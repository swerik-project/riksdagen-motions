<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00276">
  <teiHeader>
    <fileDesc>
      <titleStmt>
        <title>Konsumentpolitik och överskuldsattas situation</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konsumentpolitik och överskuldsattas situation</title>
          <idno type="rdwebb">GX02C276</idno>
          <rs type="number">C276</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C276/text</ref>
          <ref type="dokument_url_html">http://data.riksdagen.se/dokument/GX02C276</ref>
          <ref type="dokumentstatus_url_xml">http://data.riksdagen.se/dokumentstatus/GX02C276</ref>
          <ref type="doc">http://data.riksdagen.se/fil/F73F3CEF-DC3C-483A-B514-186466386674</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ReJdXpnMxw7hzWQAkf62ze" type="signed"/>
        <correspContext corresp="i-ReJdXpnMxw7hzWQAkf62ze">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-U7iqWqmqLHRbroVNpsHH7Y" type="transfer">
          <date when="2009-09-30"/>
        </correspAction>
        <correspAction xml:id="i-RtseAFg7hYTJh9UkCHZfrb" type="submission">
          <date when="2009-10-01"/>
        </correspAction>
        <correspAction xml:id="i-E1znVC6CSxmWLz724gGKos" type="numbering">
          <date when="2009-10-05"/>
        </correspAction>
        <correspAction xml:id="i-5M1Uv284wX1e972Ke73VDn" type="assigned"/>
        <correspContext corresp="i-5M1Uv284wX1e972Ke73VDn">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-KELueQj7m8wRuqc1QAE2qd" type="TOC">
          <head xml:id="i-3sDMQQEgoiSfHfFjepGi1o">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 5
            </item>
            <item>
              4 Hemmet är ingen marknadsplats 5
            </item>
            <item>
              4.1 Begränsa direktreklamen 6
            </item>
            <item>
              4.2 Telefonförsäljning och marknadsföring 6
            </item>
            <item>
              5 Reklam riktad till barn 7
            </item>
            <item>
              6 Könsdiskriminerande reklam 8
            </item>
            <item>
              6.1 Förbjud könsdiskriminerande reklam 10
            </item>
            <item>
              6.2 Ytterligare åtgärder mot könsdiskriminerande reklam 11
            </item>
            <item>
              7 Konsumentvägledning 12
            </item>
            <item>
              7.1 Konsumentvägledare till kommunerna 12
            </item>
            <item>
              7.2 Kilen 13
            </item>
            <item>
              8 Livsvillkoren för överskuldsatta människor 13
            </item>
            <item>
              8.1 Sms-lån och kreditprövning 15
            </item>
            <item>
              8.2 Absolut preskriptionstid 16
            </item>
            <item>
              8.3 Prövning om en fordran är preskriberad 17
            </item>
            <item>
              8.4 Räntetak 17
            </item>
            <item>
              8.5 Betalningsanmärkningar 18
            </item>
            <item>
              8.6 Utsökningsbalken 18
            </item>
            <item>
              8.7 Förenklat utmätningsförfarande för bostad 19
            </item>
            <item>
              8.8 Förbehållsbeloppet vid utmätning 19
            </item>
            <item>
              8.9 Barn som växer upp i fattigdom 20
            </item>
            <item>
              8.10 Föräldrars förmynderskap 20
            </item>
            <item>
              8.11 Stopp för skuldsättning av barn 21
            </item>
            <item>
              8.12 Saneringslån och sociala lån 23
            </item>
            <item>
              8.13 Inkassobolagens verksamhet 24
            </item>
            <item>
              8.14 Rätt till boende trots betalningsanmärkning 24
            </item>
          </list>
        </div>
        <div type="motProposal" subtype="förslag">
          <head xml:id="i-GwbuNsRfah9L6FuqusTsXk">
            2 Förslag till riksdagsbeslut
          </head>
          <list style="ol">
            <item xml:id="i-AWxaTuJ6mU5Aerumxpc1vP">
              Riksdagen tillkännager för regeringen som sin mening vad som
              anförs i motionen om att tillsätta en utredning i syfte att se
              över möjligheterna att begränsa direktreklamen.
            </item>
            <item xml:id="i-MwxHuHssg9mN91P976SSWB">
              Riksdagen tillkännager för regeringen som sin mening vad som
              anförs i motionen om att tillsätta en utredning av marknadsföringslagen
              i syfte att hindra oseriösa försäljningsmetoder.
            </item>
            <item xml:id="i-QD8fVDwccfVaYw5izFecYX">
              Riksdagen tillkännager för regeringen som sin mening vad som
              anförs i motionen om att utreda möjligheten att införa en regel
              i marknadsföringslagen som ålägger näringsidkare att beakta barns
              allmänna utsatthet i kommersiella sammanhang.
            </item>
            <item xml:id="i-PDKBvc56zBQjv3DJDpVcYR">
              Riksdagen tillkännager för regeringen som sin mening vad som
              anförs i motionen om att regeringen bör ge en lämplig myndighet
              i uppdrag att fortlöpande följa upp reklam som riktar sig till
              barn samt att övervaka att lagar och riktlinjer följs vid marknadsföring
              som riktar sig till barn.
            </item>
            <item xml:id="i-MHbfzwXnjfyAvhVEpjpXsm">
              Riksdagen begär att regeringen lägger fram förslag till lagstiftning
              om förbud mot könsdiskriminerande reklam, i enlighet med utredningens
              förslag i SOU 2008:5 Könsdiskriminerande reklam kränkande utformning
              av kommersiella meddelanden.
            </item>
            <item xml:id="i-GySY3BVtmF5WCzvVgPkWsM">
              Riksdagen tillkännager för regeringen som sin mening vad som
              anförs i motionen om att uppdra åt Konsumentombudsmannen att göra
              en kartläggning av den könsdiskriminerande reklamens utveckling
              och omfattning samt utforma råd och sprida information om könsdiskriminerande
              reklam.
            </item>
            <item xml:id="i-FKV8UmMbFPyF5jaeykTnP3">
              Riksdagen tillkännager för regeringen som sin mening vad som
              anförs i motionen om att uppdra åt Skolverket och Högskoleverket
              att göra en översyn och utvärdering av utbildning i mediekritisk
              kompetens samt att om behov finns arbeta för en utbildning i denna
              fråga. 1
            </item>
            <item xml:id="i-XWbBtA4ip2EuTpL8RKNrzQ">
              Riksdagen tillkännager för regeringen som sin mening vad som
              anförs i motionen om att Regeringskansliet vid beredningen av
              betänkandet SOU 2002:30 Märkvärdig jämställdhet bör beakta möjligheten
              till en jämställdhets- eller kvalitetsmärkning som tar sikte på
              att begränsa könsdiskriminerande reklam.
            </item>
            <item xml:id="i-7Ecpj7cxaFa8FW1gDcFqoE">
              Riksdagen begär att regeringen lägger fram förslag till lagstiftning
              som innebär att kommunerna blir skyldiga att tillhandahålla konsumentvägledare.
            </item>
            <item xml:id="i-SPTy2cJJTDs1GbpuDyfoVp">
              Riksdagen tillkännager för regeringen som sin mening vad som
              anförs i motionen om att Kilens verksamhet ska införlivas i Konsumentverket.
            </item>
            <item xml:id="i-N8cfwNvoDiteiBMvt2jjAX">
              Riksdagen tillkännager för regeringen som sin mening vad som
              anförs i motionen om att regeringen snarast bör lägga fram förslag
              till lagändring som innebär att sms-lån och andra snabblån förbjuds
              samt att kreditprövning ska göras för alla lån.
            </item>
            <item xml:id="i-6hdz9n3EK3BxD53YFoERcL">
              Riksdagen begär att regeringen lägger fram förslag till lagändring
              enligt vad som anförs i motionen om att en absolut preskriptionstid
              för civilrättsliga fordringar gentemot privatpersoner bör införas.
            </item>
            <item xml:id="i-A9t6ghCX9b8q8nzcqPDcn2">
              Riksdagen begär att regeringen lägger fram förslag till lagändring
              enligt vad som anförs i motionen om att kronofogden självmant
              ska kunna pröva frågan om en fordran som omfattas av en ansökan
              om verkställighet är preskriberad.
            </item>
            <item xml:id="i-B2uPcEvLwXfJ5fUWiN8wq7">
              Riksdagen begär att regeringen lägger fram förslag till lagändring
              enligt vad som anförs i motionen om att ett tak för högsta tillåtna
              räntesats när det gäller konsumtionskrediter bör införas.
            </item>
            <item xml:id="i-QevE7DHUbQHVDeunu3wqfQ">
              Riksdagen tillkännager för regeringen som sin mening vad som
              anförs i motionen om att regeringen bör lägga fram förslag till
              lagändring så att betalningsanmärkningar för privatpersoner ska
              kvarstå i ett år i stället för tre år samt att det blir lättare
              att radera betalningsanmärkningar som registrerats felaktigt i
              Upplysningscentralens register. 2
            </item>
            <item xml:id="i-S998tL7vfDeqpXPgaiU3ms">
              Riksdagen tillkännager för regeringen som sin mening vad som
              anförs i motionen om att göra en översyn av utsökningsbalken.
            </item>
            <item xml:id="i-YMz1oFZ8GgV6UQ7x5WGFsJ">
              Riksdagen begär att regeringen lägger fram förslag till lagändring
              som innebär att de lagändringar som genomfördes genom regeringens
              proposition 2006/07:34 Förenklat utmätningsförfarande förändras
              i enlighet med motionen.
            </item>
            <item xml:id="i-PQkeLFswyXZ61qX2pW2wxq">
              Riksdagen tillkännager för regeringen som sin mening vad som
              anförs i motionen om att göra en översyn av förbehållsbeloppet
              och återkomma till riksdagen med lagförslag som innebär att beloppet
              höjs.
            </item>
            <item xml:id="i-5VWDCvYtXnruYGvzzyaMyC">
              Riksdagen tillkännager för regeringen som sin mening vad som
              anförs i motionen om att ta initiativ till att specificera vilka
              kostnader som ska anses ingå i normalbeloppet.
            </item>
            <item xml:id="i-84E563ZgKMVL1ZYdenDv23">
              Riksdagen tillkännager för regeringen som sin mening vad som
              anförs i motionen om att tillsätta en utredning i syfte att ta
              reda på hur många barn som växer upp med föräldrar som är föremål
              för utmätning och föreslå åtgärder för att förbättra livssituationen
              för dessa barn. 3
            </item>
            <item xml:id="i-SmDaJPAYi4DEPVhkcsJQT">
              Riksdagen tillkännager för regeringen som sin mening vad som
              anförs i motionen om att ge kronofogden i uppgift att i sin statistik
              alltid redovisa antalet barn som lever med föräldrar som är föremål
              för utmätning. 4
            </item>
            <item xml:id="i-HF12tpkGK7oiBkov3Pzusq">
              Riksdagen tillkännager för regeringen som sin mening vad som
              anförs i motionen om att utvärdera hur åtgärderna i proposition
              2007/08:150 Förmyndarskapsrättsliga frågor har inverkat på barns
              skuldsättning och om det är nödvändigt att vidta ytterligare åtgärder
              för att förhindra barns skuldsättning.
            </item>
            <item xml:id="i-UubNnLt6KQuWsunu67AUBD">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              till lagändring, i enlighet med utredningen SOU 2004:112 Frågor
              om förmyndare och ställföreträdare för vuxna, med skadeståndsansvar
              för kommunen.
            </item>
            <item xml:id="i-UDJcME1mtmUF5o9dwtmgDA">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              till lagändring som tydliggör att det är föräldrarna som har det
              fulla ansvaret för sina barn och därmed det fulla ansvaret för
              barnens utgifter.
            </item>
            <item xml:id="i-Y3MuUSZjtZhe9jZA6mzZkg">
              Riksdagen tillkännager för regeringen som sin mening vad som
              anförs i motionen om att regeringen bör ta upp förhandlingar med
              Sveriges Kommuner och Landsting i syfte att alla kommuner, landsting
              och regioner avskriver skulder till barn för att förhindra att
              barn ärver skulder när de fyller 18 år. 3
            </item>
            <item xml:id="i-8LVbdoVQGLDztqhkYdaHCM">
              Riksdagen tillkännager för regeringen som sin mening vad som
              anförs i motionen om att tillsätta en utredning som ser över möjligheterna
              för ett statligt kreditinstitut att erbjuda sociala lån och som
              tar fram förslag till lagstiftning om ett statligt kreditinstitut
              som erbjuder saneringslån. 2
            </item>
            <item xml:id="i-5iZaKxRmyDUBm4P2bgrmRf">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppdrag att
              göra en översyn av inkassobolagens verksamhet samt att lägga fram
              förslag till ändring i lagstiftningen i syfte att strama upp inkassoverksamheten.
              2
            </item>
            <item xml:id="i-PKMs3KTgM6vHYnnuLc2j4o">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              till lagändring som omöjliggör för allmännyttiga bostadsföretag
              att neka människor hyreskontrakt på grund av betalningsanmärkningar
              som inte är hänförliga till en hyresskuld som den sökande har
              till företaget.
            </item>
          </list>
          <p xml:id="i-AiCnyvDzvfk3MRdEdbjMgA">
            1 Yrkande 7 hänvisat till UbU.
          </p>
          <p xml:id="i-UDMFM4dJK8M7gubx7ni5Ks">
            2 Yrkandena 15, 26 och 27 hänvisade till FiU.
          </p>
          <p xml:id="i-5rQ2pswBVLZDDTNR9uVsfK">
            3 Yrkandena 20 och 25 hänvisade till SoU.
          </p>
          <p xml:id="i-6PrUSh1tpb8ypotGJhpyoc">
            4 Yrkande 21 hänvisat till SkU.
          </p>
        </div>
        <div type="motContent">
          <head xml:id="i-4tSAZVKHZSFp7pRSt9rJFQ" type="h1">
            3 Inledning
          </head>
          <p xml:id="i-HFEs4EbXr1rhvGojAV4xis">
            Regeringen har rivit upp den tidigare handlingsplanen för konsumentpolitik
            som riksdagen fastställde i juni 2006. Tidigare var konsumentpolitikens
            mål Trygga konsumenter som handlar hållbart. Det nya målet är
            Konsumenterna har makt och möjlighet att göra aktiva val.
          </p>
          <p xml:id="i-CqJBXftHBKJ95mD3j2KQSR">
            Det gamla målets delmål handlade om att konsumentskyddet ska
            vara på hög nivå och tillgängligt för alla, att medvetna och kunniga
            konsumenter hushållar med egna och gemensamma resurser samt att
            producenter och övriga näringsidkare tar sitt ansvar gentemot
            konsumenterna. Det nya målets delmål preciserar endast att konsumentskyddet
            ska vara på hög nivå samt att den information som konsumenterna
            behöver är lättillgänglig och tillförlitlig. Regeringens ändring
            av det konsumentpolitiska målet innebär att producenternas och
            näringslivet ansvar minskar på bekostnad av konsumenterna som
            ska ta ännu större ansvar. Vidare är det djupt beklagligt att
            regeringen tagit bort hållbar konsumtion från målet, då frågan
            om hållbar konsumtion är en avgörande faktor för att nå flera
            miljökvalitetsmål.
          </p>
          <p xml:id="i-NB4AXPkTFwW6iQvxR8eDnB">
            Vänsterpartiet anser att människor i första hand inte är konsumenter
            som jagar efter största möjliga profit, utan vi är framför allt
            människor som vill leva ett gott liv. Vi anser att konsumentpolitiken
            ska formuleras efter denna insikt. Människor ska känna sig trygga
            och ha tillgång till konsumentvägledning. Hemmet är ingen marknadsplats,
            i stället ska konsumtionsfrid i hemmet eftersträvas. Reklam som
            är könsdiskriminerande ska förbjudas. Vi vill stoppa sms-lån som
            leder till att många, inte minst unga, överskuldsätter sig. De
            som väl råkat bli överskuldsatta behöver få bättre livsvillkor.
            Hållbar utveckling ska vara en målsättning inom konsumentpolitiken.
          </p>
          <p xml:id="i-N1XTKt2pSeNnMG78H21yU1">
            Vänsterpartiet begär att riksdagen avslår mål för politikområdet
            Konsumentpolitik och i stället inför ett nytt mål. Det nya målet
            föreslås vara: Trygga konsumenter som handlar hållbart. (Se även
            vår motion Utgiftsområde 18, 2009/10:C374.)
          </p>
          <head xml:id="i-L5goU4XCpU77ieYczWRzVp" type="h1">
            4 Hemmet är ingen marknadsplats
          </head>
          <p xml:id="i-RDp6R7P4vYjK1nsHX69yr7">
            Vänsterpartiet presenterar här nedan ett antal förslag som syftar
            till att ge alla som vill möjlighet till konsumtionsfrid i sitt
            hem.
          </p>
          <p xml:id="i-VpbhPLTk6TVRm8CT3rQHao">
            En mycket avancerad vetenskap används för att få människor att
            konsumera så mycket som möjligt. Dagligen översköljs vi av reklam
            där vi uppmanas att konsumera mer av företagsprodukter och tjänster.
            Marknadsföringen är ofta mycket aggressiv och vänder sig inte
            sällan till grupper av konsumenter som redan är ekonomiskt utsatta
            genom att uppmana till dyra kreditköp och skapar på så sätt ohållbara
            skuldfällor. Som om det inte vore nog att vi i den offentliga
            miljön ständigt utsätts för dessa påtryckningar så får vi även
            s.k. direktreklam levererad rakt in i våra hem.
          </p>
          <p xml:id="i-Pk1D9UCCmmSJSJYKSVjvUK">
            Det handlar om reklamblad, gratistidningar med annonser som stoppas
            ned i våra brevlådor, dörrförsäljare som knackar på våra dörrar
            och om telefonförsäljare som ringer på våra telefoner. Vi tillåts
            inte vara medvetna konsumenter, som själva kan bestämma över våra
            tillgångar, val och inköp i lugn och ro.
          </p>
          <p xml:id="i-3W8UyDQhsifEpK41dBFogJ">
            Visserligen har den nya distans- och hemförsäljningslag som trädde
            i kraft år 2005 medfört att konsumenternas möjlighet att hävda
            t.ex. sin ångerrätt vid denna typ av avtal stärkts. Vidare finns
            det s.k. NIX-registret där privatpersoner kan anmäla att de inte
            önskar ta emot telefonsamtal i marknadsföringssyfte. Vänsterpartiet
            anser dock att dessa åtgärder är långtifrån tillräckliga när det
            gäller att komma åt problemet med oönskad reklam i våra hem.
          </p>
          <p xml:id="i-XLNo6A23vsnRsnj3JvfsmM">
            Till exempel så använder många företag direktreklam och direktadresserad
            personlig reklam till personer med olika former av funktionshinder,
            vilket får dem att tro att det är ett personligt brev till dem
            som de är personligt ansvariga för att fylla i och underteckna.
            Denna aggressiva och effektiva försäljning in i våra hem har kraftigt
            ökat sedan marketingföretag ringer och bjuder ut varor i våra
            hem. Gränsen för den nytta som reklam har och har haft är för
            länge sedan passerad. Samhället har som det är i dag inget att
            sätta emot denna utveckling.
          </p>
          <head xml:id="i-8FtM1kvTb3CuG2x2DTsmiM" type="h2">
            4.1 Begränsa direktreklamen
          </head>
          <p xml:id="i-M2f9qS12WkYf2VdDY3wRaj">
            Vi borde rimligtvis ha möjlighet att själva välja om vi vill
            ta emot reklambudskap i vårt eget hem eller om vi vill att konsumtionsfrid
            ska råda. Naturligtvis handlar inte vårt förslag om att införa
            ett totalt reklamstopp. Företag måste ha möjlighet att marknadsföra
            sig och informera om sina varor och tjänster, vilket ger konsumenter
            rätten och möjligheten till en god marknadsöversikt. Beställd
            reklam och/eller konsumentupplysning bör därför få förekomma men
            konsumenternas ställning och rätt i samhället bör stärkas.
          </p>
          <p xml:id="i-6RB58WjrQjrUgqQJW3oEVN">
            Regeringen bör därför tillsätta en utredning i syfte att se över
            möjligheterna att begränsa direktreklamen. Detta bör riksdagen
            som sin mening ge regeringen till känna.
          </p>
          <head xml:id="i-4XUBezDDNwMebQgBMjkEXo" type="h2">
            4.2 Telefonförsäljning och marknadsföring
          </head>
          <p xml:id="i-JDFAk9VD7RJUQdig6AM8Sp">
            Dagens telefonförsäljning och telefonmarknadsföring skapar ofta
            oklarheter för konsumenter. Många konsumenter har svårt att förstå
            villkoren för köpeavtal som sluts vid telefonförsäljning. Det
            beror på brister i informationen från försäljaren och att avtalet
            ofta ingås snabbt. Vidare förekommer det att mindre seriösa telemarketingföretag
            genom rena bluffmetoder lurar konsumenter att tro att de ingått
            bindande avtal. T.ex. har det hänt att företaget spelat in samtalet
            med konsumenten och sedan klippt ut relevanta avsnitt ur detta
            så att det av inspelningen verkar som om avtal slutits.
          </p>
          <p xml:id="i-CQFoabreHDD3bQVw6Brbtq">
            För att det inte ska råda några tvivel för konsumenten om ett
            avtal har ingåtts eller inte bör den del av samtalet, rimligtvis
            den avslutande delen, där avtal ingås spelas in i bevissyfte.
            Vidare bör informationen om villkoren för avtalet framgå tydligt
            under samtalet.
          </p>
          <p xml:id="i-5qV8aGH7g4UC8NPDzsoeJG">
            För att stärka konsumenternas rätt och möjlighet att göra väl
            underbyggda val bör telemarketingföretag vara skyldiga att tillhandahålla
            en bemannad svarsfunktion dit konsumenter kan vända sig med sina
            frågor. En presumtiv köpare bör rimligtvis ha möjlighet att ringa
            tillbaka till det företag hon eller han har blivit uppringd av
            för att få information om produkter och tjänster.
          </p>
          <p xml:id="i-WXr6D6SEoqSFL7ejfK2ciC">
            För närvarande är det endast möjligt att spärra telefonnummer
            till fasta abonnemang emot telefonsamtal i marknadsföringssyfte
            i det s.k. Nixregistret. Vidare förekommer det att mindre seriösa
            telemarketingföretag inte respekterar spärrar utan ringer till
            personer trots att de anmält sig till Nixregistret. Informationen
            om möjligheten att anmäla sig till Nix är inte tillräckligt lättillgänglig.
            Detta leder till att många personer tvingas ta emot telefonförsäljares
            samtal i sina hem mot sin vilja.
          </p>
          <p xml:id="i-5WmQiMeexhgLiGTyWojHUz">
            En möjlighet att komma till rätta med detta problem vore att
            införa ett omvänt Nixregister, d.v.s. att den person som vill
            ta emot direktreklam via telefon i sitt hem anmäler detta till
            registret. Konsumenten gör då ett aktivt val att bli uppringd
            i marknadsföringssyfte.
          </p>
          <p xml:id="i-RRT8V46Mj4zDF63NB7oYfx">
            Enligt marknadsföringslagen är det inte tillåtet att skicka sms
            eller mms i marknadsföringssyfte till mobiltelefon utan att konsumenten
            först samtyckt till det. Trots detta ökar antalet anmälningar
            till Konsumentverket angående sms-reklam till konsumenter som
            inte godkänt det innan från 79 stycken anmälningar under perioden
            januari till juli 2008, till 270 under samma period 2009. 1 Anmälningar
            gäller även företag som tillhandahåller tjänster som ringsignaler
            eller spel som riktar sig till barn som beställer tjänsten i tron
            att den är gratis.
          </p>
          <p xml:id="i-UHfZq2dSx4dZeKcoGYRdkq">
            Därför behövs det en utredning av marknadsföringslagen i syfte
            att hindra oseriösa försäljningsmetoder. Detta bör riksdagen tillkännage
            för regeringen som sin mening.
          </p>
          <head xml:id="i-TESHoLyBUX5DYYzZARLw5F" type="h1">
            5 Reklam riktad till barn
          </head>
          <p xml:id="i-KTai9vfFWynrSLhdgRT71v">
            Marknadsföring som vänder sig till barn blir allt aggressivare
            och mera omfattande. På olika sätt smygs det in reklam för olika
            varor och tjänster riktade till barn. I sin marknadsföring till
            barn använder sig företag ofta av säljfrämjande åtgärder som utdelning
            av leksaker, gratiserbjudanden, tidningsutskick, utfärdande av
            s.k. medlemskort och pysselaktiviteter.
          </p>
          <p xml:id="i-RNskSkegaa9aEqx4AKuAPL">
            Det är också allt vanligare att produkter marknadsförs i handeln
            och placeras i t.ex. varuhus på ett sådant sätt att barn och unga
            konsumenter lockas till påverkan och köp. Även barns matvanor
            påverkas i hög grad av aggressiv marknadsföring av snabbmat, godis,
            läsk och andra livsmedel med höga fett- och sockerhalter. Ofta
            har förpackningarna figurer och färgsättningar som riktar sig
            till barn. Reklamen i tv, i tidningar och på affischer ute på
            stan påverkar barns och ungdomars uppfattning av sitt utseende
            och skapar en orealistisk självbild för många barn och ungdomar.
            Inte sällan kan ökad konsumtion av de olika produkterna vara till
            nackdel för barnens psykiska och fysiska hälsa.
          </p>
          <p xml:id="i-DtsGEMb3kR2CdbEHLsWyny">
            Även företag som riktar sig till barn med tjänster som ringsignaler
            eller spel till mobilen har blivit allt vanligare, enligt Konsumentverket
            2 tjänster som ofta marknadsförs som gratis eller med en engångsavgift,
            men som fortsätter som en prenumeration och är svåra att ta sig
            ur. Att ingå avtal med barn är inte lagligt, men företagen menar
            att föräldrarna automatiskt godkänt avtalen om man tecknat mobilabonnemang
            och gett till sitt barn.
          </p>
          <p xml:id="i-EicM8pSwC52CANHHFqLQJn">
            Visserligen förbjuder direktivet om otillbörliga affärsmetoder
            direkta köpuppmaningar som riktar sig till barn men enligt vår
            mening bör ytterligare åtgärder vidtas för att skydda barn från
            en alltför stark exponering. Vänsterpartiet anser att regelverket
            mot denna form av reklam bör förstärkas utan att det införs ett
            totalt förbud mot reklam riktad till barn. Regeringen bör utreda
            möjligheten att införa en regel i marknadsföringslagen som ålägger
            näringsidkare att beakta barns allmänna utsatthet i kommersiella
            sammanhang. Detta bör riksdagen tillkännage för regeringen som
            sin mening.
          </p>
          <p xml:id="i-Q4iavJggPwjkVdvWpY1mhD">
            Vi anser även att regeringen bör ge en lämplig myndighet i uppdrag
            att fortlöpande följa upp reklam som riktar sig till barn. Regeringen
            bör vidare verka för att lagstiftningen utvecklas så att företagen
            motiveras att ta större ansvar för att i sin marknadsföring uppmuntra
            barn till hälsosamma matvanor och att det sker en tydligare övervakning
            av att lagar och riktlinjer följs vid marknadsföringen till barn.
            Regeringen bör också, särskilt inom ramen för det internationella
            samarbetet, verka för att mötesplatser på Internet inför särskilda
            hälsopolicyer för reklam. Enligt vår uppfattning finns det dessutom
            anledning för regeringen att utreda om marknadsföringslagens bestämmelser
            om reklamidentifikation behöver förstärkas. Regeringen bör därför
            ge en lämplig myndighet i uppdrag att fortlöpande följa upp reklam
            som riktar sig till barn, samt övervaka att lagar och riktlinjer
            följs vid marknadsföring som riktar sig till barn. Detta bör riksdagen
            tillkännage för regeringen som sin mening.
          </p>
          <head xml:id="i-4RDT9iWBk7Ai7inpNVMrFo" type="h1">
            6 Könsdiskriminerande reklam
          </head>
          <p xml:id="i-ABhKVBTwZMM4UcUUakUakV">
            Reklamen är ett medel som används i ett kommersiellt syfte för
            att påverka oss att konsumera. Även om reklamen har till huvudsyfte
            att öka efterfrågan på varor och tjänster så påverkar den också
            mottagarens medvetande när det gäller frågor som inte har något
            direkt samband med de utannonserade varorna och tjänsterna. Reklamen
            skapar och upprätthåller stereotypa idealbilder av män och kvinnor.
            Bilderna är nästan utan undantag retuscherade, vilket leder till
            att de befäster ett skönhetsideal som inte existerar i verkligheten.
            Reklamen skapar och upprätthåller den heterosexuella normen. Könsdiskriminerande
            reklam påverkar formandet av människors identitet och motverkar
            samhällets jämställdhetssträvanden.
          </p>
          <p xml:id="i-WHo31JYtkPxJquDWKVsu2T">
            Sexualiseringen av det offentliga rummet ökar. De onaturliga
            kroppsidealen som skapas och upprätthålls av reklamen påverkar
            såväl tonårsflickor som pojkar negativt. Reklamen förmedlar också
            en könsstereotyp bild till barn och ungdomar. Vidare sänder könsdiskriminerande
            reklam en tydlig signal om att det är acceptabelt att behandla
            andra människor, i synnerhet kvinnor, som objekt som kan konsumeras.
            Att mode, musik, reklam och annat medieinnehåll influeras av ett
            pornografiskt bildspråk och pornografiska attribut försvårar jämställdhetsarbetet
            och legitimerar kvinnors underordning i samhället. Många kvinnor
            och män känner sig kränkta speciellt av framställningen av kvinnor
            som rena sexualobjekt. Objektifieringen som framför allt kvinnor
            utsätts för i kommersiella syften är därför på många sätt ett
            allvarligt samhällsproblem.
          </p>
          <p xml:id="i-AYMDqiSi2tvzZyM2ewajvi">
            Könsdiskriminerande reklam brukar delas in i två huvudgrupper,
            kränkande reklam och schabloniserande reklam. Könsdiskriminerande
            reklam kan vara diskriminerande för såväl kvinnor som män. Med
            kränkande reklam avses i dessa sammanhang framställningar vars
            innehåll i egentlig mening diskriminerar det ena könet, dvs. reklam
            som förmedlar ett budskap som på ett eller annat sätt nedvärderar
            könet i fråga. Med schabloniserande reklam avses framställningar
            som återspeglar ett föråldrat könstänkande och därigenom motverkar
            strävanden mot jämlikhet mellan könen.
          </p>
          <p xml:id="i-JX8jYm6BLBRrtxCc5b4GHj">
            I Norge, Danmark, Finland och Island finns redan lagstiftning
            som är tillämplig på könsdiskriminerande reklam. Utformningen
            av lagstiftningen skiljer sig åt mellan de olika länderna. I korthet
            har man valt att införa regler mot könsdiskriminerande reklam
            i lagstiftning om marknadsföring, avtalsvillkor och jämställdhet
            eller så har man som i Finland genom praxis funnit att redan befintlig
            konsumentskyddslagstiftning är tillämplig.
          </p>
          <p xml:id="i-3nSavUhnjwf6rEJ4aFqLPU">
            Sverige har genom olika internationella konventioner åtagit sig
            att motverka könsdiskriminering. Dock är varken marknadsföringslagen
            eller diskrimineringslagstiftningen tillämplig på könsdiskriminerande
            reklam. Lagstiftaren har i stället överlåtit åt näringslivet att
            genom frivilliga åtgärder motverka den könsdiskriminerande reklamen.
            Vi anser att detta är beklagligt och vill framföra kritik mot
            hur Näringslivets etiska råd mot könsdiskriminerande reklam (ERK)
            har skött sitt uppdrag. ERK, samt Marknadsetiska Rådet, har sedan
            den 1 november 2008 ersatts av den branschfinansierade reklamombudsmannen.
            Det återstår att se om denna förändring ger konkreta resultat.
          </p>
          <head xml:id="i-5YjByX6DTXv2zGTuFj3XDC" type="h2">
            6.1 Förbjud könsdiskriminerande reklam
          </head>
          <p xml:id="i-JetprPSkej4TrC9iznFg5e">
            Frågan om könsdiskriminerande reklam har debatterats och utretts
            i flera omgångar sedan mitten av 1970-talet. Både lagutskottet
            och konstitutionsutskottet har i ett flertal betänkanden uttalat
            att ett förbud mot könsdiskriminerande reklam kräver ändringar
            i tryckfrihetsförordningen (TF) och yttrandefrihetsgrundlagen
            (YGL). Tryckfriheten har, som en del av yttrandefriheten, en särskilt
            stark ställning i Sverige. Att få tycka, tänka och förmedla tankar
            till andra är centralt i en demokrati. Yttrandefriheten innebär
            ett skydd för medborgarna mot ingripanden från statsmakternas
            sida. Men denna frihet kan, och får, inskränkas om den kränker
            andra värden eller friheter som också anses centrala i vårt samhälle.
            Enskilda eller allmänna intressen av olika slag kan väga tyngre.
          </p>
          <p xml:id="i-2wagNWcU2dNHGtPYWCvNep">
            I de olika utredningar som gjorts om könsdiskriminerande reklam
            har det huvudsakligen förekommit två utgångspunkter som lett till
            olika sätt att avväga intresset av tryckfriheten mot andra intressen.
          </p>
          <p xml:id="i-RKSeGALYG5g15je49ofHBF">
            Dels har innehållet i den tryckta skriften prövats mot syftet
            med tryckfriheten, vilket är att säkerställa ett fritt meningsutbyte
            och en allsidig upplysning. Om innehållet inte handlar om upplysning
            och meningsutbyte, har man inte ansett att den könsdiskriminerande
            reklamen skyddas av TF. Denna argumentation har använts beträffande
            kommersiell reklam i den del som reglerats i marknadsföringslagen
            (MFL), dvs. otillbörlig marknadsföring i förhållande till konsumenter
            och näringsidkare.
          </p>
          <p xml:id="i-BmVH57CrTNKUq7omqmVCxX">
            Dels har all tryckt skrift betraktats som skyddad av TF. Här
            är det alltså mediet i sig som är skyddat. Utifrån denna utgångspunkt
            har det krävts ett uttryckligt stöd i grundlagen för att könsdiskriminerande
            reklam ska kunna undantas. Exempel på undantag är reklam för alkohol
            och tobak och produktion och spridning av barnpornografi (Ds 1994:64
            s. 82 ff.).
          </p>
          <p xml:id="i-SbaRSeTRY8bSmVcXL8CExo">
            I januari 2008 kom utredningen SOU 2008:5 Könsdiskriminerande
            reklam kränkande utformning av kommersiella meddelanden . Utredningen
            gör bedömningen att en lagreglering av den könsdiskriminerande
            reklamen bör ske. Det är reklamens utveckling och omfattning men
            framför allt dess art som kräver att könsdiskriminering i reklam
            motverkas.
          </p>
          <p xml:id="i-Y5yJmwuX1xKbogdzJod4Ge">
            Den mest effektiva åtgärden mot denna typ av reklam är ett lagreglerat
            förbud. Utredningen konstaterar att det faller utanför tryckfrihetsförordningen
            och yttrandefrihetsgrundlagen att skydda en näringsidkares ekonomiska
            intressen. Alltså kan reklam i viss utsträckning regleras i vanlig
            lag. Enligt MFL kan efterhandsingripanden göras mot framställningar
            av s.k. utpräglat kommersiell natur som har rent kommersiella
            förhållanden till föremål. Enligt utredningen saknas det därför
            skäl att resonera annorlunda när det gäller den könsdiskriminerande
            reklamen.
          </p>
          <p xml:id="i-46RrhZipp8DqVz3eS4E9aE">
            Utredningen föreslår att lagen ska tillämpas på reklam i näringsverksamhet.
            Med reklam avses ett elektroniskt eller tryckt text-, bild- eller
            ljudmeddelande som är ägnat att främja ett kommersiellt syfte
            i näringsverksamheten. Enligt lagförslaget får reklam inte ha
            en könsdiskriminerande utformning. Med könsdiskriminerande utformning
            avser utredningen en skildring av könsegenskaper eller -roller
            vilken allmänt sett uppfattas som kränkande för kvinnor eller
            män 3 .
          </p>
          <p xml:id="i-BV6E5Yu9BSe4k7mu6XSpq6">
            Utredningen konstaterar att någon entydig objektiv måttstock
            när det gäller vilken reklam som är könsdiskriminerande inte existerar.
            Att förslagets syfte är att främja jämställdhet mellan könen utifrån
            ett samhällsintresse bör få genomslagskraft vid bedömningen av
            reklamen. Föreställningen om den allmänna synen ska främst grundas
            på normer som på ett ansvarsfullt sätt verkar för att uppnå jämställdhet
            mellan könen.
          </p>
          <p xml:id="i-J44PDSZgvCXR7L3oqCTR3W">
            Utredningen föreslår att Konsumentombudsmannen (KO) får i uppdrag
            att utöva tillsyn över att lagen följs. KO ska ensam vara behörig
            att väcka talan eller meddela föreläggande om förbud mot fortsatt
            användning av reklam som inte uppfyller lagens formkrav. Ett förbud
            ska vara förenat med vite. KO ska vara ensam behörig att föra
            talan om utdömande av vite mot den som bryter mot ett förbud.
          </p>
          <p xml:id="i-Gt88thsWwxSzwYvv8YWL16">
            Regeringen har dock sagt nej till utredningens förslag med huvudargumentet
            att det skulle strida mot tryckfrihetsförordningen. Vänsterpartiet
            delar utredningens bedömning, vilket ovan redovisats, att det
            är förenligt med gällande grundlagar.
          </p>
          <p xml:id="i-XSiXaqF4za7G49fKD3axiX">
            Vänsterpartiet menar att den könsdiskriminerande reklamen är
            ett allvarligt samhällsproblem som kräver kraftfulla åtgärder.
            Ett förbud är den enda möjligheten att sätta stopp för könsdiskriminerande
            reklam. Riksdagen bör begära att regeringen lägger fram förslag
            till lagstiftning om förbud mot könsdiskriminerande reklam, i
            enlighet med utredningens förslag. Detta bör riksdagen som sin
            mening ge regeringen till känna.
          </p>
          <head xml:id="i-SGLbV6akBvvHCwjXKQT4KT" type="h2">
            6.2 Ytterligare åtgärder mot könsdiskriminerande reklam
          </head>
          <p xml:id="i-5TcpgTdhniZFNJgZ2qvVdY">
            Utredningen om könsdiskriminerande reklam ger ett flertal viktiga
            förslag som berör myndigheter. Enligt utredningen är det av stor
            vikt att en utpekad myndighet har ett uppdrag att arbeta med frågor
            avseende könsdiskriminerande reklam. Ett sätt att främja lika
            rättigheter och möjligheter för alla oavsett kön är att synliggöra
            förekomsten av diskriminering i reklam och vidta åtgärder för
            att motverka förekomst av densamma. Att ge en utpekad myndighet
            i uppdrag att arbeta mot könsdiskriminerande reklam ökar fokus
            på frågan. Konsumentombudsmannen föreslås göra en kartläggning
            av den könsdiskriminerande reklamens utveckling och omfattning
            samt utforma råd och sprida information om könsdiskriminerande
            reklam. Detta bör riksdagen som sin mening ge regeringen till
            känna.
          </p>
          <p xml:id="i-DAjpRUfN1MzpYgESZrr9p8">
            Skolan har en viktig uppgift i att lära elever att analysera,
            värdera och hantera massmediala budskap. Enligt utredningen är
            det önskvärt att undervisningen i mediekritisk kompetens blir
            mer omfattande än i dag. Därför föreslås Skolverket och Högskoleverket
            göra en översyn och utvärdering avseende utbildning i mediekritisk
            kompetens samt om det anses behövas arbeta för en utbildningsutveckling
            i denna fråga. Detta bör riksdagen som sin mening ge regeringen
            till känna.
          </p>
          <p xml:id="i-K9uYiDUewcUNEv39RKnaPB">
            Ett förslag för att få näringsidkare att aktivt arbeta med jämställdhet
            och könsaspekter vid marknadsföring är, enligt utredningen, att
            få jämställdhetsmärka produkter eller tjänster. Med en jämställdhets-
            eller kvalitetsmärkning kan näringsidkaren förbättra sitt anseende.
            Regeringskansliet bör vid beredningen av betänkandet Märk värdig
            jämställdhet (SOU 2002:30) beakta möjligheten till en jämställdhets-
            eller kvalitetsmärkning. Detta bör riksdagen so m sin mening ge
            regeringen till känna.
          </p>
          <head xml:id="i-LpmdmnrErE6ju5z1xtGcZZ" type="h1">
            7 Konsumentvägledning
          </head>
          <p xml:id="i-71h4piGkn5nKtM3TfzGtWd">
            Drygt 100 000 konsumenter fick under 2008 hjälp av kommunernas
            konsumentvägledare. 4 Den lokala konsumentvägledningens uppgift
            är att hjälpa dem som behöver ett extra stöd för att hävda sin
            rätt som konsumenter inför ett köp eller när någon vara eller
            tjänst ska reklameras. En lika viktig del av konsumentvägledarnas
            arbete är att sprida information om lagar och regler till allmänhet,
            skolor och företag. Att ett sådant förebyggande arbete bedrivs
            kontinuerligt är något som både den enskilda konsumenten, näringsidkaren
            och samhället vinner på. Enligt en konsumentundersökning beställd
            av Jordbruksdepartementet är den kommunala konsumentvägledningen
            samhällsekonomiskt lönsam (Ds 2004:51 s. 113, prop. 2005/06:105
            s. 45).
          </p>
          <head xml:id="i-Pu866b9N79CVbRFg14baCq" type="h2">
            7.1 Konsumentvägledare till kommunerna
          </head>
          <p xml:id="i-6C3KUQfHcHPWXNiYYPPuYF">
            För att kunna ställa krav på varor och tjänster är det viktigt
            att ha kännedom om vilka rättigheter man har som konsument. Trots
            att denna tjänst både är kostnadseffektiv och efterfrågad saknas
            den fortfarande i 21 kommuner. Sämst är läget i Stockholm där
            åtta av 26 kommuner helt saknar konsumentverksamhet, vilket innebär
            att 15 procent av stockholmarna, drygt 300 000 personer, inte
            har någon konsumentvägledare att vända sig till. 5
          </p>
          <p xml:id="i-JX21nQZpiAN9q8DrZ4FHJ5">
            De vanligaste frågorna hos en kommunal konsumentvägledare är
            boende, bil, telefoni och Internet, hemelektronik och hushållsprodukter.
            En annan viktig funktion är rådgivning inom ekonomi. Eftersom
            verksamheten är frivillig varierar den därför mellan de olika
            kommunerna när det gäller innehåll, omfattning och organisation.
          </p>
          <p xml:id="i-Jv7CPZH81pJBisYzzBWdnE">
            Under de senaste åren har åtgärder i form av engångssatsningar
            och utvecklingsprojekt vidtagits för att stärka den lokala konsumentrådgivningen
            (prop. 2005/06:105 s. 45). Dessa initiativ är lovvärda men enligt
            Vänsterpartiets uppfattning krävs det mer långsiktiga satsningar
            för att utveckla en konsumentvägledning som kan komma alla konsumenter
            till godo. Vänsterpartiet anser att det är viktigt att den kommunala
            konsumentvägledningen får möjligheter att arbeta uppsökande för
            att på så sätt kunna nå de mest ekonomiskt utsatta hushållen som
            har det största behovet av rådgivning.
          </p>
          <p xml:id="i-BDQEoNU5vK4WTSViGuwfz7">
            Konsumentvägledningens arbete är av stor vikt eftersom det tillsammans
            med den kommunala budget- och skuldrådgivningens insatser kan
            förebygga att människor fastnar i livslånga skuldfällor. De borgerliga
            partierna är dock av den uppfattningen att det bör vara upp till
            varje kommun att bestämma om konsumentvägledning ska erbjudas
            eller inte.
          </p>
          <p xml:id="i-Dxrb8NFPGZdQzCnL4C4zxv">
            För att garantera alla människor tillgång till konsumentvägledning
            vill Vänsterpartiet genom en lagändring, i kombination med ett
            riktat stöd till kommunerna som administreras av Konsumentverket,
            göra konsumentvägledning till ett obligatorium för kommunerna.
          </p>
          <p xml:id="i-6tNmUaJtFSmKv5FBGWC2Tp">
            Konsumentverket bör få i uppdrag att samordna konsumentvägledningen
            i kommunerna samt fördela anslagen. En lagreglering är nödvändig
            för att vi ska kunna garantera alla människors tillgång till en
            god konsumentvägledning. Vänsterpartiet begär därför att regeringen
            lägger fram förslag till lagstiftning som innebär att kommunerna
            blir skyldiga att tillhandahålla konsumentvägledare.
          </p>
          <head xml:id="i-6N6CMtTJwbCjor36sqySEc" type="h2">
            7.2 Kilen
          </head>
          <p xml:id="i-VLik7GnDhoi2ut5iBoNMzN">
            Konsumentinstitutet Läkemedel och Hälsa (Kilen) grundades 1992.
            Syftet med verksamheten är att ge råd, stöd och behandling för
            människor drabbade av läkemedelsberoende och andra biverkningar
            samt att sprida kunskaper om läkemedel och läkemedelsbiverkningar.
            Dessvärre har den borgerliga regeringen valt att dra in Kilens
            anslag vilket drabbat verksamheten negativt.
          </p>
          <p xml:id="i-NteXdjWHTCzN3XEwKDvMfk">
            Kilens arbete är särskilt betydelsefullt i vårt moderna samhälle
            där läkemedelsindustrin satsar enorma belopp på reklam för att
            försöka få oss att konsumera mer läkemedel. Det behövs oberoende
            röster så att det inte enbart blir det kommersiella intresset
            som styr läkemedelsanvändningen.
          </p>
          <p xml:id="i-DxnoNWppqivGNMW3xLtHJ7">
            Vänsterpartiet föreslår därför att Kilens verksamhet ska införlivas
            i Konsumentverket. Detta bör riksdagen tillkännage för regeringen
            som sin mening.
          </p>
          <head xml:id="i-JfLhRJo9i4sySPYzE5fzJn" type="h1">
            8 Livsvillkoren för överskuldsatta människor
          </head>
          <p xml:id="i-WrxMXXCq551t2Bi3tjGH7D">
            Sveriges djupa lågkonjunktur, med bland annat en kärvare arbetsmarknad,
            ökar nu de ekonomiska problemen för många människor. Redan under
            2008 slog antalet ansökningar för obetalda skulder, så kallat
            betalningsföreläggande, till kronofogden alla rekord och passerade
            miljonsträcket för första gången. Sedan det sista kvartalet 2008
            har kronofogden sett en stor ökning av dessa ärenden. 6 Det är
            tydliga siffror på att allt fler människor har svårt att betala
            sina räkningar.
          </p>
          <p xml:id="i-U3dg8rgAmjupob3byqgqW8">
            Enligt kronofogdens rapport 2008:1, Alla vill göra rätt för sig
            , är minst 400 000 personer överskuldsatta. Överskuldsatt, enligt
            kronofogdens definition, är den som själv upplever sig ha ständigt
            återkommande problem med att inte kunna betala sina räkningar.
            Det handlar ofta om personer som inte har förmått att betala sina
            räkningar till följd av oförutsebara händelser som arbetslöshet,
            sjukdom, konkurs, skilsmässa eller dödsfall i familjen etc. Främst
            är det hushåll som saknar ekonomiska marginaler som hamnar i skuldfällan,
            en tydlig klassfråga. Ofta är det personer som tidigare varit
            näringsidkare som råkar illa ut.
          </p>
          <p xml:id="i-R2qojNZxVe2Cps7ViuCCWE">
            Konsumtionskrediter är en vanlig orsak till överskuldsättning.
            Många kreditinstitut beviljar snabba lån med mycket höga räntor
            t.ex. telefonlån och kontokrediter. Många överskuldsatta har även
            offentligrättsliga skulder som t.ex. obetalda fordringar på underhållsstöd.
            Den senaste metoden för att få människor att låna mer är s.k.
            sms-lån där kreditinstituten använder sig av en mycket aggressiv
            marknadsföring.
          </p>
          <p xml:id="i-D8g2CbrfMAaTo4QwPd7Fi">
            Många av de personer som finns i kronofogdens register torde
            vara, eller löpa stor risk för att bli, s.k. evighetsgäldenärer
            som inte under överskådlig tid kommer att kunna bli skuldfria.
            Det handlar om personer som antingen varit föremål för löneutmätning
            under ett flertal år utan att skuldbördan egentligen minskat eller
            personer som ständigt återkommer som gäldenärer hos kronofogdemyndigheterna.
            Visserligen finns det möjlighet att ansöka om skuldsanering (enligt
            lag 1994:334) men det är långt ifrån alla gäldenärer som uppfyller
            de villkor som gäller för att ansökan ska beviljas. Enligt skuldsaneringslagen
            ska gäldenärens insolvens i princip aldrig beräknas kunna upphöra
            för att skuldsanering ska beviljas.
          </p>
          <p xml:id="i-5nqQWZ5Y1FoF3y1LyM78nm">
            Kraven är mycket högt ställda. En övermäktig skuldbörda och en
            livslång indrivning innebär ofta att gäldenären tappar vilja och
            förmåga att sköta även andra förpliktelser. Överskuldsättningen
            leder till en ond cirkel där den skuldsatta personen får svårt
            att t.ex. teckna ett hyreskontrakt eller att skaffa telefonabonnemang.
            För en ung människa på väg ut i vuxenlivet är detta direkt förödande.
            En evighetsgäldenär saknar möjlighet att delta i samhället på
            samma villkor som personer som inte är överskuldsatta.
          </p>
          <p xml:id="i-DYHKnHwTyuTTjmgzCVccNH">
            Överskuldsättning leder till ökad risk för social utslagning.
            I såväl internationell som nationell forskning har man sedan länge
            kunnat etablera säkra samband mellan fattigdom och psykisk och
            fysisk ohälsa samt ökad dödlighet. Generellt sett har överskuldsatta
            cirka 35 procent lägre hälsovärden än normalbefolkningen. 7
          </p>
          <p xml:id="i-JryNmbHxNXVJzX1fC1TWia">
            Vänsterpartiet är av uppfattningen att varje människa har ansvar
            för sin ekonomi och sina skulder. De allra flesta överskuldsatta
            människor vill göra rätt för sig men får i dag dessvärre inte
            den möjligheten av samhället. Det visar på en cynisk människosyn
            att tro att människor struntar i att betala sina räkningar för
            skojs skull eller av ren lättja. Varje människas personliga ansvar
            för sina skulder måste balanseras med skärpta krav på kreditinstituten.
            Det är orimligt att marknaden ska slippa ta ansvar för det utanförskap
            som den ökande överskuldsättningen skapar.
          </p>
          <p xml:id="i-GsDuUFetJCyUPV63ViFYfn">
            Ytterst är det alltid riksdagens och statens ansvar att skärpa
            lagstiftningen för att komma till rätta med den problematik som
            överskuldsättningen för med sig både för samhället och enskilda
            individer. Det är lagstiftarens ansvar att förebygga skuldfällor.
            Vi befarar att konsekvensen av den av regeringen förda politiken
            på en rad områden kommer att bli ökad överskuldsättning och ett
            ökat utanförskap.
          </p>
          <p xml:id="i-Hi1Kd982SeYUqZp97nzcLs">
            Vänsterpartiet anser därför att det är angeläget att regeringen
            snarast tar itu med de stora problem som överskuldsättningen orsakar.
            Vi presenterar nedan ett antal förslag som syftar till att ge
            de personer som fastnat i skuldfällor en chans att bli skuldfria.
          </p>
          <head xml:id="i-MqftAEeuGQAjfk2HnJpXKY" type="h2">
            8.1 Sms-lån och kreditprövning
          </head>
          <p xml:id="i-R3J27WQMFfSwdE3Cn8pt9j">
            Den nuvarande djupa lågkonjunkturen får sms-lånen att öka. Enligt
            kronofogden ökar antalet ansökningar om obetalda skulder med denna
            kreditform som grund med 35 procent under det första halvåret
            2009, jämfört med samma period förra året, till över 23 000 ansökningar.
            Två tydliga tendenser syns i kronofogdens statistik över de senaste
            åren. Dels ökar antalet obetalda sms-lån oavbrutet, dels är det
            unga vuxna i åldersgruppen 1835 år som är klart överrepresenterade.
            Deras andel av de obetalda skulderna är fortfarande över 50 procent.
            Men den största ökningen syns i åldersgrupperna 3565 år där sms-skulderna
            har ökat med hela 46 procent. 8
          </p>
          <p xml:id="i-H34CbszUno5wWwcMYV6woa">
            Den främsta ökningen skedde under hösten 2008 då även finanskrisens
            verkningar började märkas på allvar. Hos kronofogden har man även
            märkt en förändring i varför människor tar sms-lån. Tidigare togs
            lånen av unga för att finansiera deras konsumtion, nu börjar allt
            fler ta lånen för att få ekonomin att gå ihop. Många tar lån för
            att betala andra räkningar och tidigare lån. Kronofogden har även
            dragit slutsatsen att sms-lånen främst riktar sig till grupper
            av människor som redan är ekonomiskt utsatta. 9
          </p>
          <p xml:id="i-DY8PfrkzQ36AQgsNG5vaxy">
            Kronofogdens egna rapporter visar att Vänsterpartiet haft rätt
            i sina farhågor när det gäller skuldsättning kopplad till sms-lån.
            Sms-lånen är lättillgängliga, anonyma och snabba. Denna typ av
            snabblån går också att ta via Internet eller telefon. Inom ett
            par minuter kan en person som sedan tidigare har betalningsanmärkningar
            få tusentals kronor insatta på sitt bankkonto. Pengar som många
            låntagare sedan har svårt att betala tillbaka. Någon ordentlig
            kreditprövning görs inte. Finansinspektionen saknar även möjlighet
            att utöva tillsyn fullt ut över de låneinstitut som erbjuder sms-lån.
          </p>
          <p xml:id="i-MTEhAx8otbg784KWb48ADx">
            Även Konsumentverket har uppmärksammat att det främst är personer
            med dålig ekonomi som lockas att ta sms-lån på grund av bristande
            kreditprövning har människor med dålig ekonomi möjlighet att ta
            lån hos flera olika långivare på samma gång utan att övriga långivare
            vet att personens betalningsförmåga har minskat. Konsumentverket
            föreslår därför att kreditprövning ska göras för alla lån, även
            för sms-lån. 10
          </p>
          <p xml:id="i-FbyvLEa6Z8HxCvvPCprN7P">
            Eftersom även mindre krediter, som t.ex. sms-lån, kan leda till
            överskuldsättning så anser Vänsterpartiet att kreditprövning ska
            göras för alla lån, även sms-lån. Det är inte rimligt att kreditinstitut
            ska bereda sig vinning genom att bevilja krediter med oskäliga
            villkor utan att ta ansvar för att låntagaren också har ekonomiska
            förutsättningar att göra rätt för sig.
          </p>
          <p xml:id="i-DvKotk1z1oFqCCEDwE2Ahh">
            Regeringen bör snarast lägga fram förslag till ändring i lagstiftning
            som innebär att sms-lån och andra snabblån utan kreditprövning
            förbjuds, samt att kreditprövning ska göras för alla lån. Detta
            bör riksdagen som sin mening ge regeringen till känna.
          </p>
          <head xml:id="i-3m4AgJ5GqwfyeoHs85kybp" type="h2">
            8.2 Absolut preskriptionstid
          </head>
          <p xml:id="i-Jshd3vfuGsprkKRMEzUrbS">
            Enligt 2 § preskriptionslagen (1981:130) preskriberas en fordran
            tio år efter tillkomsten om inte preskriptionen avbryts innan
            dess. Preskriptionstiden för s.k. konsumentfordringar är tre år.
            Av 5 § framgår dock att preskriptionen kan avbrytas bl.a. genom
            att gäldenären själv betalar ränta eller amortering eller på något
            annat sätt erkänner fordringen gentemot borgenären.
          </p>
          <p xml:id="i-HioaRUCFcqQTT2s8b8N6e8">
            Vidare kan borgenären avbryta preskriptionen genom att skicka
            betalningspåminnelser eller andra skriftliga krav till gäldenären.
            Om borgenären väljer att väcka talan mot gäldenären eller att
            åberopa fordringen mot gäldenären i någon annan ordning så leder
            även detta till preskriptionsavbrott. Efter avbrottet börjar en
            ny preskriptionstid att löpa. Detta innebär i praktiken att det
            i de allra flesta fall aldrig kommer att ske någon preskription
            av civilrättsliga fordringar. Följden blir att en skuld kan indrivas
            under gäldenärens hela livstid.
          </p>
          <p xml:id="i-Ec5GwfKd8X1N6hCNPkdzdb">
            Skatteverket har i sin skrivelse Evighetsgäldenärer , 2004-12-29,
            föreslagit ett antal åtgärder som skulle kunna minska antalet
            evighetsgäldenärer. Verket föreslår bland annat att preskriptionsreglerna
            för civilrättsliga fordringar ges en liknande utformning som för
            det allmännas fordringar, d.v.s. en absolut preskription efter
            en viss tid som huvudregel.
          </p>
          <p xml:id="i-9f4Ns1Lzt5cVg9g1TRXwyz">
            2007 års Insolvensutredning har i sitt delbetänkande, Vägen tillbaka
            för överskuldsatta , SOU 2008:82, föreslagit lättnader i skuldsaneringslagen,
            vilket är ett steg i rätt riktning för att förbättra de skuldsattas
            situation. Utredaren har däremot inte ansett det aktuellt att
            i nuläget föreslå regelverk för absolut preskription av civilrättsliga
            fordringar eller en regel om att preskription ska beaktas självmant
            av kronofogden.
          </p>
          <p xml:id="i-28LetHvRJJJhXT2A56C5Wr">
            Vänsterpartiet anser att det är angeläget att personer som blivit
            s.k. evighetsgäldenärer ges möjlighet att leva ett skuldfritt
            liv. Dagens skuldsaneringslag är otillräcklig. Det är inte rimligt
            att människor ska bli utsatta för livslång utmätning av en skuld
            som hela tiden växer till följd av nytillkomna avgifter och räntepåslag.
            Genom att införa en absolut preskriptionstid för civilrättsliga
            fordringar tvingas kreditinstituten att ta ansvar för att kontrollera
            att låntagaren redan vid avtalstillfället har en verklig betalningsförmåga.
            I Finland tillämpar man sedan 2004 en modell där en skuld slutgiltigt
            preskriberas 15 år efter att en lagakraftvunnen dom meddelats
            beträffande skulden. Därefter får skulden inte längre indrivas.
          </p>
          <p xml:id="i-YP5WDn9XpYkpEyRU2ekCAi">
            Vi anser att liknande ändringar snarast bör göras i den svenska
            lagstiftningen. Regeringen bör omgående lägga fram förslag till
            lagändringar i preskriptionslagen som innebär att en absolut preskriptionstid
            för civilrättsliga fordringar gentemot privatpersoner införs.
            Detta bör riksdagen begära av regeringen.
          </p>
          <head xml:id="i-GPfpGtd3vL71bRj4CQjuc" type="h2">
            8.3 Prövning om en fordran är preskriberad
          </head>
          <p xml:id="i-C6EFabLtgdzj2oQTBptKq3">
            Det förekommer att borgenärer, vanligtvis inkassobolag, söker
            verkställighet hos kronofogden på mycket gamla exekutionstitlar.
            Enligt gällande regler i utsökningsbalken måste gäldenären själv
            göra en s.k. preskriptionsinvändning för att Kronofogdemyndigheten
            ska kunna pröva frågan om fordran är preskriberad.
          </p>
          <p xml:id="i-MeTYFyqSyjNrQvziYFvKVM">
            Vi anser i likhet med Skatteverket, skrivelse Evighetsgäldenärer
            , 2004-12-29, att det i stället bör ankomma på den borgenär som
            ansöker om verkställighet att visa att en fordran fortfarande
            är levande innan kronofogden prövar yrkandet. Regeringen bör därför
            återkomma med förslag till lagstiftning som innebär att kronofogden
            självmant ska kunna pröva frågan om fordran som omfattas av en
            ansökan om verkställighet är preskriberad. Detta bör riksdagen
            begära av regeringen.
          </p>
          <head xml:id="i-E5SQyLayaUHdQKdHdZbmE" type="h2">
            8.4 Räntetak
          </head>
          <p xml:id="i-4vJsx2MqYXcxAVfEwZhjkr">
            Enligt gällande räntelag (1975:635) råder avtalsfrihet när det
            gäller t.ex. dröjsmålsränta för konsumtionskrediter. Skuldbördan
            som s.k. evighetsgäldenärer dras med består ofta av förfallna
            räntor. Ränteskulden är många gånger så stor att gäldenären aldrig
            hinner börja betala av den ursprungliga kapitalskulden. Kreditgivare
            erbjuder ofta lån som är räntefria under en viss period. Om låntagaren
            inte betalar krediten under denna period övergår dock den totala
            krediten till att börja löpa med en i många fall oskäligt hög
            ränta.
          </p>
          <p xml:id="i-P4dY5yuNimGutj8zu6Cim5">
            Konsumentverket har i sin undersökning noterat att kreditgivarna
            i samband med utskick av inbetalningskorten ofta försöker locka
            låntagaren att öka sin kredit och att förlänga återbetalningstiden,
            vilket medför att krediten upphör att vara räntefri (Konsumentverket,
            PM 2003:04). I Finland finns sedan juli 2002 en tvingande bestämmelse
            avseende konsumtionskrediter och krediter för bostadsfinansiering
            som innebär att dröjsmålsräntan inte får överstiga Europeiska
            centralbankens styrränta med ett tillägg på två procentenheter.
          </p>
          <p xml:id="i-CijEeSXrcSvpC5Wum4qLMP">
            Med en begränsning av dröjsmålsräntan skulle skuldbördan kunna
            bli mer hanterlig för de gäldenärer som i dagsläget inte har möjlighet
            att betala av kapitalskulden. Regeringen bör därför återkomma
            med förslag till ändring i lagstiftning som innebär att det införs
            ett tak för högsta tillåtna räntesats när det gäller konsumtionskrediter.
            Detta bör riksdagen begära av regeringen.
          </p>
          <head xml:id="i-ArrbXMhEQSFKfSost2iEjA" type="h2">
            8.5 Betalningsanmärkningar
          </head>
          <p xml:id="i-WoLq7J2BLFGVc5Juv84mYh">
            En uppgift om en skuld som är obetald eller inte har betalats
            i tid kan leda till en s.k. betalningsanmärkning hos Upplysningscentralen,
            UC. Betalningsanmärkningar på privatpersoner finns kvar i UC:s
            register i tre år. Avgörande för om betalningsanmärkningen finns
            kvar är bl.a. om och när skulden betalats och om kronofogden har
            hunnit fatta beslut i ärendet eller inte. Den som drabbas av en
            betalningsanmärkning kan inte teckna hyreskontrakt, skaffa ett
            telefonabonnemang eller handla något på avbetalning under tre
            års tid. Det spelar ingen roll att skulden har reglerats.
          </p>
          <p xml:id="i-YWFs7hvZkYJ6ncfU4cT1h2">
            Det är inte ovanligt att en person hamnar i UC:s register p.g.a.
            en försent inbetald räkning. Vidare är det inte ovanligt att människor
            får betalningsanmärkningar på felaktiga grunder och att de har
            små eller inga möjligheter att rätta den felaktiga uppgiften.
            Regeringen bör därför återkomma med förslag till ändring i lagstiftning
            som innebär att betalningsanmärkningar för privatpersoner kvarstår
            i ett år i stället för tre år samt att betalningsmärkningar som
            registrerats felaktigt blir lättare att radera ur UC:s register.
            Detta bör riksdagen som sin mening ge regeringen till känna.
          </p>
          <head xml:id="i-6ZoKKpHtCjVvNgjrDwqADc" type="h2">
            8.6 Utsökningsbalken
          </head>
          <p xml:id="i-8EZeNnkGpV62ghdwEsZ5Yz">
            I utsökningsbalken (UB) regleras frågor om utmätning m.m. Den
            förra regeringen hade för avsikt att göra en översyn av UB men
            hann aldrig påbörja arbetet. Vi anser att det är angeläget att
            UB ses över i sin helhet men främst reglerna om vilka tillgångar
            en gäldenär får undanta från utmätning enligt 6 kap UB.
          </p>
          <p xml:id="i-J7E2d88zhDb2ggKNJ6X8UB">
            Många överskuldsatta män och kvinnor och deras barn lever under
            långa perioder i praktiken på belopp som ligger i närheten av
            eller understiger existensminimum. Vidare är vi djupt oroade över
            vilka konsekvenser som den borgerliga regeringens lagändring om
            ökad självfinansiering av a-kassan får för personer som redan
            är överskuldsatta eller lever på marginalen. Förbehållsbeloppet
            bör ökas för att bl.a. möjliggöra för människor att kunna betala
            sina a-kasseavgifter.
          </p>
          <p xml:id="i-HW23q37q561rWi8Wj82otM">
            Regeringen bör tillsätta en utredning som gör en översyn av reglerna
            i utsökningsbalken. Detta bör riksdagen tillkännage för regeringen
            som sin mening.
          </p>
          <head xml:id="i-QG51u36EQmfBJxPqi29wa4" type="h2">
            8.7 Förenklat utmätningsförfarande för bostad
          </head>
          <p xml:id="i-6HvBdWsppZsf8L532m88XZ">
            Den 1 januari 2008 trädde en ny lag i kraft om förenklat utmätningsförfarande,
            i enlighet med regeringens proposition 2006/07:34 Förenklat utmätningsförfarande
            . I dag gör därför kronofogden en fullständig undersökning i alla
            indrivningsärenden. Det innebär att den skuldsattes samtliga tillgångar,
            även fastigheter och lös egendom, kan ingå i undersökningen. Även
            gäldenärens bostad ingår alltså numera för eventuell utmätning,
            d.v.s. försäljning, i alla indrivningsärenden. Detta oberoende
            av hur liten skulden är. Enligt kronofogden själv är det den största
            förändringen som påverkat Kronofogdens arbete på många år 11 .
          </p>
          <p xml:id="i-BB1N9FNAjSV4aAJdjRWqb">
            Frågan är dock var gränsen för samhällsnytta går. Enligt en artikel
            i tidningen Metro den 12 augusti 2009 finns det för närvarande
            34 gäldenärer med skulder under 10 000 där kronofogden beslutat
            att utmäta bostaden, med andra ord sälja den. Den av dessa gäldenärer
            som har lägst skuld är skyldig 256 kronor.
          </p>
          <p xml:id="i-AaC38vyJ3UcW5GBsNw3QkQ">
            Vänsterpartiet tycker att det är fullständigt orimligt att gäldenärer
            riskerar att bli hemlösa för skulder i den storleksordningen.
            Vi anser att någon form av skälighetsprövning bör göras mellan
            skuldens storlek och utmätning av gäldenärs bostad. De negativa
            konsekvenserna av denna förändring, att gäldenärer avhyses från
            sina bostäder för relativt små skuldbelopp om gäldenären inte
            kan betala sina skulder inom tre månader, den praxis som utarbetats,
            måste rättas till.
          </p>
          <p xml:id="i-KPFE5v8rL8z1mFuurRrdTi">
            Regeringen bör därför snarast återkomma till riksdagen med förslag
            till lagändring som innebär att de lagändringar som genomfördes
            genom regeringens proposition 2006/07:34 Förenklat utmätningsförfarande
            förändras i enlighet med motionen. Detta bör riksdagen begära
            av regeringen.
          </p>
          <head xml:id="i-EGj99wgbpLTywUpSbSMGaR" type="h2">
            8.8 Förbehållsbeloppet vid utmätning
          </head>
          <p xml:id="i-8uEg3VZruzCBs6AzZtMELV">
            Numera ligger nivån på förbehållsbeloppet, d.v.s. den del av
            inkomsten som inte får tas i anspråk vid utmätning, vid löneutmätning
            under gränsen för socialbidrag. Det beror bl.a. på att normalbeloppet,
            som förbehållsbeloppet baseras på, räknas upp med konsumentprisindex,
            KPI, och att de kostnader som anses ingå i normalbeloppet inte
            ingår vid fastställandet av KPI. Vid 1996 års reform av utsökningsbalken
            var en av utgångspunkterna när förbehållsbeloppets storlek lades
            fast, att det skulle ligga på en högre nivå än normen för socialbidrag.
            Orsaken till det är att riksnormen för socialbidrag är avpassad
            för ett kortvarigt biståndsbehov medan löneutmätning relativt
            ofta pågår under lång tid.
          </p>
          <p xml:id="i-PyZ2MQZeqSg3t79B2u6j98">
            Även kronofogden har analyserat detta problem och föreslår därför
            i sin rapport 2009:3, Förenklade regler vid löneutmätning , en
            förändring i beräkningen av förbehållsbeloppet.
          </p>
          <p xml:id="i-sjuy7ZRa25XHjiijCrRME">
            Nivån på förbehållsbeloppet är oerhört viktigt för de drygt 120
            000 gäldenärer som är föremål för löneutmätning. Naturligtvis
            berörs deras familjer och därigenom många barn av dessa regler.
            I syfte att minska gruppen fattiga med arbete måste förbehållsbeloppet,
            enligt vår mening, överstiga nivån för socialbidrag och rimligtvis
            nå upp till Konsumentverkets beräkningar över skäliga levnadskostnader.
            Därför bör regeringen snarast göra en översyn av förbehållsbeloppet
            och återkomma till riksdagen med lagförslag som innebär att beloppet
            höjs. Detta bör riksdagen tillkännage för regeringen som sin mening.
          </p>
          <p xml:id="i-MdVBa9YsEr6ws9MGuk2STk">
            Därutöver anser vi att regeringen bör specificera vilka kostnader
            som ska anses ingå i normalbeloppet, genom att ändra i utsökningsförordningen.
            En sådan ändring skulle göra det möjligt att i större utsträckning
            än idag medge tillägg för andra nödvändiga kostnader som exempelvis
            tandvård, hemförsäkring, a-kassa, fackföreningsavgift, resor till
            studieort, umgängesresor för barn med dubbelt boende samt behov
            av bil. Regeringen bör därför ta initiativ till att specificera
            vilka kostnader som ska anses ingå i normalbeloppet. Detta bör
            riksdagen tillkännage för regeringen som sin mening.
          </p>
          <head xml:id="i-HTsFwkB5FXTWMj7ofab8Af" type="h2">
            8.9 Barn som växer upp i fattigdom
          </head>
          <p xml:id="i-2khsWZ5TcGr3gK4nyGJn9M">
            Enligt artikel 27 i konventionen om barnets rättigheter ska staten
            tillförsäkra alla barn en skälig levnadsstandard. Så sker dessvärre
            inte i Sverige idag. Det saknas t.ex. tillgänglig statistik för
            hur många barn som växer upp i fattigdom till följd av att föräldrarna
            är föremål för utmätning. Vi anser att det är av stor vikt att
            bekämpa barnfattigdomen eftersom barn som växer upp i utanförskap
            riskerar att få en betydligt sämre start i livet än andra barn.
            Riksdagen saknar i dag kunskap om hur många barn som växer upp
            med föräldrar som är föremål för utmätning. Denna kunskap måste
            vi erövra så att vi kan vidta åtgärder.
          </p>
          <p xml:id="i-TXgK61dmbeHQVgxLTqePfp">
            Regeringen bör därför tillsätta en utredning i syfte att ta reda
            på hur många barn som växer upp med föräldrar som är föremål för
            utmätning. Utredaren bör även komma med förslag till åtgärder
            för att förbättra livssituationen för dessa barn.
          </p>
          <p xml:id="i-86L3C4hibJwPjsXZdPLU9t">
            Regeringen bör även ge kronofogden i uppgift att i sin statistik
            alltid redovisa antalet barn som lever med föräldrar som är föremål
            för utmätning. Detta bör riksdagen som sin mening ge regeringen
            till känna.
          </p>
          <head xml:id="i-ChCvicFQKtVqMBF6Jra7sb" type="h2">
            8.10 Föräldrars förmynderskap
          </head>
          <p xml:id="i-MnGTkJQ4vmgFCR1y6SFcPE">
            Föräldrabalkens regler om förmynderskap reformerades år 1995.
            Utredningen SOU 2004:112 Frågor om förmyndare och ställföreträdare
            för vuxna bedömde att reformen i huvudsak har utfallit väl. Samtidigt
            föreslog utredningen vissa ändringar med anledning av att risken
            har ökat för att underårigas berättigade intressen kommer i kläm
            till följd av att föräldrarna i sin förvaltning numera har en
            större frihet att agera och dessutom står under mindre kontroll.
            Vad som kan hända är bl.a. att föräldrar förbrukar barnets tillgångar
            för egen räkning, företar äventyrliga spekulationer med barnets
            medel eller på ett eller annat sätt sätter barnet i skuld. Även
            om det är svårt att precisera missbruket i siffror finns det enligt
            utredningen inte skäl att tro att det har någon alarmerande omfattning.
            Utredningen anser att en återgång till den tidigare ordningen
            med komplicerade redovisnings- och kontrollregler är utesluten
            men att vissa begränsande åtgärder bör vidtas för att skärpa kontrollen
            över föräldraförvaltningarna.
          </p>
          <p xml:id="i-Dz17Y4MMQzXnTZa26KWBu1">
            I propositionen Förmyndarskapsrättsliga frågor (2007/2008:150)
            föreslog regeringen vissa ändringar i syfte att minska risken
            för missbruk av barns tillgångar och stärka det allmännas tillsyn.
            För att skydda barn mot risken att behöva gå in i vuxenlivet med
            skulder föreslås att föräldrar inte ska kunna handla så att barn
            sätts i skuld om inte överförmyndaren har lämnat sitt samtycke
            till det. Användningen av spärrade bankkonton konton som föräldrarna
            inte kan disponera utan överförmyndarens tillstånd ska utökas.
            Överförmyndaren ska ges möjlighet att också spärra vissa finansiella
            tillgångar såsom aktier och fondandelar. Motsvarande förslag lämnas
            när det gäller gode män och förvaltare.
          </p>
          <p xml:id="i-QTuN8FfrxSph3yB7vtnWQp">
            Vänsterpartiet anser att lagstiftningen måste ändras så att barns
            skuldsättning förhindras. Vi stödjer propositionens förslag som
            går i den riktningen (se vår motion till riksdagen med anledning
            av prop. 2007/08:150 Förmynderskapsrättsliga frågor). Regeringen
            bör återkomma med en utvärdering av hur åtgärderna i propositionen
            Förmynderskapsrättsliga frågor har inverkat på barns skuldsättning
            och om det är nödvändigt att vidta ytterligare åtgärder för att
            förhindra barns skuldsättning. Detta bör riksdagen som sin mening
            ge regeringen till känna.
          </p>
          <p xml:id="i-TTnxqHvkSncDko2FkicSr2">
            Dessutom anser Vänsterpartiet att det krävs ett yttersta skyddsnät
            i form av en ersättning som kan gottgöra den enskilde för skador
            som ställföreträdaren vållar henne eller honom. Det förekommer
            fall där ställföreträdare förskingrat huvudmannens medel utan
            att den drabbade har fått någon ersättning. Den skada som en ställföreträdare
            kan vålla den enskilde är så allvarlig att den motiverar att det
            införs bestämmelser om skadeståndsansvar för kommunerna. Vänsterpartiet
            föreslår därför en lagändring, i enlighet med utredningen SOU
            2004:112 Frågor om förmyndare och ställföreträdare för vuxna om
            skadeståndsansvar för kommunen. Detta bör riksdagen som sin mening
            ge regeringen till känna.
          </p>
          <head xml:id="i-H9ALwib5b3DnMFabT3pkjn" type="h2">
            8.11 Stopp för skuldsättning av barn
          </head>
          <p xml:id="i-PgFgvLA1pFKvFShpQCVyu9">
            Tretton av 21 landsting och regioner skuldsätter barn, visar
            en enkät som Barnombudsmannen har genomfört, vilket visar att
            åtgärderna i regeringens proposition 2007/08:150, Förmynderskapsrättsliga
            frågor, är långt ifrån tillräckliga. Barnombudsmannens enkät visar
            att 12 000 barn har skulder till landsting och regioner. Sex landsting
            och regioner kräver barnet på betalning efter att han eller hon
            har fyllt 18 år, och sex landsting och regioner sätter ärenden
            på långtidsbevakning. 12 Enligt Datainspektionens rapport 2008:2,
            Skuldsatta barn. Hanteringen av underåriga gäldenärer hos inkassoombuden
            , finns det drygt 79 500 pågående kravärenden mot personer som
            var underåriga då skulden uppkom. 63 000 av ärendena rör barn
            och ungdomar som fortfarande är underåriga. Barnens skulder är
            både av privaträttslig och offentligrättslig karaktär, men de
            offentligrättsliga fordringarna tycks utgöra en mycket stor del
            av fordringarna mot barn, enligt Datainspektionen. Det rör sig
            bland annat om debitering av avgifter på grund av uteblivna besök
            för tand- och sjukvård. Barnombudsmannen och kronofogden har med
            anledning av detta skickat en gemensam skrivelse till regeringen.
            13
          </p>
          <p xml:id="i-6McJscwAY5wneJccJ4PYpf">
            Enligt FN:s konvention om barnens rättigheter är det föräldrarna
            som ska ha det fulla ansvaret för barnen. Vuxna ska se till att
            barnens bästa alltid ska vara vägledande. Barn har som regel inte
            beslutanderätten över sina egna tillgångar, därför bör barn heller
            inte kunna drabbas av skulder som de inte kan betala. Allt fler
            barn och ungdomar får betalningsanmärkningar och hamnar i kronofogdens
            register. Det är inte ovanligt att föräldrarna överför skulder
            på sina barn av olika anledningar, men barn kan själva skaffa
            sig skulder, t.ex. genom mobiltjänster som ringsignaler och spel,
            se vidare under rubriken Reklam riktad till barn. Det som är gemensamt
            är att det är de vuxna som har ansvaret för barnens skulder. Det
            borde finnas lagar som reglerar skuldsättning av barn så att det
            i alla lägen är omöjligt. Konsekvenserna för barnen kan vara att
            inte kunna teckna hyresavtal, teleabonnemang eller att låna pengar
            när de väl blir vuxna.
          </p>
          <p xml:id="i-69BTxqLE217gFDjuXqgQde">
            Regeringen bör återkomma med förslag till lagändring som tydliggör
            att det är föräldrarna som har det fulla ansvaret för barn och
            därmed det fulla ansvaret för barnets utgifter. Detta bör riksdagen
            tillkännage för regeringen som sin mening.
          </p>
          <p xml:id="i-9Lb9hP6qGWyQSZQz5dVVR1">
            Förutom en ny lagstiftning där det tydligt framgår att det är
            vårdnadshavaren som är ansvarig för avgifter för barns och ungdomars
            vård, anser Vänsterpartiet att det är nödvändigt att lösa de skulder
            som i dag redan uppkommit eftersom lagstiftning inte verkar retroaktivt.
            Datainspektionens kartläggning visar omfattningen på problemet
            med drygt 79 500 pågående kravärenden mot personer som var underåriga
            då skulden uppkom. 14 Att fortfarande hela tretton av 21 landsting
            och regioner skuldsätter barn visar att regeringens åtgärder hitintills
            inte räcker, utan att landsting och regioner låter barn ärva skulder
            när det fyller 18 år.
          </p>
          <p xml:id="i-JR5zXpUuczK5CUTic4qLRZ">
            Vänsterpartiet anser att inga barn ska behöva påbörja sitt vuxna
            liv med skulder. Ofta känner barn inte till att de har en skuld
            förrän de fyller 18 år. De går då ut i vuxenlivet med en dålig
            ekonomi från start. Det är djupt orättvist. Regeringen bör ta
            upp förhandlingar med Sveriges Kommuner och Landsting i syfte
            att alla kommuner, landsting och regioner avskriver skulder till
            barn för att förhindra att barn ärver skulder när de fyller 18
            år. Detta bör riksdagen tillkännage för regeringen som sin mening.
          </p>
          <head xml:id="i-NQi6otSCfPfn7rbYRNX5ag" type="h2">
            8.12 Saneringslån och sociala lån
          </head>
          <p xml:id="i-3v3hPW6rf4qnjXuF8M3VAu">
            I Finland kan den s.k. Garantistiftelsen lämna borgen åt en överskuldsatt
            privatperson för att hon eller han ska få ett nytt banklån och
            kunna betala av sina gamla skulder. Gäldenären ska efter att borgensåtagandet
            lämnas fullgöra sina förpliktelser gentemot banken som beviljat
            lånet. Om detta inte sker, inträder stiftelsen som borgensman.
            Målet med Garantistiftelsens verksamhet är även förebyggande.
            Borgen kan beviljas för att en kredittagare t.ex. ska kunna finansiera
            diverse inköp till bostaden med ett vanligt banklån. Låntagaren
            behöver på så vis inte teckna ett kreditavtal till oskäliga villkor
            varpå ytterligare överskuldsättning undviks.
          </p>
          <p xml:id="i-NzTi84y35rNzg7xd4V4CpK">
            Syftet är att låntagaren ska få ekonomin i balans och få ett
            slut på skuldcirkeln. Av Finansinspektionens allmänna råd framgår
            att en kreditgivare bör vara restriktiv med att bevilja lån för
            sanering av tidigare skulder. Möjligheterna för en överskuldsatt
            person att på egen hand skaffa sig ett lån till bra villkor för
            att sanera sin ekonomi är därför begränsad. Genom att personer
            med hyresskulder ges en möjlighet att teckna s.k. saneringslån
            torde antalet vräkningar minska. Överskuldsatta människor skulle
            få möjlighet att leva ett värdigare liv med allt vad det innebär
            i form av minskat psykiskt lidande och minskad social utslagning
            och hemlöshet. Vänsterpartiets förslag är därför att kronofogden
            får i uppdrag att hantera en sådan saneringslåneverksamhet.
          </p>
          <p xml:id="i-M5HQ9kPbuoPC3LTuV9xGgH">
            För att förebygga överskuldsättning och för att främja ett hushålls
            förmåga att klara sin ekonomi har Finland, Holland, Irland och
            England infört s.k. sociala lån. Sociala lån kan beviljas en person
            som p.g.a. små inkomster och tillgångar inte annars kan få en
            kredit till rimliga villkor. Vid låneansökan görs en bedömning
            av låntagarens förmåga att betala tillbaka lånet varvid hänsyn
            tas till låntagarens nuvarande och framtida inkomster samt ålder,
            utgifter och skulder. Ett socialt lån ska inte ersätta socialbidrag
            och en person som ligger under socialbidragsnormen ska därför
            inte beviljas lån.
          </p>
          <p xml:id="i-AC6dre9qfp7XPdLmmFvfgd">
            I Holland drivs socialbankerna som icke vinstdrivande organisationer
            och utgör en del av det kommunala socialväsendet. I Finland är
            den vanligaste orsaken till att en person ansöker om ett socialt
            lån att få ekonomin under kontroll genom att betala av gamla skulder.
            Av krediterna beviljas ca 65 % för skötsel av skulder och 35 %
            för bl.a. inköp av hushållsmaskiner och betalning av hyresskulder
            (Konsumentverket, PM 2003:04). Förslagsvis kan kronofogden även
            få i uppdrag att administrera en verksamhet med sociala lån.
          </p>
          <p xml:id="i-UYodDtk3cdnMoh5YtVe8kx">
            Regeringen bör tillsätta en utredning som ser över möjligheterna
            för ett statligt kreditinstitut att erbjuda sociala lån samt ta
            fram förslag till lagstiftning om ett statligt kreditinstitut
            som erbjuder saneringslån. Detta bör riksdagen som sin mening
            ge regeringen till känna.
          </p>
          <head xml:id="i-AJTw9n8qqq17ERsEXE41Fe" type="h2">
            8.13 Inkassobolagens verksamhet
          </head>
          <p xml:id="i-NjgEbpUnkERyK4nev46tVh">
            Datainspektionen utövar tillsyn över inkassoverksamheten som
            ska bedrivas enligt god inkassosed (4 § lag 1974:182). Detta innebär
            bl.a. att gäldenären inte får vållas onödig skada eller olägenhet
            eller utsättas för otillbörlig påtryckning eller annan otillbörlig
            inkassoåtgärd.
          </p>
          <p xml:id="i-QjdEknFtjX9aa4TwHMTeaf">
            Trots det har inkassobolagen under senare år tillämpat en alltmer
            aggressiv indrivningsmetod (Konsumentverket, PM 2003:04). Gäldenärens
            möjlighet att betala av sin skuld har förkortats, indrivningsförsöken
            pågår under längre tid då fodringar säljs vidare från bolag till
            bolag, och även små belopp krävs in. Gäldenären är skyldig att
            utge ersättning för skriftliga betalningspåminnelser och kravbrev
            (lag 1981:739). En från början liten skuld kan således under inkassobolagens
            indrivningsförsök växa sig orimligt stor.
          </p>
          <p xml:id="i-RbUftbCgwJDZdYvTbjhexo">
            En gäldenär kan krävas på ersättning trots att den ursprungliga
            skulden betalats om fordringsägaren vill ha ersättning för kostnader
            som uppstått i samband med indrivningen. Vid ansökan om betalningsföreläggande
            hos KFM tillkommer ytterligare kostnader som drabbar gäldenären.
            Regeringen bör därför tillsätta en utredning med uppdrag att göra
            en översyn av inkassobolagens verksamhet samt lägga fram förslag
            till ändring i lagstiftning i syfte att strama upp inkassoverksamheten.
            Detta bör riksdagen som sin mening ge regeringen till känna.
          </p>
          <head xml:id="i-BDA1tpfixDteAXfxG29LZG" type="h2">
            8.14 Rätt till boende trots betalningsanmärkning
          </head>
          <p xml:id="i-JynuCqRgDA5quPKnXgx5nT">
            Rätten till boende är bland annat fastlagd i FN:s deklaration
            om de mänskliga rättigheterna, artikel 25.1. För oss i Vänsterpartiet
            är bostaden en social rättighet. Med det menar vi att alla människor
            ska ges likvärdiga möjligheter att leva i goda bostäder i bra
            miljöer till rimliga kostnader. Vid sidan av utbildning, arbete,
            vård och omsorg utgör bostaden grunden för människors möjligheter
            att förverkliga sina livsprojekt. Att vara utan bostad är att
            vara berövad rätten till ett fullgott liv.
          </p>
          <p xml:id="i-Ji9nUqge5yXxGCjknHeW2Z">
            I dag är det svårt för att inte säga omöjligt att teckna ett
            hyreskontrakt om man har en betalningsanmärkning. Detta även om
            betalningsanmärkningen inte är hänförlig till en hyresskuld som
            den sökande har till bostadsbolaget.
          </p>
          <p xml:id="i-YD5dJ8HCaRST3VotyPFQPx">
            Vänsterpartiet anser därför att allmännyttiga bostadsföretag
            inte ska kunna neka människor ett hyreskontrakt på grund av betalningsanmärkningar
            som inte är kopplade till en hyresskuld som den sökande har till
            företaget. Därför bör regeringen återkomma med förslag till lagändring
            som omöjliggör för allmännyttiga bostadsföretag att neka människor
            hyreskontrakt p.g.a. betalningsanmärkningar som inte är hänförliga
            till en hyresskuld som den sökande har till företaget. Detta bör
            riksdagen tillkännage för regeringen som sin mening.
          </p>
        </div>
        <div type="motSignatures">
          <list>
            <item xml:id="i-CgBShTqFP8eTyFVPK5KnCq" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-JTCUNka5zrssNjqCAT2ADE" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-FheenzqZ2Mm3Fc4GioCy2R" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-Qz4FZgmFeMJF44fjDBMPJi" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-ADrYuEAeqPdqMXQhaqkcE1" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-EW65vvJF4Yf68Mt35XxD1Z" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
