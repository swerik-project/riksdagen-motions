<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00466">
  <teiHeader>
    <fileDesc>
      <titleStmt>
        <title>Politik för förskolan</title>
        <author corresp="i-A6T9WoUzRwW8LUK52znHwX">av Ibrahim Baylan m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Politik för förskolan</title>
          <idno type="rdwebb">H002Ub466</idno>
          <rs type="number">Ub466</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub466/text</ref>
          <ref type="dokument_url_html">http://data.riksdagen.se/dokument/H002Ub466</ref>
          <ref type="dokumentstatus_url_xml">http://data.riksdagen.se/dokumentstatus/H002Ub466</ref>
          <ref type="doc">http://data.riksdagen.se/fil/6EB5295B-6CF5-43B1-A117-E107593685B5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A6T9WoUzRwW8LUK52znHwX</idno>
            <name>Ibrahim Baylan</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-N5iuULmv8oTkuJcr1C9SFD</idno>
            <name>Håkan Bergman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-WjFt6fTSYNFkhwrZDFYPM4</idno>
            <name>Adnan Dibrani</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2t83PA6S6TCzqYbm45KkrJ" type="signed"/>
        <correspContext corresp="i-2t83PA6S6TCzqYbm45KkrJ">
          <note type="signatory" corresp="i-A6T9WoUzRwW8LUK52znHwX"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-N5iuULmv8oTkuJcr1C9SFD"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-WjFt6fTSYNFkhwrZDFYPM4"/>
        </correspContext>
        <correspAction xml:id="i-HDEvP5heipACN6JxhLheSi" type="numbering">
          <date when="2012-10-08"/>
        </correspAction>
        <correspAction xml:id="i-2RQ5BFhtXG5eMEUBLSWU8t" type="submission">
          <date when="2012-10-05"/>
        </correspAction>
        <correspAction xml:id="i-2gJVmQLzVpZwNoxQViz862" type="transfer">
          <date when="2012-10-05"/>
        </correspAction>
        <correspAction xml:id="i-QhHJ8gSMN1d9ayEgUA1Ycp" type="assigned"/>
        <correspContext corresp="i-QhHJ8gSMN1d9ayEgUA1Ycp">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9go87bgA2b4uyk5EHMN1cj" type="motHeader"/>
      <div xml:id="i-3PZTcnRS9K8FniJRjEZtx5" type="motBody">
        <div xml:id="i-VS8h9pFjkqeura65heE1Gn" type="motProposal" subtype="förslag">
          <head xml:id="i-GB16Ur9xj5PyKEnwY5DTyK">
            Förslag till riksdagsbeslut
          </head>
          <list xml:id="i-LuPVRuYsSPyMuk3pfP4Enh" style="ol">
            <item xml:id="i-5WTmHLkYjvbFcypRWd1E4u">
              Riksdagen tillkännager för regeringen som sin mening vad som
              anförs i motionen om ett kvalitetsprogram för förskolan.
            </item>
            <item xml:id="i-8uvXH9Sp3tsw7Kg6CXWtQX">
              Riksdagen tillkännager för regeringen som sin mening vad som
              anförs i motionen om vikten av att utveckla det pedagogiska ledarskapet
              och personalens kompetens.
            </item>
            <item xml:id="i-6LziJca8X4TxZeQX497Vyf">
              Riksdagen tillkännager för regeringen som sin mening vad som
              anförs i motionen om resurser efter behov.
            </item>
            <item xml:id="i-PXyXDkHwTsS8D4bnKthEnf">
              Riksdagen tillkännager för regeringen som sin mening vad som
              anförs i motionen om vikten av förskolans kompensatoriska roll.
            </item>
            <item xml:id="i-6zio2Hg44CkwrPnBEgSWNn">
              Riksdagen tillkännager för regeringen som sin mening vad som
              anförs i motionen om en översyn av platsgarantin.
            </item>
            <item xml:id="i-38tY2fCmQ9BQn2ffWxmFFV">
              Riksdagen tillkännager för regeringen som sin mening vad som
              anförs i motionen om barnomsorg på kvällar, nätter och helger.
              1
            </item>
            <item xml:id="i-ebtBeDPiPsBwJKYPG7kbu">
              Riksdagen tillkännager för regeringen som sin mening vad som
              anförs i motionen om syskonförtur.
            </item>
            <item xml:id="i-7RLtWAJAy2arMAgFSKAzxM">
              Riksdagen tillkännager för regeringen som sin mening vad som
              anförs i motionen om vikten av att värna den svenska förskolan
              som en start på och en del i ett livslångt lärande.
            </item>
            <item xml:id="i-Tco6m8PeyGSzqPjUMBmBys">
              Riksdagen tillkännager för regeringen som sin mening vad som
              anförs i motionen om att prioritera förskolan och avskaffa vårdnadsbidrag
              samt omforma barnomsorgspengen.
            </item>
          </list>
          <p xml:id="i-3Aca2neABtazw6HfcV9b9Q">
            1 Yrkande 6 hänvisat till FiU.
          </p>
        </div>
        <div xml:id="i-zVPnXJr4hnmz5NSpvJsLf" type="motContent">
          <head xml:id="i-V2fxnRFwUQSe7tL51FjVQ6" type="h1">
            Förskolans roll
          </head>
          <p xml:id="i-LHLNRBS7uLZwuUJ6nRJkz2">
            En förskola för alla barn med omsorg och lärande på lekens grund
            är starten på det livslånga lärandet. Förskolans roll måste stärkas
            för att nå en mer likvärdig skolstart för alla barn. Allt fler
            studier visar att barn som har gått i en förskola med hög kvalitet
            lyckas bättre i skolan. Detta gäller särskilt de barn som har
            föräldrar med en kort utbildning. Alla barn har rätt till en bra
            start på sitt lärande, och med en förskola med hög kvalitet kan
            det förverkligas.
          </p>
          <p xml:id="i-J2gtKtP8MGusSEabTNWH4v">
            Förskolan är i första hand till för barnen men är samtidigt en
            grundläggande förutsättning för att både kvinnor och män ska kunna
            arbeta och studera. En förskola av hög kvalitet har aktivt bidragit
            till sysselsättning och tillväxt. Tillsammans med en bra föräldraförsäkring
            är förskolan det viktigaste skälet till att andelen sysselsatta
            kvinnor i Sverige är bland de högsta i världen.
          </p>
          <p xml:id="i-R2SBv18pHGyeV4UhPopJkt">
            Förskolans uppgift är att bedriva en pedagogisk verksamhet. Det
            ska finnas personal med sådan utbildning och erfarenhet att barnens
            behov av omsorg och en god pedagogisk verksamhet kan tillgodoses.
            Läroplanen anger den värdegrund förskolan ska vila på. Den handlar
            om alla människors lika värde oavsett ursprung, bakgrund eller
            kön. Jämställdhet mellan könen och solidaritet med andra människor
            ska prägla förskolans värderingar.
          </p>
          <head xml:id="i-UWVQXBDLezHeP5gmLPt1jx" type="h1">
            Kvalitetsprogram för svensk förskola
          </head>
          <p xml:id="i-9soTnuuFyt6jk46DQ5ojA1">
            Förskolans centrala roll kräver ett ständigt pågående kvalitets-
            och utvecklingsarbete detta för att kunna erbjuda barn och föräldrar
            en pedagogisk och trygg verksamhet. Därför måste ett långsiktigt
            kvalitetsprogram för förskolan upprättas. Det bör bygga på följande
            punkter:
          </p>
          <list xml:id="i-HtsgM7cPGwXsu8aGEpfox2" style="ul">
            <item xml:id="i-GV1sXnutzcpLRHUPZtuRSW">
              Utveckla personalens pedagogiska kompetens. Vi vill investera
              mer i kompetensutveckling för förskolans personal. Personal inom
              förskolan ska omfattas av pedagogiska satsningar och stöd som
              riktar sig till såväl förskollärare som barnskötare. Kontinuerlig
              fortbildning och kompetensutveckling ska vara en självklarhet
              för förskolans personal och är förutsättningen för en verksamhet
              av hög kvalitet där lärandeuppdraget ges större fokus.
            </item>
            <item xml:id="i-2BfoyeSC3J5JVXcUyfNyiQ">
              Stärka förskolans kunskapsuppdrag. Förskolan och grundskolan
              är delar av en gemensam skola där olika yrkesgrupper samverkar
              med varandra. Många förskolor behöver fokusera mer på lärande
              och fördjupa arbetet med läroplanen. Förskolans lärandeuppdrag
              behöver ges mer uppmärksamhet och minst det viktiga arbetet med
              barns språkutveckling, på såväl svenska som modersmål, behöver
              stärkas. Ett medvetet språkarbete är oerhört viktigt för att ge
              alla barn en bra start i sin skolgång. Det ska också finnas möjlighet
              att pröva på främmande språk redan i förskolan. För att barn ska
              gynnas av att gå i förskola krävs att förskolan håller hög kvalitet.
            </item>
            <item xml:id="i-H5ZBZjr1GgH8CQgZoGPis1">
              Kvalitetssäkra all förskoleverksamhet. All förskoleverksamhet
              oavsett form och huvudman måste följa läroplanen och ha utbildad
              personal. Samma kriterier för service, tillgänglighet, föräldrainflytande
              och kompetensutveckling ska gälla oavsett huvudman.
            </item>
            <item xml:id="i-43k6EZM1bg5bHE3Z9DFfsd">
              Utöka rätten till förskola. Möjligheterna till barnomsorg på
              kvällar, nätter och helger måste öka. Det är ett absolut krav
              med tanke på alla yrkesarbetande föräldrar som arbetar på dessa
              tider.
            </item>
          </list>
          <head xml:id="i-WD7ca2WLn4FtutnrdY7sKH" type="h1">
            Personal och utbildning
          </head>
          <p xml:id="i-26hEMuz1MRnKMtDvXbjHQo">
            För att bibehålla och öka kvaliteten måste förskolan ständigt
            utvecklas. Det gäller främst det pedagogiska arbetet. I enlighet
            med läroplanens mål ska förskolan skapa en grund för skolans undervisning.
            Samarbetet mellan förskola och skola behöver utvecklas. Ett starkt
            pedagogiskt ledarskap är lika viktigt i förskolan som i skolan.
          </p>
          <p xml:id="i-9LUF9WqA55EWX2CQZWgG22">
            I en jämställd förskola trivs, utvecklas och lär sig både flickor
            och pojkar mycket. Förskolan ska motverka traditionella könsmönster
            och könsroller. Svårigheterna att rekrytera män till förskolan
            är ett stort problem. Det är viktigt att personalen består av
            både män och kvinnor. Då jämställdhet är ett kunskapsområde krävs
            kompetensutveckling för personalen och genuspedagoger bör engageras
            i verksamheten.
          </p>
          <p xml:id="i-Lr6fepNsP6ASy9UCuJigsv">
            Sverige behöver en samlad nationell it-strategi för förskola
            och skola och använda den nya tekniken för att utveckla den pedagogiska
            verksamheten, finna nya former för lärande och motverka uppkomsten
            av digitala klyftor bland barn och ungdomar.
          </p>
          <head xml:id="i-CvieNwDkFtYjtECycnaDdK" type="h1">
            Resurser efter behov
          </head>
          <p xml:id="i-GXt3q3H3WojQ7CtJT7QSaJ">
            Resurser ska fördelas till förskolor och barnen efter förutsättningar
            och behov. Det kan te sig som en självklarhet men är inte det.
            De flesta kommuner fördelar pengar till förskolor huvudsakligen
            utifrån hur många barn de har utan att ta hänsyn till behoven
            i barngruppen. Enligt Skolverkets rapport Resursfördelning utifrån
            förutsättningar och behov från 2009 finns det bara i ungefär var
            femte kommun en generell tilläggsresurs som förskolor får utifrån
            sin socioekonomiska struktur. Resurser differentieras inte tillräckligt
            mycket med tanke på de stora skillnader som finns i förskolors
            förutsättningar för sin verksamhet. Skolverket menar att det här
            systemet bidrar till att öka ojämlikheten i den svenska skolan.
            Det kan inte få fortsätta. Resurserna måste fördelas efter förskolors
            och barns behov.
          </p>
          <head xml:id="i-PZoMugh2raoSPYcX7LiboH" type="h1">
            Rätten till förskola
          </head>
          <p xml:id="i-NfKfjUWmh3qFqbVjn5jbcS">
            Det är viktigt att föräldrar kan lita på att de verkligen får
            en förskoleplats inom fyra månader som platsgarantin utlovar.
            Antalet kommuner som inte lever upp till platsgarantin har ökat
            kraftigt de senaste åren. Därför är det viktigt att kommunerna
            har både tydliga krav på sig och goda förutsättningar att klara
            platsgarantin. Föräldrarnas möjlighet att hävda sin rätt till
            förskoleplats gentemot kommunen behöver stärkas. Vår syn är att
            förskolan är det första steget i det livslånga lärandet, och vår
            långsiktiga strävan är därför att den ska vara avgiftsfri. Först
            då är den att betrakta som en del i utbildningssystemet som sträcker
            sig från förskola till gymnasium och vidare till vuxenutbildning
            och universitet.
          </p>
          <p xml:id="i-HrBEo17tvqTuJRNvFecd48">
            Förskolan ska vara öppen och tillgänglig och svara mot föräldrars
            och familjers behov av omsorg. Människor som arbetar skift, helger
            och nätter har i dag inte möjlighet att i alla kommuner under
            trygga former få sitt behov av barnomsorg tillgodosett. Vi ser
            nu att antalet kommuner som erbjuder barnomsorg på kvällar, nätter
            och helger ökar. Det är bra men vi anser att möjligheten behöver
            finnas i alla kommuner i landet. Regeringen har hörsammat riksdagen
            och presenterat ett bidrag, men mycket litet, för att stimulera
            kommunerna att i ökad utsträckning erbjuda barnomsorg på kvällar,
            nätter och helger. Vi ser större behov av medel för att denna
            nödvändiga verksamhet ska komma till stånd. Utvecklingen av barnomsorg
            behöver också noga följas och verksamheten som växer fram kvalitetssäkras.
          </p>
          <p xml:id="i-C2fJ9kKGZ3VMxFGFzUD2nb">
            Förskolan är till både för föräldrars möjlighet till arbete och
            studier och för barnen. Barnens behov av förskola blir inte mindre
            av att deras föräldrar är arbetslösa eller föräldralediga tvärtom
            kan det vara minst lika viktigt för ett barn att inte stängas
            ute från förskolans sociala sammanhang under dessa tider. Förutsättningarna
            för förskolans pedagogiska uppdrag försämras när barn är frånvarande
            under större delen av dagen. När det finns ett varaktigt reformutrymme,
            vill vi därför ändra skollagen så att alla kommuner uppdras att
            utöka förskoleverksamheten också för barn med föräldralediga eller
            arbetslösa föräldrar.
          </p>
          <head xml:id="i-EaN6KipF9UgA4qxJhXHYSb" type="h1">
            Förstärk principen om syskonförtur
          </head>
          <p xml:id="i-TUFaux6Zzg9QS991gvEJLV">
            På många håll har kommunerna förändrat reglerna för intagning
            till förskolor och skolor. Närhetsprincipen tunnas ur och syskonförturen
            tas bort. I stället förekommer det att svårbegripliga system införs,
            system som möjligen är bra för skoladministrationen men som skapar
            oro bland föräldrar och barn. Vi vill verka för förändringar så
            att syskonförtur gäller vid landets förskolor.
          </p>
          <head xml:id="i-9reJcjfuC89wE8CBXBYSdR" type="h1">
            Prioritera förskolan
          </head>
          <p xml:id="i-34gsVw1793WLUyN4Zbb4WM">
            I såväl nationell som internationell forskning har ett positivt
            samband mellan förskola av god kvalitet och senare skolprestationer
            fastslagits . 1 Särskilt gynnsamma har verksamheterna varit för
            barn från svåra uppväxtmiljöer, fattiga barn och barn med en annan
            etnisk bakgrund än majoritetsbefolkningens. Barn blir bättre förberedda
            för skolan, har bättre språkkunskaper och visar större social
            kompetens jämfört med barn som inte haft denna typ av barnomsorg.
            Folkhälsoinstitutet menar att sambandet är tillräckligt starkt
            för att man ska kunna konstatera att tidig förskola av hög kvalitet
            har en positiv inverkan på skolprestationerna. Förskolan har också
            en förebyggande betydelse för barn från resurssvaga hem. Förskolan
            kan därmed bidra till att minska framtida klyftor.
          </p>
          <p xml:id="i-4tz9CfdXECcmgxRf4KpPqc">
            Det är viktigt att förskolan håller hög kvalitet. I länder där
            förskoleverksamheten drivs med mindre personalresurser syns enligt
            Folkhälsoinstitutet rent av negativa effekter av att barnen börjar
            tidigt i förskolan. Reformer som vårdnadsbidrag och barnomsorgspeng
            är därför problematiska då de dränerar förskolan på resurser.
          </p>
          <p xml:id="i-595MVaHURjAthQy9rZmwNh">
            Vi är aldrig nöjda med bara barnpassning. Men just barnpassning
            av närmaste granne eller av helt outbildad personal är vad vi
            riskerar att få med regeringens barnomsorgspeng. Den tar barn
            ur en verksamhet med omfattande kvalitetskrav och offentlig insyn,
            och dränerar förskolan på resurser. Vi anser istället att skattepengar
            i första hand ska gå till förskolor med hög kvalitet och välutbildad
            personal. Vad gäller vårdnadsbidrag visar en studie från SCB att
            90 procent av dem som fått vårdnadsbidrag är kvinnor ,och kvinnor
            med utländsk bakgrund är också något överrepresenterade. Vårdnadsbidraget
            motverkar således jämställdhet i arbetslivet.
          </p>
          <p xml:id="i-DWqyid5AguZYRMzmjVF5JG">
            Riksdagens beslut om att införa vårdnadsbidrag och barnomsorgspeng
            måste ses i en helhet, även om reformerna skiljer sig åt: dels
            minskar de möjligheten för kommunerna att erbjuda god tillgänglighet
            i förskolan, då resurserna till förskolan blir mindre, dels överför
            regeringens beslut medel från en kvalitetssäkrad förskola till
            olika former av omsorgslösningar som inte har samma krav på utbildad
            personal och på att följa en läroplan med mera.
          </p>
          <p xml:id="i-V13fyCEx7H8R5Jg46pr4vr">
            Vårdnadsbidraget och barnomsorgspengen kan bidra till att försämra
            barnens framtida skolprestationer, och vårdnadsbidraget bör därför
            avskaffas och barnomsorgspengen omformas så att en kvalitativ
            barnomsorg säkerställs.
          </p>
        </div>
        <div xml:id="i-QMswcBgiBFsjzRQQXf5MTQ" type="motSignatures">
          <list xml:id="i-RFfuczVosK2Sj4grP72ZpH">
            <item xml:id="i-67N1yhkd9QqpPMAW1R9qiY">
              Ibrahim Baylan (S)
            </item>
            <item xml:id="i-LvWEjZSSC1CJMZMbVcLwWw">
              Louise Malmström (S)
            </item>
            <item xml:id="i-PJkv2VEVgmyttU4ST1Nu9R">
              Håkan Bergman (S)
            </item>
            <item xml:id="i-QCFfwsMGtHvsQXUwPjeaza">
              Caroline Helmersson Olsson (S)
            </item>
            <item xml:id="i-Fq4PeyfEjhzXMbk71o5YxA">
              Thomas Strand (S)
            </item>
            <item xml:id="i-4jvEHa1m2s58yvhBbhVP4F">
              Gunilla Svantorp (S)
            </item>
            <item xml:id="i-58nG3tFqq8QTdzxbyuY13u">
              Adnan Dibrani (S)
            </item>
          </list>
        </div>
      </div>
    </body>
  </text>
</TEI>
