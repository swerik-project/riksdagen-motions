<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-MJU-00008">
  <teiHeader>
    <fileDesc>
      <titleStmt>
        <title>med anledning av skr. 2002/03:29 Johannesburg - FN:s värdstoppmöte om hållbar utveckling</title>
        <author corresp="i-4sBVpXefsL1CF7kS8shrq5">av Sverker Thorén m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2002/03:29 Johannesburg - FN:s värdstoppmöte om hållbar utveckling</title>
          <idno type="rdwebb">GQ02MJ8</idno>
          <rs type="number">MJ8</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GQ02MJ8/text</ref>
          <ref type="dokument_url_html">http://data.riksdagen.se/dokument/GQ02MJ8</ref>
          <ref type="dokumentstatus_url_xml">http://data.riksdagen.se/dokumentstatus/GQ02MJ8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4sBVpXefsL1CF7kS8shrq5</idno>
            <name>Sverker Thorén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-8jfC3Q5rPXg5ngt6RVLGtt</idno>
            <name>Lennart Fremling</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-ASHgRusN9GoHAH8eioxicP</idno>
            <name>Marie Wahlgren</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-9LE4uwYS8LySpZjtTwxjti</idno>
            <name>Heli Berg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-QhURWkawnPDBf443faKewj</idno>
            <name>Cecilia Nilsson Wigström</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-69swEF3bKAYYUbmPEV3g3j" type="basedOn"/>
        <correspContext corresp="i-69swEF3bKAYYUbmPEV3g3j">
          <ref>Regeringsskrivelse 2002/03:29</ref>
        </correspContext>
        <correspAction xml:id="i-3jUvmuA9xJqizNzt57smhJ" type="signed"/>
        <correspContext corresp="i-3jUvmuA9xJqizNzt57smhJ">
          <note type="signatory" corresp="i-4sBVpXefsL1CF7kS8shrq5"/>
          <note type="signatory" corresp="i-8jfC3Q5rPXg5ngt6RVLGtt"/>
          <note type="signatory" corresp="i-24CbHNwsRznss4Yas6HseU"/>
          <note type="signatory" corresp="i-ASHgRusN9GoHAH8eioxicP"/>
          <note type="signatory" corresp="i-9LE4uwYS8LySpZjtTwxjti"/>
          <note type="signatory" corresp="i-QhURWkawnPDBf443faKewj"/>
          <note type="signatory" corresp="i-D8B2Xf6UADbqciPHrqFxSc"/>
        </correspContext>
        <correspAction xml:id="i-DmEcwwaA1ojcJbuqrXW823" type="referral">
          <date when="2003-02-07"/>
        </correspAction>
        <correspAction xml:id="i-Hdpm3P8638TtWw9SBURZJU" type="dismissal">
          <date when="2003-02-06"/>
        </correspAction>
        <correspAction xml:id="i-NEth5W48t4o8Hi1v6Sgchz" type="submission">
          <date when="2003-02-05"/>
        </correspAction>
        <correspAction xml:id="i-7q8qYjHU9FdCS6doXzQjSq" type="assigned"/>
        <correspContext corresp="i-7q8qYjHU9FdCS6doXzQjSq">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0008/mot_200203_MJ_0008-0001.pdf"/>
      <div xml:id="i-55FskJNBFik618iCRpBS1t" type="motHeader">
        <div xml:id="i-LN8VPk6Q41gbGJzYn2399y" type="motTitle"/>
        <div xml:id="i-HgAind73utP7ghA6mpc2FH" type="motSubmissionInfo"/>
      </div>
      <div xml:id="i-DDhupwvP7PQgKRRqSZtSES" type="motBody">
        <div xml:id="i-Tm7qUXY3TXw7oQSzo3f3ed">
          <p xml:id="i-BVWBe4nBntVXYVJ5j5AVwU">
            2002/03 mnr: MJ8 pnr: fp1113
          </p>
          <p xml:id="i-UQCK1xMtj69wAwmiv6m76i">
            Motion till riksdagen 2002/03:MJ8
          </p>
          <p xml:id="i-2kgmjMghbpLrwwsobukcEe">
            av Sverker Thorén m.fl. (fp) med anledning av skr. 2002/03:29
          </p>
          <p xml:id="i-WEQjjqfgkRYcrW2ofSENT6">
            Johannesburg — FN:s världstoppmöte om hållbar utveckling
          </p>
          <p xml:id="i-STnFfzYkX7rEcqVrMC9kz2">
            1 Innehållsförteckning
          </p>
          <p xml:id="i-P1BDNVH8of52LyDBm4urwJ">
            Förslag till riksdagsbeslut 2 Inledning Vår ts VIKORaS0E Ua sr
            nr 2 När hållbarhet blir mer än ord — resultat från världstoppmötet
            i Johannesburg, 6 Hållbarhetskommissio 7 Hållbar utveckling i
            konsumentpolitike 8 Internationell samverkan... 9 Inför en global
            koldioxidavgi 10 Satsningar på bistånd och skuldavskrivningar.
            11 Satsningar på frihandel. a 12 Satsningar på jämställdhet i
            det internationella arbetet................. Förslag till riksdagsbeslut
          </p>
          <p xml:id="i-WPnrAekMmbBXfvCgoHuKE9">
            UU BWN
          </p>
          <p xml:id="i-4mn47QRWMdtN333omKkpCb">
            NOBUUBUW
          </p>
          <p xml:id="i-FDuNrynxNAghLrB9zJJV8A">
            [5]
          </p>
          <p xml:id="i-7MT4gMr4cCkBKHepjEwCCe">
            1. Riksdagen tillkännager för regeringen som sin mening vad i
            motionen anförs om en hållbarhetskommission. 2. Riksdagen tillkännager
            för regeringen som sin mening vad i motionen anförs om begreppet
            ”hållbar utveckling” i konsumentpolitiken. 3. Riksdagen tillkännager
            för regeringen som sin mening vad i motionen anförs om en europeisk
            miniminivå för koldioxidavgift. 4. Riksdagen tillkännager för
            regeringen som sin mening vad i motionen anförs om en global koldioxidavgift.
            5. Riksdagen tillkännager för regeringen som sin mening vad i
            motionen anförs om bistånd och skuldavskrivningar. 6. Riksdagen
            tillkännager för regeringen som sin mening vad i motionen anförs
            om frihandel.
          </p>
          <p xml:id="i-9TESPtNAyhhcFEj5Nen67d">
            7. Riksdagen tillkännager för regeringen som sin mening vad i
            motionen anförs om jämställdhet i det internationella arbetet.
          </p>
          <pb facs="riksdagen-motions-pdf/data/200203/mot_200203_MJ_0008/mot_200203_MJ_0008-0002.pdf"/>
          <p xml:id="i-7xmCoFYgZies2WSS1q4pF8">
            2002/03:MJ8
          </p>
          <p xml:id="i-FSNf9UtK9SUv5XToRS2Anj">
            12
          </p>
          <p xml:id="i-UiYhxdRWdra2zpT47vQGjs">
            2 Inledning
          </p>
          <p xml:id="i-SsfrwwxyN4om7sqHqFzicD">
            Människan har och kommer alltid att vara beroende av jordens
            resurser och vi har ett ansvar att förvalta dem åt framtida generationer.
            Av den anledningen är det mycket viktigt att vi alla tar ansvar
            för miljön och vår egen livsstil. Om politiken är den rätta går
            en ekonomisk tillväxt byggd på ökad effektivitet och mindre slöseri
            att förena med en ekonomiskt hållbar utveckling. Vi liberaler
            har en i grunden optimistisk syn på framtiden och en tilltro till
            varje generations förmåga att finna lösningar på sin tids problem.
            Kopplingen mellan ekonomiskt tänkande och miljöhänsyn anser vi
            vara en nödvändig utgångspunkt för miljöarbetet. Vi har också
            en teknikvänlig inställning till hur ekonomisk utveckling och
            miljöhänsyn ska förenas. I regeringens skrivelse 2002/03:29 Johannesburg
            — FN:s världstoppmöte om hållbar utveckling, redogör regeringen
            för pågående insatser för att nå de mål som fastställdes i Johannesburg.
            Ett av de viktigaste resultaten från Johannesburgsmötet var att
            kopplingen mellan ett hållbart samhälle ur miljösynpunkt och en
            hållbar värld ur ekonomiskt och socialt perspektiv slogs fast.
            För att detta ska kunna realiseras behövs rationella, rimliga
            sammanvägda beslut samt ett tydligt regelverk. Folkpartiet föreslår
            därför att en svensk hållbarhetskommission bildas med syfte att
            utarbeta förslag som kan lägga grunden just för ett hållbart samhälle.
          </p>
          <p xml:id="i-JuMytiD8uj4sLyJ7zNaA91">
            3 Vår tids viktigaste utmaningar
          </p>
          <p xml:id="i-WCniWuYN8kcNPwBRb2JS8q">
            Johannesburgsmötet berör framför allt två av vår tids största
            utmaningar, kravet på ett miljömässigt hållbart samhälle och kravet
            på fattigdomsbekämpning i vår värld. Det är uppenbart att dessa
            två utmaningar måste lösas tillsammans. Det är inte troligt att
            en svältande värld har möjlighet att lösa de stora miljöproblem
            som vi står inför men det är också uppenbart att utan en miljömässigt
            hållbar utveckling kommer de som idag tillhör de allra fattigaste
            att drabbas än hårdare i framtiden. Människan har i årtusenden
            påverkat den miljö hon lever i. Dagens samhälle påverkar dock
            miljön i mycket större utsträckning än tidigare. Hotet om ekologiska
            katastrofer ökar vårt ansvar. Globala klimatförändringar som orsakas
            av människan är vår tids största miljöhot. Det är ofta de fattigaste
            ländernas medborgare som riskerar att drabbas hårdast av klimatförändringar.
            För att åstadkomma en långsiktigt hållbar nivå vad gäller t.ex.
            utsläppen av växthusgaser krävs en världsomspännande miljöhandlingsplan.
            Den måste redovisa både hur utsläppen skall minska och hur resurserna
            skall omfördelas från rika till fattiga länder. Det är en förutsättning
            för att problemen skall lösas utan förödande ekologiska och sociala
            konsekvenser. Att stoppa utarmningen av naturen, speciellt den
            biologiska mångfalden, är en av de viktigaste uppgifterna för
            den liberala miljöpolitiken. Biologisk mångfald främjar ekosystemets
            uthållighet och flexibilitet. Naturvård handlar
          </p>
          <pb facs="riksdagen-motions-pdf/data/200203/mot_200203_MJ_0008/mot_200203_MJ_0008-0003.pdf"/>
          <p xml:id="i-PEQn1mP4SkeAA63PRJAjhF">
            framför allt om att skydda och bevara naturvärden och mångfalden
            i naturen åt framtida generationer. Alltfler arter hotas idag
            av utrotning. Den svenska floran och faunan blir allt fattigare.
            För att säkra naturvärdena krävs insatser över hela det miljöpolitiska
            fältet. Den liberala miljöpolitiken tar sin utgångspunkt i det
            personliga engagemanget. Upplysta och medvetna konsumenter kan,
            genom att efterfråga miljövänliga produkter, styra producenterna
            i miljövänlig riktning. Till detta behövs också en lagstiftning
            med tydliga ansvarsförhållanden, sanktionsmöjligheter och effektiva
            styrmedel. De miljöpolitiska målen skall beaktas vid all samhällsplanering
            och utgöra en grundläggande restriktion på alla beslutsnivåer.
            Målen och medlen för att nå dessa mål måste kontinuerligt utvärderas.
          </p>
          <p xml:id="i-SiAYUA5DZ8UzJtsKi26nNP">
            4 När hållbarhet blir mer än ord — resultat från världstoppmötet
            i Johannesburg
          </p>
          <p xml:id="i-KXfyiKMDkYe5H6mc4frYSX">
            En nyckelfråga under FN:s världstoppmöte i Johannesburg var hur
            arbetet för hållbar utveckling fortsättningsvis skulle hanteras
            på internationell liksom nationell nivå. Toppmötet bidrog till
            att definitivt erkänna begreppet hållbar utveckling som en överordnad
            princip för FN:s arbete, och mötet antog en rad rekommendationer
            för att stärka internationella strukturer och styrsystem för hållbar
            utveckling på nationell, regional och global nivå. I sin värdering
            av världstoppsmötets resultat konstaterar regeringen att ”en punkt
            borde därmed kunna sättas för relativt lång tid för ytterligare
            toppmöten i den serie som inleddes i Rio de Janeiro 1992 och den
            politiska energin bör fokuseras på det genomförande som nu måste
            till nationellt, regionalt och globalt”. Dags att handla alltså
            men även att utvärdera det som tidigare gjorts. Regeringen anser
            vidare att ”ett framgångsrikt genomförande av resultaten från
            Johannesburg kräver effektiva institutioner på alla nivåer. Därför
            avser regeringen att kontinuerligt se över ansvarsförhållandena
            och vid behov även de institutionella strukturerna med avsikt
            att förbättra samordningen av arbetet med hållbar utveckling på
            nationell nivå.” I sammanfattningen av det fortsatta arbetet framgår
            att resultatet vid världstoppmötet ”föranleder regeringen att
            analysera hur arbetet för hållbar utveckling bör samordnas på
            nationell nivå”. Folkpartiet liberalerna har länge påtalat behovet
            av en djupgående analys av vilka organisatoriska, legala och ekonomiska
            förändringar som behövs för att samhället bättre skall kunna hantera
            hållbar utveckling. Efter att under årtionden ha försetts med
            information, utbildning och pekpinnar från stat, politiska partier
            och intresseorganisationer förväntar sig nu företag och en välutbildad
            och engagerad allmänhet att vi politiker skall leverera. Leverera
            reella möjligheter att välja och agera på ett långsiktigt hållbart
            sätt utan att detta motverkas av samhället.
          </p>
          <p xml:id="i-2T9KchrQijdHDg4kzuR9cu">
            2002/03:MJ8
          </p>
          <p xml:id="i-QQLAWAYuT7XSbsdAGo9WTx">
            13
          </p>
          <pb facs="riksdagen-motions-pdf/data/200203/mot_200203_MJ_0008/mot_200203_MJ_0008-0004.pdf"/>
          <p xml:id="i-KFU87RQscHHJeDhysq6nRd">
            2002/03:MJ8
          </p>
          <p xml:id="i-Nu4AYBpQPzA5p8qxp15HK9">
            14
          </p>
          <p xml:id="i-UgFggsxXxVNggp1hABuwPJ">
            5 Hållbarhetskommission
          </p>
          <p xml:id="i-XUfR6i3eAd61jm6jL6XmYH">
            Framtidens stora miljöutmaningar måste hanteras med nya strategier.
            En lärdom från FN-toppmötet i Johannesburg hösten 2002 är att
            vi inte kan använda gamla tiders organisation, regelverk och styrmedel
            för att hantera den mycket genomgripande utveckling som krävs.
            Det gäller också i hög grad Sverige. Bristen på insikt om att
            det behövs nya mer radikala grepp för att nå ett mer hållbart
            samhälle är tydlig när man läser regeringens skrivelse 2002/03:29
            Johannesburg — FN:s världstoppmöte om hållbar utveckling. Vi tror
            inte att det går att klara 2000-talets utmaningar med en struktur
            som utvecklats under efterkrigstiden och präglats av 1970- och
            1980-talens frågeställningar. Vi ser tydligt att samhället inte
            mäktar med att stimulera en hållbar utveckling med gamla koncept
            och organisatoriska modeller. Politiken har inte lyckats överbrygga
            ”vallgravarna” mellan de olika sfärerna i samhället, något som
            är helt nödvändigt om vi skall få en samlad utvecklingskraft.
            Politiken och de offentliga institutionerna arbetar med sina agendor.
            Näringslivet har sina, och många gånger sammanfaller inte dessa
            agendor med varandra. Folkpartiet liberalerna vill därför ta initiativ
            till en djupgående analys av vilka organisatoriska, legala och
            ekonomiska förändringar som behövs för att samhället bättre skall
            kunna hantera hållbar utveckling. I detta arbete bör särskilt
            behoven av tvärdisciplinärt arbete över olika områdes- eller sektorsgränser
            beaktas. Analysen bör lämna förslag på vilka organisatoriska förändringar
            i vid mening som bör genomföras för att skapa ett modernt, effektivt
            och rationellt fungerande Sverige. Folkpartiet liberalerna föreslår
            därför att en hållbarhetskommission tillsätts med uppgift att
            se över vilka effektiviseringar och moderniseringar av samhällets
            regelverk, styrmedel och upplysningsverksamhet som behöver göras,
            inte minst för att undvika att samhället motverkar goda initiativ
            från individer och företag. Kommissionens uppgift skall likaså
            vara att i samråd med näringsliv och opinionsbildande organisationer
            finna former för hur man skall integrera strävandena mot en hållbar
            utveckling och hur man bäst organiserar samhällets behov av utbildningsinsatser
            inom detta område. Kommissionen bör ha ekonomiska resurser för
            att initiera utredningar och riktad forskning inom sitt område.
          </p>
          <p xml:id="i-5XHrtGV98MKacfbirAqCgK">
            6 Hållbar utveckling i konsumentpolitiken
          </p>
          <p xml:id="i-GRe5J4wtpR2Ynr3wZviN18">
            I skrivelsen 2002/03:31 Utvärdering av miljömålet i konsumentpolitiken
            hänvisar regeringen till toppmötet i Johannesburg och den antagna
            definitionen av begreppet hållbar utveckling som inte enbart omfattar
            ekologisk hållbarhet utan även ekonomisk och social hållbarhet.
            Folkpartiet ser i och för sig att en utvidgning av begreppet ”hållbar
            utveckling” kan tillföra konsumenten mera makt, men vill samtidigt
            varna för att det kan vara svårt att kombinera flera kriterier
            in i en och samma märkningsform. Det
          </p>
          <pb facs="riksdagen-motions-pdf/data/200203/mot_200203_MJ_0008/mot_200203_MJ_0008-0005.pdf"/>
          <p xml:id="i-DtXtouGrP9tAYnj13M18Wr">
            finns även i framtiden behov av att särskilja de olika hållbarhetsmålen
            från varandra. Stor försiktighet bör också iakttas med att sätta
            likhetstecken mellan etisk och social märkning av de modeller
            som förekommer på den svenska marknaden och ekonomisk och social
            hållbarhet enligt Johannesburgsdokumentets definition. Här finns
            en stor skillnad mellan dessa märkningssystem och miljömärkningen
            eftersom en produkts miljöeffekter kan bedömas vetenskapligt medan
            produktens etiska aspekter huvudsakligen är en fråga för den enskilde
            individen att bedöma. För att uppnå en hållbar konsumtion, i Johannesburgsdokumentets
            mening, är kunniga och välinformerade konsumenter en nyckelfaktor.
            Genom information om de sociala och miljömässiga följderna av
            olika konsumtionsval kan individen göra upplysta val utifrån sina
            personliga prioriteringar. Det grundläggande kravet är dock att
            konsumenten inte vilseleds beträffande produktens eller tjänstens
            innehåll och funktioner. En produkt eller tjänst skall därför
            endast tillskrivas egenskaper, verkningar eller bakgrund som kan
            styrkas. Producenten måste således på begäran kunna styrka alla
            påståenden om produkten eller tjänsten.
          </p>
          <p xml:id="i-XsWYfwYfLeEsEcKySL2Xd7">
            7 Internationell samverkan
          </p>
          <p xml:id="i-CxbtmxmcqnsYMoofzru3Qc">
            Liberaler är internationalister. Vi måste sträva efter en miljöutveckling
            som är hållbar ur ett globalt perspektiv. Bindande globala överenskommelser
            måste vidareutvecklas, liksom kunskaps- och tekniköverföring.
            I de fattiga delarna av världen äventyras människors överlevnad
            av brist på rent vatten och odlingsbar mark. Fattigdomen tvingar
            ofta fram en livsföring som allvarligt tär på naturresurser. I
            miljöpolitiken och i vårt eget miljömedvetande krävs solidaritet
            med människor i fattigare länder.
          </p>
          <p xml:id="i-AVyAq7L66RtD9Dm2DT12Ez">
            8 Inför en global koldioxidavgift
          </p>
          <p xml:id="i-WmRxYLm8wXkmo3evmTvCFs">
            Klimatfrågan är vår tids största miljöfråga. Under sommaren har
            tusentals människor kämpat på den europeiska kontinenten med alla
            krafter för att rädda sina hus undan de skyfall som hotat att
            dränka deras hem. Här hemma i Sverige hade vi en rekordvarm sommar
            med temperaturer långt över det normala för våra breddgrader.
            I stora delar av Sydostasien är möjligheten att andas frisk luft
            och se solens ljus starkt begränsad på grund av det moln som bildats
            av föroreningar. De flesta klimatforskare är överens om att jordens
            klimat håller på att förändras och att människans utsläpp av framför
            allt växthusgaser spelar en stor roll. Det är ofta de fattigaste
            ländernas befolkning som riskerar att drabbas hårdast av klimatförändringar.
            Kraftfullare åtgärder mot de klimatpåverkande utsläppen måste
            göras internationellt. EU måste ges större makt över klimatpolitiken.
            En europeisk miniminivå för koldioxidavgiften är ett första steg.
            Folkpartiet stöder också de förslag som
          </p>
          <p xml:id="i-PwH8xz6HTNmcucy2v8G3Tg">
            2002/03:MJ8
          </p>
          <p xml:id="i-RRKXSivHQ7e19gdQkEydbE">
            15
          </p>
          <pb facs="riksdagen-motions-pdf/data/200203/mot_200203_MJ_0008/mot_200203_MJ_0008-0006.pdf"/>
          <p xml:id="i-T2weHdVqnxZVF4HZBgCWmG">
            2002/03:MJ8
          </p>
          <p xml:id="i-Gwpcw8TzoVgT8oxCB7hotJ">
            16
          </p>
          <p xml:id="i-T1D6mBFmXDDSVWiH45qchc">
            finns om handel med utsläppsrätter, men en europeisk koldioxidavgift
            och en handel med utsläppsrätter kommer inte att vara nog för
            att klara utmaningen. Frågan om en koldioxidavgift bör, efter
            det att den införts i EU, drivas vidare på global nivå. En global
            avgift på koldioxid skulle kunna leda till en kraftfull reducering
            av användningen av fossila bränslen.
          </p>
          <p xml:id="i-3XcygkZ5m8g5KgFVGzGb1r">
            9 Satsningar på bistånd och skuldavskrivningar
          </p>
          <p xml:id="i-LAjG8oj5eEnrPb3KPfwz81">
            Globaliseringen, särskilt en friare handel och öppenhet mot omvärlden,
            kommer troligen att spela den enskilt viktigaste rollen för utveckling
            hos fattiga länder. Men globaliseringen löser inte alla problem.
            Hundratals miljoner människor står idag helt vid sidan av och
            har än så länge inte fått del av globaliseringens fördelar. För
            dem kommer även fortsättningsvis att behövas bistånd. Tyvärr fortsätter
            dock de rikare ländernas utvecklingsbistånd att ligga på en skamligt
            låg nivå. Av EU:s medlemsländer är det endast fyra som uppnår
            det av FN uppsatta målet att 0,7 procent av BNI skall gå till
            bistånd. Under 1990-talet har Sveriges socialdemokrater genomfört
            en historisk sänkning av biståndsnivån. År 1999 blev ett riktigt
            lågvattenmärke då nivån understeg 0,7 procent av BNI. Sverige
            ligger idag inte särskilt mycket över denna nivå och ambitionen
            är måttlig hos den nuvarande riksdagsmajoriteten att öka biståndet.
            Biståndet måste dock fortsätta att effektiviseras och göras så
            ändamålsenligt som möjligt. Biståndets kvalitet är av avgörande
            betydelse för mottagaren men också för givaren. Precis som inom
            andra skattefinansierade verksamheter måste strävan vara att få
            ut så mycket som möjligt av varje satsad krona. Biståndets effektivitet
            och lämplighet har flera gånger kunnat ifrågasättas, och kritiken
            mot biståndsverksamheten har stundtals varit berättigat hård även
            från Folkpartiet. Skuldfrågan måste prioriteras högre av de utvecklade
            länderna. Det behövs betydligt större satsningar på skuldavskrivningar
            än vad som idag görs. Såväl Sverige som övriga i-länder bör göra
            mer för att minska skuldbördan i de allra fattigaste länderna.
            Skuldavskrivningar måste givetvis förses med villkor för ekonomiska
            och demokratiska reformer. Folkpartiet kan till exempel inte acceptera
            att skulder avskrivs till icke demokratiska länder som är ovilliga
            att genomföra demokratiska och ekonomiska reformer. Det skulle
            enbart gynna eliten och korruption. Utan reformer kommer länder
            aldrig att kunna ta sig ur den skuldfälla de hamnat i.
          </p>
          <pb facs="riksdagen-motions-pdf/data/200203/mot_200203_MJ_0008/mot_200203_MJ_0008-0007.pdf"/>
          <p xml:id="i-7BCRSoiTc4tL1h1yjsg3G7">
            10 Satsningar på frihandel
          </p>
          <p xml:id="i-79MQGugwQc94kzYuFrP3c6">
            För oss liberaler är arbetet för att öka frihandeln en självklarhet
            om fattigdomen i världen skall minska och välfärden öka. För en
            del verkar dock detta inte lika självklart. Det finns de som direkt
            är emot ökad världshandel eftersom man hävdar att denna får negativa
            effekter på exempelvis miljön. Handel behöver inte vara skadligt
            för miljön. Det är när länder växer, när människor får det bättre
            som man kan börja göra något åt miljöproblemen, t.ex. genom renare
            metoder för uppvärmning och matlagning, bättre sanitära förhållanden
            osv. Människor som är dömda till fattigdom genom att vi stoppar
            deras handel blir inte heller några starka miljökämpar. Frihandel
            ökar också möjligheterna att lösa många stora miljöproblem. Frihandel
            leder till effektivare hushållning med resurser, skapar resurser
            och effektivare metoder för att lösa olika typer av miljöproblem.
            Den innebär också att miljövänlig teknik sprids snabbare. Frihandel
            skapar möjligheter för utvecklingsländerna att själva förädla
            sina naturtillgångar och kan därmed leda till att minska transportvolymerna.
            EU måste omedelbart avskaffa sina tullar mot de fattigaste utvecklingsländerna.
            Fattigdomen i världen kan mildras genom ekonomisk tillväxt, särskilt
            om den kombineras med åtgärder på den nationella nivån som förbättrar
            inkomst- och förmögenhetsfördelningen. En av de viktigaste åtgärderna
            för ökad tillväxt är att öppna för en fri utrikeshandel, och sedan
            behålla handeln fri. Detta är skälet till att frågan om frihandel
            blir central i alla diskussioner om globalisering och utveckling,
            även om den ingalunda är den enda frågan. De senaste decenniernas
            utveckling visar att de u-länder som öppnat sig för internationella
            kapital- och handelsrörelser fått en högre tillväxt och ett större
            välstånd jämfört med de u-länder som tillämpat omfattande valutaregleringar,
            kapitalrestriktioner och andra typer av protektionistiska åtgärder.
            För många u-länder är jordbruks- och textilprodukter den absolut
            viktigaste källan till inkomst. Det är framför allt även inom
            dessa områden som u-länderna är konkurrenskraftiga gentemot i-världens
            producenter. Sverige måste driva på för att EU avskaffar kvoterna
            inom textilområdet och att arbetet för att världens textil- och
            konfektionshandel blir fri skyndas på. En avreglering av EU:s
            jordbruksmarknad måste snarast påbörjas. Skyddstullar måste slopas,
            exportörer från fattiga länder måste ges fritt marknadstillträde
            och jordbrukssubventionerna måste minskas med åtminstone 70 procent.
          </p>
          <p xml:id="i-Ff17ArhqwDcimJJSjBT59m">
            11 Satsningar på jämställdhet i det internationella arbetet
          </p>
          <p xml:id="i-69Y9uvPWxJD2BdsQHX6omg">
            Folkpartiet är det parti som tydligast och tidigast velat föra
            in jämställdhetsmål och kvinnofrågor i biståndspolitiken. Jämställdhetsfrågorna
            skall utgöra en integrerad del i svensk politik för global utveckling.
            Trots att
          </p>
          <p xml:id="i-ME1TR6easSQkQFQBmT54JC">
            2002/03:MJ8
          </p>
          <p xml:id="i-YLqMx9r8y2kzGTKEurbfAn">
            27
          </p>
          <pb facs="riksdagen-motions-pdf/data/200203/mot_200203_MJ_0008/mot_200203_MJ_0008-0008.pdf"/>
          <p xml:id="i-WMDtBS7FY6erf4W6pe8Jj6">
            2002/03:MJ8
          </p>
          <p xml:id="i-3GQtbVrYJYxV3veSthswHg">
            18
          </p>
          <p xml:id="i-5R3G1Me1XKpFxbFj6uY6XC">
            jämställdhetsmålet för svenskt utvecklingssamarbete nu har funnits
            sedan mitten av 90-talet har det inte sällan varit svårt att visa
            upp resultat som fått praktiska återverkningar i större skala.
            Även om Sverige medverkat till att flytta fram kvinnans position
            i ett flertal utvecklingsländer, måste fortsatt nya grepp tas
            och jämställdhetsarbetet måste framgent utvecklas och prioriteras
            i ett internationellt perspektiv. Sverige har både den kunskap
            och de erfarenheter som krävs för att vara med och leda detta
            arbete i de fattigaste länderna. Folkpartiet anser att man i planeringen
            av alla biståndsinsatser aktivt bör arbeta med att föra in ett
            jämställdhetsperspektiv, så att projekt och program kommer kvinnor
            till del i lika hög grad som männen, samt för att jämna ut existerande
            skevheter och orättvisor. I vissa fall är det berättigat att satsa
            på riktade insatser, såväl för kvinnor som för män.
          </p>
          <p xml:id="i-RwaeakMoFjijCvn6wBqDdD">
            Stockholm den 5 februari 2003 Sverker Thorén (fp)
          </p>
          <p xml:id="i-ReDeQ86isaAxjwp928ZAVy">
            Lennart Fremling (fp) Anita Brodén (fp) Marie Wahlgren (fp) Heli
            Berg (fp) Cecilia Nilsson Wigström (fp) Birgitta Ohlsson (fp)
          </p>
        </div>
      </div>
    </body>
  </text>
</TEI>
