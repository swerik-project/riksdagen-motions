<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__330/mot_1968__fk__330-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 330 år 1968
          </p>
          <p>
            =
          </p>
          <p>
            Nr 330
          </p>
          <p>
            Av herr Holmberg m. fl., angående vissa arbetsmarknadspolitiska
            åt- gärder.
          </p>
          <p>
            (Lika lydande med motion nr 407 i Andra kammaren)
          </p>
          <p>
            Läget på arbetsmarknaden har under de senaste åren undergått
            en radikal för- sämring. Första hälften av 1960-talet präglades
            av hög efterfrågan på arbetskraft och inom många områden rådde
            brist. Ännu för två år sedan var denna markant inom vissa sektorer
            medan andra områden hade överskott på arbetskraft. Arbets- marknadspolitiken
            inriktades främst på att genom olika rörlighetsfrämjande åt- gärder
            utjämna den bristande balansen mellan områden med överskott och
            områden med underskott på arbetskraft. Under hösten 1965 började
            konjunkturdämpningen och denna har fortsatt och accentuerats under
            1966 och 1967. Det stigande antalet arbetslösa visar den starka
            försämring som ägt rum. I december 1966 var antalet på arbetsförmed-
            lingarna anmälda arbetslösa något över 32 000. I december 1967
            hade antalet stigit till 43 000 och i januari i år till 64 000.
            Av dessa var omkring 55 000 ar- betslöshetsförsäkrade. Samtidigt
            sysselsattes i beredskapsarbete, arkivarbete och på omskolningskurser
            ca 50 000. Det totala antalet i egentlig mening arbetslösa uppgår
            sålunda för närvarande till omkring 114 000 personer. Dessa siffror
            säger emellertid inte allt om det verkliga läget på arbetsmarknaden.
            Samtidigt finns nämligen en stor dold arbetslöshet. Inom arbetsmarknadsstyrelsen
            finns ej statistik på detta område. Statistiska centralbyrån gör
            emellertid kvartals- visa undersökningar om den latenta arbetslösheten,
            d. v. s. rörande personer som skulle ha sökt arbete om de ansett
            sig kunna få lämpligt arbete på bostadsorten. Enligt senast gjorda
            undersökning skulle antalet arbetsvilliga uppgå till nära 135
            000 varav 24 000 skulle åta sig arbete mer än 35 timmar i veckan.
            I denna grupp-var nära 10 000 gifta kvinnor. Även familjedaghemsutredningen
            har i sitt betänkande 1967 tagit upp frågan om arbetslösheten
            bland kvinnor. Enligt en av utredningen gjord intervjuunder- sökning
            skulle 208 000 kvinnor med barn upp till tio år gamla åta sig
            förvärvs- arbete utom hemmet om barntillsynen kunde ordnas på
            ett tillfredsställande sätt. Den officiella arbetslöshetsstatistiken
            säger sålunda långt ifrån allt om det verk- liga läget på arbetsmarknaden.
            Under tidigare konjunkturdämpningar har tjänstemännen endast i
            ringa utsträck- ning drabbats av arbetslöshet. Även i detta avseende
            har en radikal försämring
          </p>
          <pb facs="riksdagen-motions-pdf/data/1968/mot_1968__fk__330/mot_1968__fk__330-002.pdf"/>
          <p>
            8 Motioner i Första kammaren, nr 330 år 1968
          </p>
          <p>
            inträtt. I oktober 1967 utgjorde antalet arbetslösa tjänstemän
            ca 4 000. Enligt ar- betsmarknadsstyrelsens uppfattning är trenden
            även för denna kategori klart uppåt- gående, och styrelsen räknar
            med att ca 5 000 tjänstemän kommer att beröras av någon form av
            arbetsmarknadsutbildning under innevarande budgetår. Utvecklingen
            på arbetsmarknaden tyder dessvärre icke på någon snar vändning
            till det bättre. Antalet varsel om personalinskränkningar och
            det antal arbetsta- gare som berörs därav har ökat starkt. Ännu
            1964 utgjorde antalet arbetstagare som berördes av varsel endast
            4 300. Under 1966 steg antalet till 20 700 för att under 1967
            ytterligare stiga till 24 500. Nya företagsnedläggelser och driftsin-
            skränkningar har även under början av detta år aviserats. Känslan
            av otrygghet och oro för framtiden sprider sig även till dem som
            har sitt arbete kvar. En starkt restriktiv ekonomisk politik i
            andra länder kan komma att ytterligare påverka läget i Sverige
            i negativ riktning. Det råder enighet om att arbetsmarknadspolitikens
            uppgift är att sätta in effek- tiva åtgärder för att bereda den
            friställda arbetskraften ny sysselsättning. Detta får dock icke
            undanskymma att det i stor utsträckning rör sig om åtgärder på
            kort sikt för att så snabbt som möjligt lösa akuta svårigheter.
            Beredskapsarbeten är icke alltid i verklig mening produktiv och
            lönande sysselsättning. Oaktat dags- verkskostnaderna under senaste
            år sjunkit är de alltjämt betydande. Omskolning ökar givetvis
            vederbörandes förutsättningar och möjligheter att erhålla ett
            väl av- lönat och meningsfullt arbete, men garantier kan icke
            ges för att så blir fallet. Även om det alltjämt råder brist på
            viss arbetskraft så torde denna brist icke vara av sådan omfattning
            att den kan suga upp den friställda arbetskraften inom andra delar
            av näringslivet. Vid sidan av den arbetsmarknadspolitik som främst
            syftar till att möta akuta störningar och balansrubbningar på
            arbetsmarknaden är det angeläget att anlägga ett längre perspektiv
            på arbetsmarknadsproblemen.
          </p>
          <p>
            1. Allmän arbetslöshetsförsäkring
          </p>
          <p>
            Ett grundläggande ekonomiskt skydd behövs för den tid då någon
            på grund av arbetslöshet saknar annan inkomst. Ett stort antal
            arbetstagare är redan försäk- rade genom organisationernas arbetslöshetskassor,
            varigenom medlemmarna kan komma i åtnjutande av frivillig arbetslöshetsförsäkring.
            Statsbidrag utgår till kas- sorna, bl. a. i förhållande till utgivna
            understöd vid arbetslöshet. Men det är allt- jämt många som inte
            är arbetslöshetsförsäkrade. Enligt 1960 års arbetslöshetsför-
            säkringsutredning, som framlade sitt betänkande 1963, var totala
            antalet arbets- tagare 2,8 miljoner. Av dessa var drygt 1,3 miljon,
            eller 48,5 20, försäkrade, me- dan 1,4 miljon saknade försäkring.
            Av de icke försäkrade var drygt 600 000 fack- ligt organiserade
            varav 132 000 i fackorganisation med arbetslöshetskassa och 500
            000 i fackorganisation utan arbetslöshetskassa. Icke organiserade
            och sam- tidigt oförsäkrade uppgick till 815 000, varav 615 000
            arbetade inom yrkesom- råden med möjlighet att ansluta sig till
            arbetslöshetskassa, medan 200 000 tillhörde yrkesområden utan
            arbetslöshetskassa. Anslutningen till arbetslöshetskassorna har
            sedan dess ökat, och antalet medlemmar var den 30 juni 1967 1
            667 000.
          </p>
          <pb facs="riksdagen-motions-pdf/data/1968/mot_1968__fk__330/mot_1968__fk__330-003.pdf"/>
          <p>
            Motioner i Första kammaren, nr 330 år 1968 9
          </p>
          <p>
            Utredningen konstaterade, att då arbetslöshetskassor i stort
            sett finns inom de yrkesområden där nämnvärd arbetslöshetsrisk
            förekommer är försäkringens effek- tivitet betydligt större än
            vad ovan angivna procenttal kan antyda. Den övervägde bildandet
            av en erkänd arbetslöshetskassa, som skulle stå öppen för alla
            arbetsta- gare tillhörande yrkesområden, inom vilka kassa saknades.
            Drivandet av en sådan allmän kassa skulle dock vara förenat med
            såväl administrativa svårigheter som kostnader av en storleksordning,
            som ej skulle stå i rimlig proportion till det san- nolikt förhållandevis
            ringa antal arbetstagare som kunde förväntas ansluta sig. Med
            säkerhet skulle åtskilliga personer med arbetslöshetsrisk stanna
            utanför för- säkringen. Detta framgick för övrigt av gjorda undersökningar.
            För sin del kunde utredningen icke förorda att en allmän frivillig
            arbetslöshets- kassa bildades för grupper som står utanför den
            nuvarande arbetslöshetsförsäk- ringen. En sådan lösning vann icke
            heller någon större anslutning vid remissbe- handlingen. Utredningens
            slutsats blev att enda utvägen att öppna arbetslöshets- försäkringen
            för alla var att göra den obligatorisk, men några förslag härom
            fram- lades icke, I flera remissyttranden utvecklades emellertid
            denna tanke ytterligare, och därvid ansågs att en obligatorisk
            försäkring borde införas eller i vart fall ut- redas. Införandet
            av en allmän arbetslöshetsförsäkring ställer en rad problem som
            krä- ver ingående utredning och noggranna överväganden. Vi inskränker
            oss till att ange några av de frågor som måste lösas: de nuvarande
            frivilliga arbetslöshetskassornas ställning i ett allmänt försäkringssystem
            — denna ställning får på intet sätt för- sämras — försäkringens
            eventuella uppdelning på grundskydd och tilläggsförsäk- ring,
            vilken inkomstnivå som skall försäkras, vilka kriterierna skall
            vara för att anses som arbetslös, kvalifikationsgrund för ersättning,
            samordning med andra socialförsäkringar och befintliga kassor,
            vilka eller vilken myndighet som skall administrera försäkringen,
            vilka kategorier som skall anslutas, karenstid, ersätt- ningstidens
            längd, finansiering och fondering, samordning med arbetsmarknads-
            politiska åtgärder m. m. Den 1966 tillsatta KSA-utredningen har
            enligt direktiven att överväga även någon form av obligatorisk
            arbetslöshetsförsäkring därest utredningen skulle finna att en
            sådan behövs. Därvid skall i så fall också samordningen med den
            nuvarande frivilliga försäkringen undersökas. Dessutom bör utredningen
            undersöka om inte i ett sådant system bör kunna införas också
            andra grupper, t.ex. småbrukare, fiskare och andra småföretagare,
            vilka på grund av rationalisering, företagsned- läggning eller
            andra speciella skäl ställs utan möjlighet att erhålla sysselsättning.
            Även finansieringsformerna ingår självfallet i utredningens uppdrag
            liksom pro- blem av försäkringsteknisk natur. Det kan här erinras
            om att obligatorisk arbetslöshetsförsäkring infördes i Norge redan
            1939. Vi vill understryka angelägenheten av att utredningen bedrives
            med all tänkbar skyndsamhet och att erforderlig expertis ställes
            till utredningens förfogande så att resultatet kan föreläggas
            riksdagen inom en nära framtid.
          </p>
          <pb facs="riksdagen-motions-pdf/data/1968/mot_1968__fk__330/mot_1968__fk__330-004.pdf"/>
          <p>
            10 Motioner i Första kammaren, nr 330 år 1968 2. Avgångsbidrag
          </p>
          <p>
            För närvarande finns på grund av kollektivavtal mellan Arbetsgivareföreningen
            och Landsorganisationen ett system för sådana bidrag till personer
            som utan egen förvållan nödgas lämna den anställning han innehaft
            minst 10 år och som uppnått 50 års ålder. Lägre levnadsålder kan
            ge rätt till bidrag om levnadsåldern plus an- ställningsåren uppgår
            till minst 65 år, exempelvis 40 levnadsår plus 25 anställ- ningsår.
            Överenskommelsen innebär att företagen till en särskild fond inbetalar
            en försäkringsavgift som för närvarande uppgår till 17 kronor
            per årsarbetare. Fon- den förvaltas och disponeras av en nämnd
            där SAF och LO är representerade. Avgångsbidrag ges dels med 100
            kronor per anställningsår och dels med ett särskilt belopp som
            stiger med ökande levnadsålder och vars storlek bestäms i varje
            enstaka fall med hänsyn till svårigheterna i samband med avskedandet.
            En- ligt beslut av 1967 års riksdag skall avgångsbidraget till
            större del vara skattefritt. Avgångsbidraget motiveras av det
            inkomstbortfall som en omställning till ett nytt arbete ofta medför.
            Önskemålet att varje individ skall ha rätt till vad man brukar
            kalla meningsfull sysselsättning gör det angeläget att en friställd
            person, särskilt om han nått viss högre ålder, beredes andrum
            att söka en anställning som verkligen passar honom och ej tvingas
            acceptera första bästa erbjudande. Rätt till avgångsbidrag enligt
            nämnda kollektivavtal avser blott dem som faller under avtalet.
            Det är önskvärt att detta system vidgas till att omfatta även
            andra grupper. Lagstiftning härom bör enligt vår mening dock icke
            ifrågakomma. Lag- fästa regler kan antas komma att medföra att
            bidraget blir fixerat och maximerat utan hänsynstagande till olika
            yrkesgruppers skiftande förhållanden och anställ- ningsformer.
            Det bör främst vara en angelägenhet för arbetsmarknadens parter
            att genom förhandlingar finna de lämpliga lösningar och former
            för ett system som omfattar även andra grupper, vilka icke träffat
            avtal härom. Det finns emellertid stora grupper oorganiserade
            arbetstagare vilka icke har möjlighet att genom avtal bli delaktiga
            av avgångsbidrag. Det torde ligga inom ramen för KSA-utredningens
            uppdrag att söka finna ett försäkringssystem liknande det ovan
            refererade eller andra former varigenom även icke avtalsbundna
            grupper kan tillerkännas avgångs- bidrag. Vi föreslår att KSA-utredningen
            tar upp denna fråga till övervägande.
          </p>
          <p>
            3. Omskolning
          </p>
          <p>
            Högerpartiet har såväl i partimotioner i anledning av Kungl.
            Maj:ts proposition 1966 angående arbetsmarknadspolitiken som i
            partimotion i anslutning till Kungl. Maj:ts proposition 1967 angående
            en statlig investeringsbank understrukit ange- lägenheten av att
            företagen stimuleras till insatser på vuxenutbildningens område.
            Många som nu går den administrativt krångligare och för samhället
            kostsammare vägen över anpassningskurser, helt bekostade av staten,
            skulle kunna utbildas direkt av företagen och därigenom snabbare
            få en produktiv arbetsuppgift. En av företagen själva bedriven
            utbildning skulle smidigare kunna anpassas till produk- tionens
            och teknikens krav och bibringa de utbildade aktuella yrkeskunskaper.
          </p>
          <pb facs="riksdagen-motions-pdf/data/1968/mot_1968__fk__330/mot_1968__fk__330-005.pdf"/>
          <p>
            Motioner i Första kammaren, nr 330 år 1968 11
          </p>
          <p>
            Denna linje förordades av 1960 års arbetsmarknadsutredning. Utbildningen
            skulle bedrivas enligt av parterna fastställd plan antingen i
            kursform eller direkt på ar- betsplatsen, och bidraget till företagen
            skulle utgå med 2 kronor per elev och närvarotimme. I sina petita
            för budgetåret 1968/69 har arbetsmarknadsstyrelsen återigen understrukit
            värdet av denna form av utbildning.
          </p>
          <p>
            Behovet av utbildning är i själva verket av sådan storleksordning
            att det av flera skäl är nödvändigt att en del därav kan tillgodoses
            på annat sätt än genom utbyggnad av den särskilda kursverksamheten.
            Styrelsen anser sig för den skull på nytt böra aktualisera tanken
            på en väsentligt ökad företagsutbildning enligt de riktlinjer
            som arbetsmarknadsutredningen på sin tid föreslog. De skäl som
            utred- ningen anförde har alltjämt aktualitet.
          </p>
          <p>
            Arbetsmarknadsstyrelsen föreslår att bidraget höjs till 3 kronor
            per timme och elev och att utbildningen skall begränsas till sådan
            personal som behöver nyrekry- teras men som i samband därmed behöver
            omskolning eller kompletterande ut- bildning. Vidare skulle den
            kunna användas för sådana redan anställda, som på grund av ändringar
            i produktionen löper risk att bli arbetslösa och för vilka om-
            skolning bedöms som erforderlig. Vi föreslår att arbetsmarknadsutredningen
            och arbetsmarknadsstyrelsens väl motiverade förslag i denna del
            förverkligas. I det föregående har vi understrukit angelägenheten
            av att omskolningsverksam- heten i ökad utsträckning bedrives
            inom företagen. Vi har även förordat arbets- marknadsstyrelsens
            förslag om bidrag till sådan utbildning. För att stimulera före-
            tagen i detta avseende bör möjligheter beredas företagen att skattefritt
            avsätta me- del till särskilda utbildningsfonder, avsedda att
            tagas i anspråk i samband med förutsedda eller pågående strukturförändringar
            i företagen och särskilt i lägen då dessa förutsättes leda till
            friställning av arbetskraft. Kungl. Maj:t bör snarast för riksdagen
            framlägga förslag om härför erforderliga ändringar i skatteförfattningar-
            na.
          </p>
          <p>
            4. Den äldre arbetskraften
          </p>
          <p>
            Förskjutningen i befolkningens sammansättning har accentuerat
            de särskilda problem som sammanhänger med den äldre arbetskraftens
            anpassning till förhållan- den på arbetsmarknaden. Vid driftinskränkningarna
            är det i främsta rummet den äldre arbetskraften som råkar i svårigheter.
            Problemen är i stort sett desamma i flertalet västeuropeiska länder.
            Att placera dessa äldre på omskolningskurser stö- ter på många
            svårigheter. Däremot har det visat sig lättare att placera dem
            i före- tagsutbildning. Det är en praktisk och smidig utbildningsform
            som siktar till be- stämda arbetsuppgifter i det företag som ordnar
            utbildningen. Vi anser det väsentligt att denna verksamhet uppmuntras.
            Även härvidlag anser vi att man skulle kunna stimulera verksamheten
            genom att bereda företagen möjlig- heter till skattefri avsättning
            till fonder inom företagen för de kostnader som är att hänföra
            till denna form av omställningsverksamhet samt för investeringar
            i och drift av skyddade verkstäder. Vid uttag från fonden bör
            AMS fungera som till-
          </p>
          <pb facs="riksdagen-motions-pdf/data/1968/mot_1968__fk__330/mot_1968__fk__330-006.pdf"/>
          <p>
            12 Motioner i Första kammaren, nr 330 år 1968
          </p>
          <p>
            ståndsgivare. Förslag till erforderliga författningsändringar
            bör snarast föreläggas riksdagen. För den äldre arbetskraften
            kan nuvarande pensionsbestämmelser innebära vissa olägenheter.
            Enligt lagen om allmän försäkring kan en försäkrad erhålla folkpen-
            sion i form av ålderspension för tid före den månad, under vilken
            han fyller 67 år, dock tidigast från och med den månad då han
            uppnår 63 års ålder. Samma rätt fö- religger beträffande tilläggspension
            i form av ålderspension under förutsättning att den försäkrade
            har det erforderliga antalet pensionspoäng. Förtida pensions-
            uttag medför emellertid en reducering såväl beträffande folkpension
            som tilläggs- pension med 0,6 procent för varje månad som, då
            pensionen börjar utgå, återstår till den månad, under vilken den
            försäkrade fyller 67 år. Om en försäkrad tar ut förtida pension
            vid tidigast möjliga tidpunkt reduceras sålunda pensionsbeloppet
            med 28,8 procent och detta lägre belopp blir sedan gällande livet
            ut. Det finns fall då omskolning eller andra arbetsmarknadspolitiska
            åtgärder icke kan tillämpas och där förtida pension kan vara enda
            möjligheten att ge vederbörande en rimlig för- sörjning. Men nuvarande
            reduktionsregler lägger hinder i vägen härför. Bestäm- melserna
            bör enligt vår mening ändras så att möjligheten till förtida pension
            står öppen för arbetskraft som icke kan beredas annan sysselsättning.
            Denna fråga bör tas upp av KSA-utredningen.
          </p>
          <p>
            5. Varsel vid driftinskränkningar
          </p>
          <p>
            För att göra det möjligt för arbetsmarknadsorganen att så snabbt
            som möjligt sätta in effektiva åtgärder vid företagsnedläggelser
            och driftinskränkningar bör dessa organ så tidigt som möjligt
            informeras om förestående omläggningar inom företagen. Någon i
            lag fastställd skyldighet för företagen att varsla om inskränk-
            ningar föreligger inte, men sedan 1952 finns överenskommelser
            mellan arbetsmark- nadsstyrelsen och vissa arbetsgivar- och näringsorganisationer
            att i god tid — se- nast två månader före nedläggande eller inskränkningar
            i driften — lämna med- delande till arbetsmarknadsmyndigheterna
            om planerade åtgärder. Det har ifråga- satts om inte varseltiden
            borde förlängas och bli föremål för lagstiftning. Frågan prövades
            av 1960 års arbetsmarknadsutredning, som konstaterade att den
            frivilliga överenskommelsen i stort sett fungerat tillfredsställande.
            Utredningen framhöll dess- utom att erfarenheterna pekade på att
            företagen i allmänhet var angelägna att med- dela varsel om driftinskränkningar
            tidigare än enligt överenskommelsen. I statsverkspropositionen
            framhåller chefen för inrikesdepartementet att erfaren- heterna
            varit goda av nuvarande överenskommelser om varsel vid nedläggningar
            och större driftinskränkningar. Departementschefen har tagit kontakt
            med arbets- marknadens parter i syfte att få till stånd en översyn
            av reglerna. Förhandlingar på- går mellan arbetsmarknadens parter
            och arbetsmarknadsstyrelsen. Styrelsen har även för sin del framhållit
            att tendensen synes vara att väsentligt förlänga varsel- tiderna
            utöver dem som förutsätts i nu gällande överenskommelser. Då hänsyn
            måste tas till många olika faktorer torde det inte vara lämpligt
            att fixera generella
          </p>
          <pb facs="riksdagen-motions-pdf/data/1968/mot_1968__fk__330/mot_1968__fk__330-007.pdf"/>
          <p>
            Motioner i Första kammaren, nr 330 år 1968 13
          </p>
          <p>
            tidsgränser för varsel. Det bör ankomma på parterna och arbetsmarknadsstyrelsen
            att genom förhandlingar träffa överenskommelser som ger utrymme
            för anpassnirig till skiftande förhållanden och förutsättningar.
          </p>
          <p>
            6. Analys av de arbetsmarknadspolitiska åtgärderna
          </p>
          <p>
            Anslagen till arbetsmarknadspolitiska åtgärder uppgår för budgetåret
            1968/69 till 1,5 miljard kronor. De har under de senaste åren
            företett en stark ökning. Det blir mot denna bakgrund allt viktigare
            att en ingående analys företages rörande effekten och effektiviteten
            av de vidtagna åtgärderna i relation till kostnaderna. Vissa begränsade
            undersökningar har gjorts för att belysa exempelvis sysselsätt-
            ningsförhållandena för personer som deltagit i nybörjar- och omskolningskurser.
            Undersökningar har även gjorts för att klarlägga hur det gått
            för de personer som i samband med flyttning erhållit bidrag. Dessa
            undersökningar gjordes emellertid i början av 1960-talet. Vi finner
            det angeläget att en sammanfattande undersökning göres av särskild
            expertis för att få underlag för en bedömning av resultatet och
            effektiviteten av de arbetsmarknadspolitiska åtgärderna. Det blir
            därigenom möjligt att sätta in utgif- terna i sitt samhällspolitiska
            sammanhang. I propositionen 1966 angående riktlin- jer för arbetsmarknadspolitiken
            uttalade departementschefen att han hade för av- sikt att bl.
            a. med hänsyn till de betydande belopp som staten ger ut för omskolning
            närmare överväga hur en belysning kan erhållas av verksamhetens
            effekt. Enligt vår uppfattning bör, som ovan nämnts, en sådan
            belysning icke inskränkas till omskolningen utan omfatta hela
            fältet av de arbetsmarknadspolitiska åtgärderna. Vi föreslår sålunda
            att en sådan analys och undersökning kommer till stånd. Under
            åberopande av vad vi ovan anfört hemställes, att riksdagen i skrivelse
            till Kungl. Maj:t måtte hemställa att KSA-utredningen får i uppdrag
            att undersöka möjligheter- na och formerna för ett system varigenom
            även icke avtalsbunden arbetskraft kan erhålla avgångsbidrag,
            att arbetsmarknadsutredningens och arbetsmarknadsstyrelsens förslag
            rörande ökad företagsutbildning förverkligas, och att de arbetsmarknadspolitiska
            åtgärderna genom särskild expertis blir föremål för en ingående
            analys i syfte att klarlägga deras effekt och effektivitet i relation
            till kostnaderna och de sam- hällsekonomiska verkningarna.
          </p>
          <p>
            Stockholm den 25 januari 1968 Yngve Holmberg (h) Rolf Kaijser
            (h) Carl Eskilsson (h) N. Yngve Nilsson (h)
          </p>
          <p>
            G. Ivar Virgin (h) Gösta Jacobsson (h) Ragnar Sveningsson (h)
          </p>
        </div>
      </div>
    </body>
  </text>
</TEI>
