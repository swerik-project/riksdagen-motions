<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-NU-00005">
  <teiHeader>
    <fileDesc>
      <titleStmt>
        <title>med anledning av prop. 2002/03:40 Elcertifikat för att främja förnybara energikällor</title>
        <author corresp="i-SKjAmNScZ7eZ3a8Xy1J8hs">av Maria Larsson m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2002/03:40 Elcertifikat för att främja förnybara energikällor</title>
          <idno type="rdwebb">GQ02N5</idno>
          <rs type="number">N5</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GQ02N5/text</ref>
          <ref type="dokument_url_html">http://data.riksdagen.se/dokument/GQ02N5</ref>
          <ref type="dokumentstatus_url_xml">http://data.riksdagen.se/dokumentstatus/GQ02N5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <name>Maria Larsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-J2pcjBf6ppCUUibn7Biroc</idno>
            <name>Lars Lindén</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-QrnhMBZLsGdbeBasmoTLpZ</idno>
            <name>Mats Odell</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Fa75ePV6JC2wN91aE4xcYD</idno>
            <name>Stefan Attefall</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KGqrEB2Pzg8goYxy9CcDhd</idno>
            <name>Lars Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-ErVmo7eYu7oehJQsJSwD6t</idno>
            <name>Per Landgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Cndwseqc83uGA5s7vUEPqB</idno>
            <name>Olle Sandahl</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3wNEEA9ckNT6QPJCvwhB1Z" type="basedOn"/>
        <correspContext corresp="i-3wNEEA9ckNT6QPJCvwhB1Z">
          <ref>Proposition 2002/03:40</ref>
        </correspContext>
        <correspAction xml:id="i-GVosi5XNMNRGeEpLKCcesq" type="signed"/>
        <correspContext corresp="i-GVosi5XNMNRGeEpLKCcesq">
          <note type="signatory" corresp="i-SKjAmNScZ7eZ3a8Xy1J8hs"/>
          <note type="signatory" corresp="i-J2pcjBf6ppCUUibn7Biroc"/>
          <note type="signatory" corresp="i-QrnhMBZLsGdbeBasmoTLpZ"/>
          <note type="signatory" corresp="i-Fa75ePV6JC2wN91aE4xcYD"/>
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-KGqrEB2Pzg8goYxy9CcDhd"/>
          <note type="signatory" corresp="i-ErVmo7eYu7oehJQsJSwD6t"/>
          <note type="signatory" corresp="i-Cndwseqc83uGA5s7vUEPqB"/>
        </correspContext>
        <correspAction xml:id="i-FqkftFya5zWm7gXfsn8W19" type="referral">
          <date when="2003-02-11"/>
        </correspAction>
        <correspAction xml:id="i-4VEQ3vH7xMVHVy83wwkBGa" type="dismissal">
          <date when="2003-02-07"/>
        </correspAction>
        <correspAction xml:id="i-UN5s6cuce1gFHvAWAf15La" type="dismissal">
          <date when="2003-02-07"/>
        </correspAction>
        <correspAction xml:id="i-XAEpNNs7pvRhrwms1gypWV" type="submission">
          <date when="2003-02-06"/>
        </correspAction>
        <correspAction xml:id="i-7GKmaHGDcGrzTjVXfwcSsE" type="assigned"/>
        <correspContext corresp="i-7GKmaHGDcGrzTjVXfwcSsE">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_N_0005/mot_200203_N_0005-0001.pdf"/>
      <div xml:id="i-X5NEkpo9KN3X4Q54h2cyGE" type="motHeader">
        <div xml:id="i-4usvSzGRtHfGFN43b55rZw" type="motTitle"/>
        <div xml:id="i-FjA61eReqTbsi8Vg8dGKho" type="motSubmissionInfo"/>
      </div>
      <div xml:id="i-17ui6XvshUsmH7tDUjWJBS" type="motBody">
        <div xml:id="i-ApGVX42h9HFjMgseQUvf2x">
          <p xml:id="i-2TqoKmey2CMgwXXxLZPb5n">
            2002/03 mnr: N5 pnr: kd119
          </p>
          <p xml:id="i-6y4uferQgaGydAF7m5gyku">
            Motion till riksdagen 2002/03:N5
          </p>
          <p xml:id="i-JiXgZcru5rWhhruN6WFq6E">
            av Maria Larsson m.fl. (kd) med anledning av prop. 2002/03:40
          </p>
          <p xml:id="i-9JaxnpBuN2VsaFHuocdNxM">
            Elcertifikat för att främja förnybara energikällor
          </p>
          <p xml:id="i-DAuczhqi6zdrSiVDHGbmKS">
            Förslag till riksdagsbeslut
          </p>
          <p xml:id="i-GSiMVdxi1iMXhFTAgkTN9R">
            1. Riksdagen avslår regeringens proposition 2002/03:40 om att
            införa elcertifikat för att främja förnybara energikällor. 2.
            Riksdagen tillkännager för regeringen som sin mening vad i motionen
            anförs om riktlinjer för energipolitiken. 3. Riksdagen tillkännager
            för regeringen som sin mening vad i motionen anförs om torvens
            ställning. 4. Riksdagen tillkännager för regeringen som sin mening
            vad i motionen anförs om ett fastprissystem för förnybar energi.
            5. Riksdagen tillkännager för regeringen som sin mening vad i
            motionen anförs om handel med utsläppsrätter.
          </p>
          <p xml:id="i-9hnY24h3DTsxiiWCZTHwf">
            Propositionens förslag
          </p>
          <p xml:id="i-VzFSQou7Ke4W54CGtdr1ke">
            Regeringen föreslår i proposition 2002/03:40 Elcertifikat för
            att främja förnybara energikällor att ett system med elcertifikat
            införs i Sverige. Energikonsumenter åläggs att årligen köpa in
            ett visst antal elcertifikat i förhållande till hur stor konsumtionen
            är. Andelen certifikat som konsumenten ska skaffa ökar för varje
            år och den som inte uppnår detta åläggs att betala vite. Certifikaten
            säljs av producenter av förnybar energi. På så vis hoppas regeringen
            att en marknad och en handel uppstår med miljövänlig energi.
          </p>
          <p xml:id="i-Y1PCZmF5V5uxPq3Ye7v7di">
            Sammanfattning
          </p>
          <p xml:id="i-KKjkzK1YnnEsZwymgUakNm">
            Kristdemokraterna yrkar att riksdagen avslår regeringens proposition
            om ett införande av elcertifikat i Sverige. Kristdemokraterna
            anser att systemet med
          </p>
          <p xml:id="i-X1gYpb1SUVnc6nL6xhgbxY">
            [PA Lä
          </p>
          <p xml:id="i-FtEaWQ2sjhgwr16zbR57wW">
            MOT. 2002/03
          </p>
          <pb facs="riksdagen-motions-pdf/data/200203/mot_200203_N_0005/mot_200203_N_0005-0002.pdf"/>
          <p xml:id="i-A1bA3zZboWuP2e9wdYdPBV">
            2002/03:N5
          </p>
          <p xml:id="i-9vpbUPAz8Uxy4K5LWx1on6">
            elcertifikat inte har en möjlighet att uppfylla de miljömål som
            Sverige enligt EG-direktiv ska uppfylla varken på kort eller lång
            sikt med mindre än att det blir dyrt och ineffektivt. Den föreslagna
            modellen riskerar att slå ut mindre elproducenter samt faktiskt
            hindra nyinvesteringar i förnybar energi som för stunden inte
            är kostnadseffektiv. Systemet medför en omfattande byråkrati och
            belastar den enskilde konsumenten med oförsvarbart stora kostnader
            i förhållande till miljönyttan. Kristdemokraterna anser att två
            viktiga principer måste tilllämpas för att skapa goda incitament
            för ett uthålligt energisystem där andelen förnybar energi ökar.
            Dels måste ny teknik få någon form av initialt stöd, dels måste
            principen att förorenaren betalar tillämpas i större utsträckning
            vid elproduktion. Kristdemokraterna vill därför utreda ett fastprissystem
            för förnybar energi.
          </p>
          <p xml:id="i-WCHLgTQpFCuR95GXaZVSbN">
            Kristdemokraternas energipolitik
          </p>
          <p xml:id="i-SJN2mhXST6xPBQnunYp69v">
            Klimatfrågan är en av världssamfundets största framtidsfrågor
            och dess lösning har ett starkt samband med energiproduktion.
            Energi är en nödvändighet i ett modernt samhälle. Många av våra
            mest grundläggande behov kräver numera en säker tillförsel av
            energi. Nästan all energiproduktion är dock miljöpåverkande. Det
            är därför av stor vikt att skapa goda incitament för en energiproduktion
            som så litet som möjligt påverkar miljön och klimatet negativt.
            Sveriges energiförsörjning ska tryggas genom en långsiktig och
            medveten energipolitik med fasta spelregler, där inhemska förnybara
            energikällor och bränslen utgör en växande bas. Arbetet med energieffektiviseringar
            måste ständigt intensifieras. Sverige behöver ett nytt energiskattesystem
            där skatter och miljöavgifter utformas med hänsyn till förhållanden
            i omvärlden för att inte näringslivets konkurrenskraft skall begränsas
            och välfärd och sysselsättning drabbas. Systemet skall vara långsiktigt
            och utformas så att vi minimerar miljöbelastningen och säkerställer
            tillgången till billig energi framställd under trygga och säkra
            förhållanden. En fri elmarknad leder till ökad konkurrens och
            därmed till lägre elpriser. Kristdemokraterna anser också att
            investeringar som leder till minskad energianvändning måste löna
            sig och inte medföra exempelvis en ökad fastighetsskatt. Målet
            är ett ekologiskt uthålligt energisystem utan drastiska prisförändringar,
            elbrist eller andra betydande påfrestningar på välfärd och sysselsättning.
            För att möjliggöra detta krävs att stora satsningar görs på energiforskning
            och energiteknisk utveckling.
          </p>
          <pb facs="riksdagen-motions-pdf/data/200203/mot_200203_N_0005/mot_200203_N_0005-0003.pdf"/>
          <p xml:id="i-SM9j1k7C5tPCv2r2dofns9">
            Elcertifikat Regeringen ger upp miljömålen
          </p>
          <p xml:id="i-KPYYj5oqcEFTNX2Y37inmy">
            Enligt EG-direktiv 2001/77/EG som antogs hösten 2001 bör Sveriges
            förnybara energiproduktion 2010 öka med cirka 26 TWh. Genom regeringens
            proposition 2001/02:143 Samverkan för en trygg, effektiv och miljövänlig
            energiförsörjning och efterföljande riksdagsbeslut frångicks EU-direktivets
            mål. Det är anmärkningsvärt att regeringen tillsammans med stödpartierna
            Centern och Vänsterpartiet har så låg ambitionsnivå i förhållandet
            till EG- direktivets förslag.
          </p>
          <p xml:id="i-5xmJVDU6ovRXcAfdbSfZX4">
            Inte effektiv för miljön
          </p>
          <p xml:id="i-3Lvo6SkF4KRRcgCmMb3s7X">
            Kristdemokraterna anser inte att regeringens föreslagna modell
            med elcertifikat är en god lösning på miljöproblematiken. Det
            är vårt främsta argument för att avslå propositionen om elcertifikat.
            Förslaget leder sannolikt till att få nya anläggningar för förnybar
            elproduktion kommer att etableras öre år 2010. Elcertifikaten
            åstadkommer byte mellan energislagen men skapar inte nödvändiga
            incitament för nyetableringar. Regeringen med stödpartier har
            uppenbarligen inte strävat efter att hitta en långsiktig lösning
            där andelen förnybar energi ökar i någon större utsträckning.
            De olika elproduktionsteknikerna för förnybar energi befinner
            sig i olika mognadsfaser och har därför olika kostnadseffektivitet.
            Exempelvis är solcellsel relativt dyr att framställa medan biobaserad
            kraftvärme är betydligt billigare att producera. Vindkraft är
            likaså inte lika kostnadseffektivt som biobaserad kraftvärme.
            Med det föreslagna systemet, där all förnybar produktion får samma
            stöd, finns det således en uppenbar risk att billigproducerad
            biobaserad kraftvärme konkurrerar ut övriga förnybara energitekniker.
            Detta vore direkt kontraproduktivt för miljönyttan. Kristdemokraterna
            är övertygade om att framtidens energisystem måste baseras på
            många olika tekniker.
          </p>
          <p xml:id="i-K3w7sfkfQUoMHw3Tgqi5PZ">
            Omfattande byråkrati slår ut små elproducenter
          </p>
          <p xml:id="i-LhAaKfSTLRtgHFpa45Yqpg">
            De föreslagna elcertifikaten omgärdas också av en omfattande
            administration och byråkrati. Denna extra byråkrati kommer särskilt
            att drabba småskaliga elleverantörer. Kristdemokraterna befarar
            att propositionens förslag medför en utslagning av mindre elleverantörer
            till förmån för större. Dessutom måste en stor administration
            skapas inom den statliga förvaltningen. Förutom att denna hantering
            av elcertifikaten ådrar statsförvaltningen stora kostnader så
            kommer den att skapa fler svårgenomträngliga regler i en redan
            hårt reglerad bransch.
          </p>
          <p xml:id="i-VFEZFSFRTXUbtCWCgYkAqW">
            2002/03:N5
          </p>
          <pb facs="riksdagen-motions-pdf/data/200203/mot_200203_N_0005/mot_200203_N_0005-0004.pdf"/>
          <p xml:id="i-XnhpLRjpsStwM1SJKBhehr">
            2002/03:N5
          </p>
          <p xml:id="i-JsgSdgVR7C5zotN6fbKnbB">
            Systemet med elcertifikat innebär också en risk att stora elbolag
            tar ut stora vinster genom höga priser på elcertifikat som konsumentledet
            är tvingat att köpa. I länder där elcertifikat införts kan man
            redan konstatera att modellen inte är framgångsrik. I Österrike
            infördes elcertifikatmodellen för vattenkraft men har redan övergetts.
            I Danmark är kritiken mot förslaget mycket stark.
          </p>
          <p xml:id="i-VvFaxift8B88XpN8NrkDk">
            Den småskaliga elproduktionen
          </p>
          <p xml:id="i-UEC31ifdZNcmEhborRzFcs">
            Kristdemokraterna anser att de små kraftverkens bidrag till eltillförseln
            är viktig. Tillförsel av ny el måste i ökande andel bygga på förnybara
            energislag och då är de små elproducenternas bidrag ett viktigt
            tillskott. Cirka 1200 små vattenkraftverk och cirka 500 vindkraftverk
            samt vissa raftvärmeverk ger omkring 1,5 procent av landets totala
            elproduktion. Den industriella kompetensnivån måste bibehållas
            inför det förväntade ökade internationella behovet av teknik för
            förnybar energiproduktion. För närvarande går utvecklingen inom
            vattenkraftsektorn i fel riktning. Företag läggs ner och kunskap
            går förlorad. Om denna trend fortsätter kommer Sverige att vara
            åskådare när världsmarknaden för småskalig vattenkraft lyfter
            och vi kommer kanske till och med på sikt att uppleva svårigheter
            med att underhålla och modernisera vårt eget bestånd av vattenkraftverk,
            där många anläggningar har hög ålder. Stabila villkor och en rimlig
            prisnivå är avgörande för den småskaliga produktionen och dess
            leverantörer.
          </p>
          <p xml:id="i-KeMtFgnGgRbzEFkHDEL6Vq">
            Torv inte inkluderat
          </p>
          <p xml:id="i-7Q554sRgjJTrahbzLaKjc3">
            Kristdemokraterna anser att det är förvånande att regeringen
            utesluter torven från certifikatsystemet. Torvens egenskaper står
            definitionsmässigt mycket nära biomassa och biobränsle enligt
            STPF:s bedömning och betraktas av många som värdefull för ett
            effektivt kraftvärmeuttag. Torven kan tillsammans med trädbränsle
            spela en viktig roll för att ytterligare öka andelen biobränslen
            i kraftvärmeverk. Att exkludera torven från certifikatssystemet
            innebär en uppenbar risk för att kraftvärmeproduktion med torv
            ersätts med kol. Regeringen bör ompröva torvens ställning som
            ett icke förnybart energislag. Framtidens energisystem måste bygga
            på mångfald.
          </p>
          <p xml:id="i-XQPwhMFw9NwDVMpjFuFCaQ">
            Konsumenterna betalar hela reformen
          </p>
          <p xml:id="i-G6zLqNkDShSBD1meNg4eyP">
            Kristdemokraterna anser att det är orimligt att elcertifikatsystemet
            helt ska betalas av konsumenten på kort sikt. Enligt propositionen
            ska 8,1 procent av elkonsumtionen vara elcertifierad redan år
            2004. Detta är en omfattande andel. Förutom administrationskostnaden
            för varje elkonsument tillkommer kostnaden för certifikaten. Om
            elhandlarna tar ut ett pris strax under
          </p>
          <pb facs="riksdagen-motions-pdf/data/200203/mot_200203_N_0005/mot_200203_N_0005-0005.pdf"/>
          <p xml:id="i-2nGaSRn1y69iCwTyjhxo49">
            sanktionsavgiften, dvs. 20 öre/KWh blir kostnaden uppskattningsvis
            8,1 procent av 110 TWh (kvotpliktig konsumtion) multiplicerat
            med 20 öre". Ovanstående siffra är en uppskattning som givetvis
            kan bli både högre och lägre i slutändan. För det enskilda hushållet
            försämras ekonomin med åtskilliga hundralappar per år. Dessutom
            kan en administrationsavgift på upp till 200-300 kronor tillkomma
            per konsument och år. Det är uppenbart att regeringen = vill låta
            elkonsumenterna betala hela kostnaden för energiomläggningen.
          </p>
          <p xml:id="i-5zAV4qtPyDXd69LLnPhXPX">
            Tidpunkt för införande alltför snäv
          </p>
          <p xml:id="i-VjKEnBFCXTWoWUzZ99Pj1p">
            Enligt regeringens proposition ska elcertifikaten införas redan
            den 1 maj 2003. Som så ofta förr är regeringens bedömning alltför
            optimistisk och orealistisk. Den omfattande byråkrati som omgärdar
            reformen kräver en längre startperiod. Elmarknadens aktörer behöver
            också en längre tid att vänja sig vid de nya förutsättningar som
            propositionen innebär.
          </p>
          <p xml:id="i-LWrzzffPjfHteZTVGs2hTS">
            Fastprissystem i stället för elcertifikat på kort sikt
          </p>
          <p xml:id="i-EiKWWS1wUHK7A2bjMMsnD7">
            Eftersom de olika elproduktionsteknikerna för förnybar energi
            ligger i olika mognadsfas vill Kristdemokraterna ha ett system
            som ger differentierat initialt stöd till olika tekniker. Vi förordar
            ett fastprissystem för förnybar el där staten garanterar ett visst
            pris under ett uppbyggnadsskede. Detta fasas sedan ut så man får
            mindre ersättning för varje år, då tekniken förväntas bli alltmer
            konkurrenskraftig efter hand. Genom ett garanterat lägsta pris
            för elproduktion kan den förnybara elproduktionen bli en vital
            och växande bransch. Regeringen skriver i propositionen angående
            fastprissystemet tvärtom att ett sådant skulle motverka en teknikutveckling
            av förnybara energikällor då det inte längre skulle finnas incitament
            att sänka kostnaderna. Kristdemokraterna delar inte den uppfattningen.
            De av staten garanterade priserna för olika förnybara energislag
            ska självklart justeras nedåt så att en press skapas för teknikutveckling.
            Fördelen med ett fastprissystem jämfört med elcertifikaten är
            att de öppnar för möjligheter till prisdifferentiering mellan
            de olika förnybara energislagen vilket är nödvändigt under utvecklingsstadiet
            av dessa. Dessutom blir ett fastprissystem incitamentsskapande
            för nyinvesteringar. I andra med Sverige jämförbara länder har
            ett s.k. fastprissystem för förnybar energi visat sig vara mycket
            framgångsrikt. I Tyskland och Spanien
          </p>
          <p xml:id="i-WX56AKTeSsArxnFozdNgGA">
            1110 TWh x 0,081 x 0,2=1,78 miljarder
          </p>
          <p xml:id="i-WcvZYrXzUWfnfkpC7zindp">
            2002/03:N5
          </p>
          <pb facs="riksdagen-motions-pdf/data/200203/mot_200203_N_0005/mot_200203_N_0005-0006.pdf"/>
          <p xml:id="i-P8K3fnoozpFKmiE4triJ5K">
            2002/03:N5
          </p>
          <p xml:id="i-CouEccNjXRfNbpKtURAAr1">
            där sådana system existerar har också tekniken för förnybar energi
            utvecklats betydligt. I Danmark är vindkraftsteknik den tredje
            största exportindustrin. Kristdemokraterna vill låta utreda ett
            s.k. fastprissystem för förnybar energi i stället för det elcertifikatsystem
            som föreslås i propositionen. Eftersom många sådana system, med
            framgång för förnybar energi, redan tillämpas i andra europeiska
            länder bör det gå relativt snabbt att få fram ett underlag som
            kan resultera i beslut och verkställighet. Kostnaderna för den
            enskilde konsumenten blir med stor sannolikhet betydligt lägre
            då systemet inte blir lika administrativt krävande.
          </p>
          <p xml:id="i-X7jJ2z36sLuSBpKusENngK">
            Handel med utsläppsrättigheter på längre sikt
          </p>
          <p xml:id="i-3XAg7gkwp6kofKaPhozwhk">
            På längre sikt måste utgångspunkten för all elproduktion vara
            att den skall bära sina miljökostnader i enlighet med ”polluter
            pays principle”. Miljökostnaderna ska alltså inräknas i priset.
            Kristdemokraterna menar att ett hållbart system på lång sikt är
            handel med utsläppsrätter. Energipolitiken måste på sikt övergå
            från subventioner på förnybara energikällor till att låta miljöfarlig
            produktion betala. Genom handel på rättigheter till utsläpp sätts
            ett marknadspris på miljön och ett starkt incitament skapas att
            ständigt förbättra tekniken. På såväl nationell som europeisk
            nivå har system för handel med utsläppsrätter utretts. Förslag
            till svensk klimatstrategi (SOU 2000:23), Handla för att uppnå
            klimatmål (SOU 2000:45) och EU-kommissionens grönbok om handel
            med utsläppsrätter för växthusgaser inom Europeiska unionen berör
            alla området. Sverige och dess företrädare i EU ska aktivt arbeta
            för att en europeisk avreglerad energimarknad kommer till stånd
            som inkluderar en gemensam handel med utsläppsrätter. Systemet
            bör utgå från att utsläppsrätterna säljs eller auktioneras ut.
            I avvaktan på en europeisk marknad för utsläppsrätter kan ett
            nationellt eller nordiskt system prövas.
          </p>
          <p xml:id="i-67atRxh6ptscPTLaWXesmV" type="date">
            Stockholm den 1 februari 2003
          </p>
          <p xml:id="i-ThNdxdHi9u9UwEkti6VUTi" type="signatureBlock">
            Maria Larsson (kd)
          </p>
          <p xml:id="i-T3QT64u9KenvsuAmA1jgA">
            Lars Lindén (kd) Mats Odell (kd) Stefan Attefall (kd) Annelie
            Enochson (kd) Lars Gustafsson (kd) Per Landgren (kd) Olle Sandahl
            (kd)
          </p>
        </div>
      </div>
    </body>
  </text>
</TEI>
