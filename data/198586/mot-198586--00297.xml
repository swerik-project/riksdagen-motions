<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00297">
  <teiHeader>
    <fileDesc>
      <titleStmt>
        <title>Ny förvaltningslag (prop. 1985/86:80)</title>
        <author corresp="i-4cqJPp6KE913P96Kfc7QxB i-QhJNCjQN8CrzR8fmdsivU7">Bengt Harding Olson och Britta Bjelle (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ny förvaltningslag (prop. 1985/86:80)</title>
          <idno type="rdwebb">G902297</idno>
          <rs type="number">297</rs>
          <ref type="dokument_url_text">http://data.riksdagen.se/dokument/G902297/text</ref>
          <ref type="dokument_url_html">http://data.riksdagen.se/dokument/G902297</ref>
          <ref type="dokumentstatus_url_xml">http://data.riksdagen.se/dokumentstatus/G902297</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4cqJPp6KE913P96Kfc7QxB</idno>
            <name>Bengt Harding Olson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QhJNCjQN8CrzR8fmdsivU7</idno>
            <name>Britta Bjelle</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SZvWJVMoqVgekmUi28Ut7q" type="signed"/>
        <correspContext corresp="i-SZvWJVMoqVgekmUi28Ut7q">
          <note type="signatory" corresp="i-4cqJPp6KE913P96Kfc7QxB"/>
          <note type="signatory" corresp="i-QhJNCjQN8CrzR8fmdsivU7"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__297/mot_198586__297-001.pdf"/>
      <fw xml:id="i-X92ZXMy392p671BVXjSjSW">
        Mot. 1985/86:297
      </fw>
      <div xml:id="i-GoKNRc6Z8wY2QAKFSP1Tzt" type="motHeader">
        <div xml:id="i-HUGERteW1Dm9d5nq1SyTkm" type="motTitle"/>
        <div xml:id="i-LnDJvM6NBEUcUvqWf1SqmZ" type="motSubmissionInfo"/>
      </div>
      <div xml:id="i-YEhvyvwW47wuPAP98koum2" type="motBody">
        <div xml:id="i-BEEFPyJbBugjJoKUB9djtP">
          <p xml:id="i-Kx2pNpCz4GqovndpCKP1yT">
            Motion till riksdagen 1985/86:297
          </p>
          <p xml:id="i-X3Q4yxasmXEeTi3gTpHWjj">
            Bengt Harding Olson och Britta Bjelle (fp) Ny förvaltningslag
            (prop. 1985/86:80)
          </p>
          <p xml:id="i-UefRTzgyAt25wSQZESSHTH">
            En ny förvaltningslag kan ha betydelse för medborgarna på två
            sätt. Den kan stärka deras ställning gentemot myndigheterna, framför
            allt genom att underlätta och förenkla deras kontakter i ärenden
            av olika slag. Den kan också vara ett värdefullt led i arbetet
            med att minska krångel och onödig byråkrati, främst genom att
            införa enhetliga och enkla lösningar av frågor som uppkommer på
            olika områden men som ofta löses på olika sätt. Från båda dessa
            synpunkter är det förslag som lagts fram i proposition 1985/86:80
            förtjänt av stöd, men det innebär också enligt vår mening otillräckliga
            framsteg. Det långvariga och noggranna förarbetet har gett underlag
            för flera ytterligare reformer på punkter som är viktiga för medborgarna.
            Ett viktigt inslag i den nya lagen är bestämmelser som skjuter
            myndighe- ternas serviceansvar i förgrunden. Detta är av största
            betydelse. Rättssäker- hetsarbetet inom förvaltningen har alltför
            länge och alltför ensidigt inriktats på överklagande, särskilt
            genom inrättande av nya klagoinstanser och förvaltningsdomstolar.
            Sådana insatser är inte fel i och för sig, men man har inte tänkt
            tillräckligt på att de vanliga medborgarna ofta saknar förmåga
            att begagna sig av de klagomöjligheter som står till buds. Statistiska
            undersök- ningar visar att 40 26 av medborgarna inte tror sig
            kunna på egen hand överklaga ett myndighetsbeslut. Mot denna bakgrund
            är det riktigt att nu i lag slå fast myndigheternas skyldigheter
            att på olika sätt hjälpa medborgarna till rätta. Förslagen i den
            delen måste stödjas. Samtidigt måste det med beklagande konstateras,
            att propositionen på ett par punkter innebär steg tillbaka i förhållande
            till utredningens förslag. De grundläggande servicereglerna i
            4 och 5 $$ — liksom också bl.a muntlighetsregeln i 14 $— gavs
            en bättre utformning av utredningen. Denna hade också tagit med
            en bestämmelse om myndigheternas utredningsplikt, motsvarande
            förvaltningsprocesslagens föreskrifter för förvaltningsdomsto-
            larnas del. Denna regel har inte tagits med i propositionen. Under
            utskottsbehandlingen bör sådana ändringar övervägas, att utredningens
            förslag genomförs på bl. a. de nu nämnda punkterna. Det är givetvis
            av största vikt att se till, att reformerna inte stannar endast
            vid de allmänt hållna regler som en ny förvaltningslag kan innehålla.
            Serviceproblemen går vida utöver vad som kan regleras i en sådan
            lag. Denna utgör endast en av de vägar som kan och bör anlitas
            för att förbättra de enskildas ställning. Detsamma gäller om rättsskyddet.
            Det måste till en rad
          </p>
          <pb facs="riksdagen-motions-pdf/data/198586/mot_198586__297/mot_198586__297-002.pdf"/>
          <p xml:id="i-3eTF5eqM2qWhFrf7Uv5P5n">
            andra åtgärder som stärker rättsskyddet i primärkontakterna mellan
            med- borgare och myndigheter. Här skall man vara uppmärksam på
            att det rör sig om en allmän reformdebatt som förs även i andra
            länder som står oss nära, t.ex. de nordiska. En generell strävan
            under senare år har blivit att mera inrikta intresset på de nämnda
            primärkontakterna och mindre på överkla- gande. I Finland har
            man präglat beteckningen ”ett medborgarnära rätts- skydd” som
            ett riktmärke för reformarbetet. Tankarna om ett sådant mera medborgarnära
            rättsskydd ligger i linje med folkpartiets strävan att stärka
            närdemokratin och slå vakt om medborgerliga fri- och rättigheter,
            inte minst den personliga integriteten. Det är angeläget att få
            ett samlat åtgärdsprogram presenterat för hur målsättningen skall
            kunna nås. Riksdagen bör begära att regeringen lägger fram ett
            sådant åtgärdsprogram. Viktiga frågor i detta sammanhang rör förvaltningsutbildningen.
            Lagstift- ning är endast ett medel bland flera då det gäller att
            föra ut nytänkande och allmänna mål inom förvaltningen. Ofta är
            det inte heller det mest effektiva. Utbildningsinsatser har stor
            betydelse både i sig själva och som komplement tilllagstiftning.
            I detta sammanhang får man särskilt tänka på att god service i
            mycket är en fråga om attitydförändringar. För att åstadkomma
            sådana är kraftfulla utbildningsinsatser nödvändiga. Regeringen
            bör ta initiativ därtill vid uppföljningen av en ny förvaltningslag.
            Utbildningen på detta område bör inte bara syfta till att föra
            ut lagens innebörd och ”ideologi” i trängre mening. Den bör också
            vara inriktad på att öka förståelsen för arbetsbetingelser inom
            andra verksamheter, framför allt på att minska klyftan mellan
            offentligt och enskilt. Vi vill i detta sammanhang erinra om att
            man ofta hör klagomål från näringslivet över bristen på förståelse
            för dess arbetsförutsättningar från myndigheters och offentligan-
            ställdas sida. Här finns utrymme för förbättringar som skulle
            vara så mycket mera välkomna som just parallellen mellan enskild
            och offentlig verksamhet börjat spela en alltmer framträdande
            roll i debatten om förvaltningen. I det andra perspektivet, möjligheterna
            att åstadkomma förenklingar och minskad byråkrati, har förvaltningslagen
            ett särskilt intresse genom att den erbjuder ett konkret alternativ,
            ett arbetsredskap, för att nå praktiska resultat. En av de stora
            svårigheterna med byråkratiarbetet har varit bristen på sådana
            redskap. Det har därför alltför ofta stannat vid allmänna deklarationer
            och halvdana insatser. Vi menar inte att förvaltningslagen skall
            ses som en huvudsak i detta sammanhang. Men man kan nå åtskilligt,
            och det är ett vitalt intresse att man verkligen försöker att
            på bästa sätt utnyttja de möjligheter som står till buds. Från
            den synpunkten är propositionen klart otillfredsställande. Förvaltningslagen
            kan, som vi framhöll inledningsvis, ge enhetliga och enkla lösningar
            på olika frågor som uppkommer på flera förvaltningsområ- den.
            Detta möjliggör i sin tur avskaffande av en mängd specialbestämmelser
            i olika sektorsförfattningar. En strävan mot ett större mått av
            enhetlighet och enkelhet måste utgöra ett viktigt inslag i byråkratiarbetet.
            De olika utredningar, som under årens lopp har arbetat med förvaltningslagen,
            har lagt fram en lång rad av sådana förslag. Endast få har blivit
            genomförda, självfallet på grund av byråkratins eget motstånd,
            dess vilja att på varje område framför allt hävda sin särart och
            sina egna intressen. Propositionen
          </p>
          <pb facs="riksdagen-motions-pdf/data/198586/mot_198586__297/mot_198586__297-003.pdf"/>
          <p xml:id="i-9zVx4ZAqABpN1zbaRn3moQ">
            har endast tagit upp ett par av de förslag som den senaste utredningen
            presenterade. Den visar enligt vår mening en otillräcklig vilja
            att verkligen angripa byråkratifrågorna. Vi begränsar oss här
            till att peka på två särskilda frågekomplex av praktisk betydelse,
            där underlaget för lagfästa enhetliga lösningar är särskilt gott.
            Det ena gäller vilka beslut som får överklagas. Både besvärssakkunnigas
            förslag 1964 och det arbetsgruppsförslag 1968 som föregick den
            nuvarande lagen upptog regler i detta ämne, men de föll bort i
            slutänden. I direktiven för den nya kommittén 1978 framhölls särskilt
            intresset av att få denna fråga reglerad. Genom ett stort rättsvetenskapligt
            arbete 1970 gavs också ett utmärkt underlag för arbetet. Propositionen
            tar emellertid inte upp frågan. Skälen är inte övertygande utan
            antyder närmast ointresse och vilja att undgå svårigheter. Även
            ändring av beslut behandlades både av besvärssakkunniga 1964 och
            av den senaste utredningen. I det ämnet lades redan 1951 fram
            en stor rättsvetenskaplig undersökning som gav ett gott underlag
            för överväganden i lagstiftningssammanhang. Frågorna har likafullt
            nu skjutits åt sidan. En effekt av detta lär bl. a. bli att den
            föreslagna regeln om omprövning av beslut i 27 $ får ringa betydelse.
            Utan stödet av allmänna regler om ändring av beslut torde en bestämmelse
            om rätt för myndigheterna att ompröva ”uppenbart” oriktiga beslut
            inte avsätta nämnvärda resultat. Enligt vår mening bör förvaltningslagen
            snarast kompletteras på dessa båda punkter. Även andra frågor
            bör tas upp på liknande sätt. Detta bör riksdagen ge regeringen
            till känna. Vad vi åsyftar är ingen ny kommittéutred- ning utan
            helt enkelt att regeringen på grundval av det redan utförda, mycket
            omfattande utredningsarbetet låter utforma erforderliga regler.
            Arbetet med att bekämpa onödig byråkrati blir allt viktigare.
            Då propositionen innebär en för låg ambitionsnivå, är det motiverat
            att riksdagen ger till känna, att detta arbete bör ges hög prioritet.
            Det bör ankomma på utskottet att göra justeringar i lagtexten
            som föranleds av våra yrkanden.
          </p>
          <p xml:id="i-SoxksufrTSKWctq5YWiR5j">
            Hemställan
          </p>
          <p xml:id="i-Wy1oKBnZsJnf48fTY7kjKr">
            Med hänvisning till det ovan anförda hemställer vi 1. att riksdagen
            beslutar om sådana ändringar i förslaget till ny förvaltningslag
            vad gäller myndigheternas serviceansvar och myndig- heternas utredningsplikt
            att lagen i dessa avseenden överensstämmer med förvaltningsrättsutredningens
            förslag, 2. att riksdagen beslutar att som sin mening ge regeringen
            till känna vad vi i motionen anfört angående a) ett samlat åtgärdsprogram
            för ett mer medborgarnära rättsskydd inom förvaltning, b) utbildning
            på förvaltningens område, c) bestämmelser om vilka beslut som
            får överklagas, d) bestämmelser om ändring av beslut,
          </p>
          <fw xml:id="i-9YYFtQjntw273Zh6RMbmqQ">
            Mot. 1985/86:297
          </fw>
          <pb facs="riksdagen-motions-pdf/data/198586/mot_198586__297/mot_198586__297-004.pdf"/>
          <p xml:id="i-BFhC2fvmgHSbkYWJ6LUuZT">
            e) andra enhetliga problemlösningar i förvaltningslagen,
          </p>
          <p xml:id="i-6dvdLCrHJueEWDSUK4Eku8">
            f) att arbetet med att motverka onödig byråkrati ges hög prioritet.
          </p>
          <p xml:id="i-CAEgd7bUks754EZbsJxZE6">
            Stockholm den 18 februari 1986
          </p>
          <p xml:id="i-B9aA8TzShu2owLH1UTenrC">
            Bengt Harding Olson (fp) Britta Bjelle (fp)
          </p>
          <fw xml:id="i-FZHW7KCwTMDzM27UdiSWs9">
            Mot. 1985/86:297
          </fw>
        </div>
      </div>
    </body>
  </text>
</TEI>
