<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-SoU-00342">
  <teiHeader>
    <fileDesc>
      <titleStmt>
        <title>Konkurrens inom sjukvården</title>
        <author corresp="i-Dh86x4tP3poRsuGn2pQFUn">av Cristina Husmark Pehrsson m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konkurrens inom sjukvården</title>
          <idno type="rdwebb">GS02So342</idno>
          <rs type="number">So342</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GS02So342/text</ref>
          <ref type="dokument_url_html">http://data.riksdagen.se/dokument/GS02So342</ref>
          <ref type="dokumentstatus_url_xml">http://data.riksdagen.se/dokumentstatus/GS02So342</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Dh86x4tP3poRsuGn2pQFUn</idno>
            <name>Cristina Husmark Pehrsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JSSYZnWrKjtbfWDmu1qLSb</idno>
            <name>Magdalena Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TGAeNgQV9rZoovTn5C8JAd</idno>
            <name>Lena Adelsohn Liljeroth</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RCNVVc6jFAU8YPdr6sW8jH</idno>
            <name>Stefan Hagfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ebr3jgQDfmmreWzFLt35Da" type="signed"/>
        <correspContext corresp="i-Ebr3jgQDfmmreWzFLt35Da">
          <note type="signatory" corresp="i-Dh86x4tP3poRsuGn2pQFUn"/>
          <note type="signatory" corresp="i-GuqTA1ryPxMT4VhaTEcYK3"/>
          <note type="signatory" corresp="i-JSSYZnWrKjtbfWDmu1qLSb"/>
          <note type="signatory" corresp="i-TGAeNgQV9rZoovTn5C8JAd"/>
          <note type="signatory" corresp="i-RCNVVc6jFAU8YPdr6sW8jH"/>
        </correspContext>
        <correspAction xml:id="i-HRtFE3cs2u5XXmUd8jz7yN" type="referral">
          <date when="2004-10-14"/>
        </correspAction>
        <correspAction xml:id="i-WQKMAEnq2GykkhsxKm5XGR" type="dismissal">
          <date when="2004-10-14"/>
        </correspAction>
        <correspAction xml:id="i-QVGGqyEzY3PmfND7QkP8Qu" type="submission">
          <date when="2004-10-05"/>
        </correspAction>
        <correspAction xml:id="i-ThrmEoFVgkUa1rL6S2oyFP" type="assigned"/>
        <correspContext corresp="i-ThrmEoFVgkUa1rL6S2oyFP">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_So_342/mot_200405_So_342-0001.pdf"/>
      <div xml:id="i-7Kr6q2aJF8J8pr6HZTZaxS" type="motHeader">
        <div xml:id="i-UCfMjAMeKAaY87mepEXgrU" type="motTitle"/>
        <div xml:id="i-RroTTYckQWyVRVSycrH3FL" type="motSubmissionInfo"/>
      </div>
      <div xml:id="i-J6FKbjq5JLj8taNXgMTJqp" type="motBody">
        <div xml:id="i-ExpearcFNZdtyGyXJMnmNq">
          <p xml:id="i-2vZfUJQb8YfDUGnLzd7CzT">
            2004/05 mnr: S0342 pnr: m143
          </p>
          <p xml:id="i-E5fRCnqsDFqpdjHUmtpe1Y">
            Motion till riksdagen 2004/05:S0342
          </p>
          <p xml:id="i-J5wXkkeogwv7GKb2X1iX5D">
            av Cristina Husmark Pehrsson m.fl. (m)
          </p>
          <p xml:id="i-AqP4nTUjuZ7s9zVD4wPxbh">
            Konkurrens inom sjukvården
          </p>
          <p xml:id="i-ErybQqVeWanN5e6YFYSjyc">
            Förslag till riksdagsbeslut
          </p>
          <p xml:id="i-Wk1cQXjejEZpxrSUFX74uk">
            Riksdagen tillkännager för regeringen som sin mening vad i motionen
            anförs om behovet av förnyelse och konkurrens inom sjukvården.
          </p>
          <p xml:id="i-GyaSS4FS2ajAj4RE2EruPj">
            Inledning
          </p>
          <p xml:id="i-QgzBV9AQQs6YCVmzYpxDDw">
            Svensk sjukvård genomgår för närvarande stora förändringar. Möjligheterna
            genom den medicinska kunskapsutvecklingen, patienternas rättmätiga
            krav på hög kvalitet och säkerhet i vården tillsammans med minskade
            resurser ställer krav på ökad kostnadseffektivitet. Samtidigt
            blir medarbetarnas krav på såväl inflytande som delaktighet i
            arbetet allt viktigare att tillgodose. I dag befinner sig den
            svenska hälso och sjukvården i något som kan betraktas som en
            förtroendekris. Landstingens skatteinkomster sviktar och stora
            neddragningar planeras. Köerna är långa och rätten att få vård
            i tid respekteras inte. Vårdgarantin lyser med sin frånvaro. Uppenbart
            är att alla goda krafter behövs och att något måste ske omedelbart.
            Alltfler inser att förändring och förnyelse måste till för att
            sjukvården skall ges möjlighet att utvecklas för att klara sitt
            åtagande att ge alla människor en god hälso och sjukvård. En viktig
            del i detta är att öppna för nytänkande och konkurrens. I England
            har Tony Blair och hans arbetarparti förstått detta. Där upphandlar
            man vård för att patienter skall slippa väntan i köer och för
            att stimulera till nytänkande inom vården. I Sverige är det tvärtom.
            Regeringens kamp mot förnyelsen av sjukvården har tagit sig flera
            uttryck. Ett är regeringens stopplagar som riktar sig mot vårdgivare
            med vinstsyfte. Den första lagen med detta syfte infördes hösten
            1999 som en reaktion på att det då borgerliga Stockholms läns
            landsting engagerade det privata företaget Capio som driftsansvarigt
            för S:t Görans sjukhus. Lagen, som var tidsbegränsad, förlängdes
            aldrig av regeringen, eftersom Miljöpartiet hotade att rösta mot
            förslaget tillsammans med de borgerliga
          </p>
          <pb facs="riksdagen-motions-pdf/data/200405/mot_200405_So_342/mot_200405_So_342-0002.pdf"/>
          <p xml:id="i-9Sry5sLbBnKdXMn56JdDvA">
            2004/05:S0342
          </p>
          <p xml:id="i-4ZVSRUeCt4BZ8hvcanjXY2">
            partierna. Regeringen drog därför tillbaka sitt förslag om att
            förlänga förbudet i november 2002. Regeringens egen utredare,
            Per-Axel Sahlberg, lade därefter fram utredningen Vinst för vården.
            Där föreslogs regleringar som inte är fullt lika långtgående som
            den tidigare stopplagen. Sahlberg föreslog att ett sjukhus i varje
            län skulle vara offentligt ägt men i övrigt kunde man låta olika
            entreprenörer, vinstdrivande eller ej, sköta sjukhusen. Utredningen
            drog dock helt andra slutsatser än vad regeringen nu presenterar
            vad gäller driftsformer för sjukhus genom att påtala att vinstsyfte
            eller ej faktiskt inte spelar någon roll. Undantaget var högspecialiserad
            vård som inte skulle kunna bedrivas av vinstsyftande företag.
          </p>
          <p xml:id="i-XeaMSC6tQVEZxaNyBUr5BR">
            Regeringens politik
          </p>
          <p xml:id="i-FVKT7iwp1mrZcTCVk9vZeS">
            I juni presenterade regeringen den promemoria (S2004/4805/HS)
            som har föranlett denna motion. Promemorian bygger på en uppgörelse
            mellan regeringen, Vänsterpartiet och miljöpartiet som slöts i
            februari 2004. I promemorian presenteras ett förbudsförslag som
            är betydligt mer långtgående än förslagen i utredningen Vinst
            för vården. Förslaget innebär bland annat att landsting över huvud
            taget inte får överlåta driften av sjukhus till företag som drivs
            med vinstsyfte. Alla landsting ska dessutom ansvara för driften
            av minst ett sjukhus. I regeringens PM motiveras förbudet mot
            vinstdrivande entreprenörer bland annat med att sjukvården är
            av central betydelse för hälso- och sjukvården. ”Sjukhusvården
            ställer således särskilda krav på beaktande av ett allmänt intresse
            som ofta inte är förenligt med ett vinstutdelande företags intressen.
            Privata entreprenörer som har ett vinstkrav kan komma att ha svårigheter
            att i alla situationer förena ägarnas krav på vinstutdelning med
            landstingens krav på, exempelvis, en högkvalitativ vård.” En ägare
            som har ett vinstutdelningssyfte kan enligt regeringen ”... tänkas
            premiera kortsiktiga mål som hög avkastning i stället för det
            långsiktiga och svårmätbara målet om en god hälsa på lika villkor
            för hela befolkningen”. Regeringen pekar vidare på att erfarenheterna
            visar att privata driftsformer inom hälso- och sjukvården inte
            med automatik leder till bättre kvalitet och lägre priser. För
            att understödja dessa påståenden hänvisar regeringen till en revisionsrapport
            från revisorerna i Stockholms läns landsting. Dessutom hänvisar
            man till boken Välfärd till salu och den brända jordens taktik
            där författarna med hänvisning till olika amerikanska studier
            hävdar att vinstdrivande företag har högre vårdkostnader än icke
            vinstdrivande och att regioner med stor andel vinstdrivande företag
            har högre sjukvårdskostnader än andra regioner.
          </p>
          <pb facs="riksdagen-motions-pdf/data/200405/mot_200405_So_342/mot_200405_So_342-0003.pdf"/>
          <p xml:id="i-DKfEzNUZEhnDgrLuAMdPaN">
            Remissinstanserna tar avstånd från regeringen
          </p>
          <p xml:id="i-Pqa3CBBNr4HiKUyd5V2SX8">
            Nu har remissinstanserna kommit in med sina synpunkter och där
            kan vi läsa följande. Socialstyrelsen konstaterar: ”De erfarenheter
            vi har idag om olika ägarformer, om ett ökat engagemang från den
            privata sektorn inom hälso- och sjukvården och särskilt om dess
            konsekvenser för hälso- och sjukvårdssystemet i dess helhet är
            begränsade. Erfarenheten från Socialstyrelsens tillsynsverksamhet
            är dock att skillnader i vårdens medicinska kvalitet inte kan
            knytas till ägar- eller driftsform.” Detta motsäger regeringens
            påstående i promemorian om att vinstdrivande aktörer bedriver
            vård av sämre kvalitet än icke vinstdrivande. Vidare menar Socialstyrelsen
            att promemorian bygger på ”strikt politiska värderingar”. Konkurrensverket
            konstaterar i sitt yttrande över förslaget att förutsättningarna
            för en fungerande konkurrens vid landstingets upphandling av sjukhusentreprenader
            kraftigt försämras. Verket noterar också att det inte har gjorts
            någon ingående analys av konsekvenserna av förbudet för vare sig
            de företag som bedriver sådan verksamhet eller för samhället i
            helhet. Någon motivering till att olika regler ska gälla sjukhus
            och annan vårdverksamhet ges inte, påpekar Konkurrensverket. Dessutom
            noterar verket bristen på konsekvens i att regeringen i bland
            annat propositionen Konkurrenspolitik för förnyelse och mångfald
            (1999/2000:140) redovisar olika åtgärder för att stärka konkurrensen.
            Bland annat framhålls att andelen av ekonomin där konkurrens råder
            bör öka. ”På områden där en fri etablering av konkurrerande företag
            av olika skäl inte är möjlig bör modeller med inslag av konkurrensmekanismer,
            exempelvis upphandling av offentligt finansierade tjänster från
            fristående utförare eller drift i alternativa former, prövas och
            vidareutvecklas.” Regeringens förslag till stopplag innebär i
            praktiken en inskränkning av det område där konkurrensmekanismer
            kan tillämpas. Läkarförbundet delar inte regeringens uppfattning
            att en solidarisk finansiering av vården förutsätter förbud mot
            vinstdrivande sjukhus. ”Några belägg för att alternativ vårdproduktion
            skulle motverka målet om solidariskt finansierad vård presenteras
            inte i promemorian, utan slutsatserna vilar mer på en obefogad
            rädsla för att lämna det gamla och invanda. Promemorians förslag
            syftar till att lägga fast den nuvarande sjukvårdsstrukturen.”
            Läkarförbundet pekar på att offentligt driven vård hittills knappast
            har garanterat vare sig brett utbud eller vård på lika villkor.
            Förbundet menar att samhället i stället bör försöka ta tillvara
            den utvecklingspotential som ligger i ökad konkurrens inom vården.
            ”En huvudtanke i det av Läkarförbundet nyligen antagna sjukvårdspolitiska
            programmet är att juridiskt skilja beställare och utförare åt,
            för att bereda vägen för en ökad mångfald av vårdproducenter —
            stiftelser, ideella organisationer, personalkooperativ — men också
            privata vinstdrivande aktiebolag.” Vårdförbundet kritiserar regeringens
            uppdelning av hälso- och sjukvården i sjukhusvård och primärvård.
            Förslaget innebär enligt Vårdförbundet att
          </p>
          <p xml:id="i-VTZzUPCMVnwabsY7vmnKwu">
            2004/05:S0342
          </p>
          <pb facs="riksdagen-motions-pdf/data/200405/mot_200405_So_342/mot_200405_So_342-0004.pdf"/>
          <p xml:id="i-RDqJQRYoADYpk5aFhsfjz">
            2004/05:S0342
          </p>
          <p xml:id="i-FzJGFGvL3T6DE9AJCYXDhJ">
            denna uppdelning stärks. ”Vi ser allt fler patienter som behöver
            vårdkedjor som går över specialitets- och huvudmannaskapsgränser.
            I detta förslag förstärks sjukhuset som organisatorisk enhet och
            därigenom förstärks också svårigheterna att uppnå effektiva och
            väl fungerande vårdkedjor.” Vidare kritiserar man den begränsning
            av patienternas valfrihet som förslaget medför. ”För att patienterna
            skall kunna tillvarata rätten till ett fritt och individuellt
            val är det nödvändigt att vården produceras i olika former och
            med olika vårdgivare. Den ökade mängden av vårdgivare och ökad
            reell valfrihet bidrar till att patientens ställning stärks och
            att vården utgår från patientens behov.” Förbundet anser att ett
            förbud är en inkompetensförklaring av sjukvårdens beställare.
            ”De offentliga beställarna har stora möjligheter att påverka de
            ekonomiska drivkrafterna hos de privata vårdgivarna så att vinstsyfte
            inte
          </p>
          <p xml:id="i-53Auks39ot6JrSzDcbuPha">
            rubbar uppsatta mål och prioriteringar. Vårdförbundet vill invända
            mot
          </p>
          <p xml:id="i-6bycVWCUimqUeCcDhbVL2N">
            promemorians misstro mot landstingens förmåga att upphandla och
            teckna avtal. Det finns goda exempel på upphandling och uppföljning
            av entreprenadavtal.”
          </p>
          <p xml:id="i-QK387gjLz1wqhL7XeWbpK5">
            Vi moderater tror på mångfald
          </p>
          <p xml:id="i-ENPGdHPYi4pKo4JwSJxEcm">
            Vi moderater kommer att avvisa regeringens förslag om förbud
            för landstingen att överlåta driften av sjukhus till företag med
            vinstsyfte. Vi delar Socialstyrelsens uppfattning att skillnader
            i effektivitet och kvalitet inte kan knytas till ägarformen i
            sig. Det är i stället sättet att ersätta sjukvårdens utförare
            som är avgörande. Samtidigt delar vi Konkurrensverkets farhågor
            om att ett förbud mot vinst i vården riskerar att leda till försämrad
            konkurrens, samt lägre kvalitet och effektivitet. Regeringen hänvisar
            i sin promemoria till behovet att snabbt ändra de ekonomiska ramarna
            för sjukvårdens aktörer. Vi vill varna för att ett sådant tänkande
            ökar kortsiktigheten och leder till suboptimering. Med fasta spelregler
            och långa kontrakt kommer sjukvården att fungera bättre. Detta
            gäller oavsett om den bedrivs i offentlig, kooperativ eller privat
            regi. Vi menar att förekomsten av affärsrättsligt bindande kontrakt
            kan förbättra villkoren för såväl beställare som utförare. När
            utförarna får möjlighet att planera långsiktigt kan de investera
            i kapital och personal på ett sätt som ger såväl högre kostnadseffektivitet
            som bättre kvalitet. Regeringens resonemang
          </p>
          <p xml:id="i-R8DTNGrvKzJ38KEkscRQ7X">
            strider därmed mot centrala forskningsresultat inom regleringsekonomisk
            teori. I praktiken försöker regeringen med sitt resonemang leda
            i bevis att den optimala kontraktsperioden sammanfaller med budgeteringshorisonten
            i landstingen, alltså i praktiken ett år. Det förefaller osannolikt
            och vår uppfattning är att detta är ett av sjukvårdens stora problem.
            Vi moderater instämmer i Vårdförbundets konstaterande om att regeringens
            promemoria bygger på en gammaldags uppdelning av sjukvården
          </p>
          <pb facs="riksdagen-motions-pdf/data/200405/mot_200405_So_342/mot_200405_So_342-0005.pdf"/>
          <p xml:id="i-CXosVa8BoG1u14iqjhnajp">
            i primär-, specialist- och slutenvård. I framtiden måste vården
            organiseras så att en obruten vårdkedja skapas. Då måste dagens
            gränser luckras upp. Någon risk för att vinstdrivande aktörer
            inom den slutna vården skall leda till att den solidariska finansieringen
            av vården hotas finns inte. Den viktigaste förutsättningen för
            att kunna bibehålla en solidarisk finansiering är att den offentligt
            finansierade sjukvården håller tillräckligt hög kvalitet samt
            bedrivs effektivt så att landstingens resurser nyttjas optimalt
            och kommer så många patienter som möjligt till del. Vi har sett
            bevis för att vinstdrivande aktörer i sjukvården kan tillföra
            nya arbetssätt med ökad effektivitet i kombination med ökad kvalitet
            och förbättrat arbetsgivaransvar baserat på väl fungerande ledarskap.
            Att förbjuda en mångfald där vanliga företag kan utgöra inspirerande
            alternativ till landstingen är inte en väg framåt. I dag tvingas
            människor i Sverige att teckna tilläggsförsäkringar eller betala
            vård direkt ur den egna plånboken eftersom väntan på vård är alternativet.
            En väl fungerande konkurrens är en central faktor för att vi skall
            kunna bibehålla den solidariska finansieringen eftersom det ger
            mer vård för pengarna och ökar möjligheten att få vård i tid.
            Som Läkarförbundet konstaterar har den offentliga vården hittills
            varken garanterat ett brett sjukvårdsutbud eller vård på lika
            villkor. Om vården inte heller i framtiden uppfyller medborgarnas
            förväntningar är det uppenbart att fler kommer att söka sig bort
            från de offentliga vårdmonopolen. Men med Socialdemokraternas
            sjukvårdspolitik är det bara de som har pengar till att först
            betala via skatten och sedan ytterligare en gång som kommer att
            få tillgång till en bra sjukvård. Vård på lika villkor får vi
            först när en tydlig vårdgaranti införts och när skattepengarna
            följer patientens fria val. För att detta skall bli verklighet
            krävs ett nytänkande och en vilja att använda resurserna så effektivt
            som möjligt.
          </p>
          <p xml:id="i-N8ZDjKBPdwdFoN2FGn6SBp">
            Stockholm den 28 september 2004
          </p>
          <p xml:id="i-Efkggihdxx8ag6pZuNGK7a">
            Cristina Husmark Pehrsson (m) Anne Marie Brodén (m) Magdalena
            Andersson (m) Lena Adelsohn Liljeroth (m) Stefan Hagfeldt (m)
          </p>
          <p xml:id="i-72ZfUnx8WUUM9iaRJkDwoM">
            2004/05:S0342
          </p>
        </div>
      </div>
    </body>
  </text>
</TEI>
