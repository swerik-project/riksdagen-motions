<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01850">
  <teiHeader>
    <fileDesc>
      <titleStmt>
        <title>om trädgårdsnäringens kapitalförsörjning</title>
        <author>av Stig Josefson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om trädgårdsnäringens kapitalförsörjning</title>
          <idno type="rdwebb">G3021850</idno>
          <rs type="number">1850</rs>
          <ref type="dokument_url_text">http://data.riksdagen.se/dokument/G3021850/text</ref>
          <ref type="dokument_url_html">http://data.riksdagen.se/dokument/G3021850</ref>
          <ref type="dokumentstatus_url_xml">http://data.riksdagen.se/dokumentstatus/G3021850</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VqxvDoNrnRUu1E5d5ifxHG</idno>
            <name>STIG JOSEFSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Ki8BXCebma4Cx5CBFDs2LW</idno>
            <name>THORSTEN LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-LTakVqpXykZkjsWbDm4VwD</idno>
            <name>INGEMAR HALLENIUS</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-CrC3SmfGqjW34KSMhumUgo</idno>
            <name>ULLA EKELUND</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KoBn2XvthQVEszZSeR5rfq" type="signed"/>
        <correspContext corresp="i-KoBn2XvthQVEszZSeR5rfq">
          <note type="signatory" corresp="i-VqxvDoNrnRUu1E5d5ifxHG"/>
          <note type="signatory" corresp="i-Ki8BXCebma4Cx5CBFDs2LW"/>
          <note type="signatory" corresp="i-LTakVqpXykZkjsWbDm4VwD"/>
          <note type="signatory" corresp="i-CrC3SmfGqjW34KSMhumUgo"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1850/mot_197980__1850-001.pdf"/>
      <fw xml:id="i-F59LeQVabGhMyDXQVwHNkX">
        Motion 1979/80:1850
      </fw>
      <div xml:id="i-TLwjU3fiywbNvRmuhUf2F4" type="motHeader">
        <div xml:id="i-DK5JiRMySSu7ciMrzRWWpQ" type="motTitle"/>
        <div xml:id="i-2QP9GF9nkzYACbJcocDiEa" type="motSubmissionInfo"/>
      </div>
      <div xml:id="i-Wi8RXBDvssFCEyBckxRC9H" type="motBody">
        <div xml:id="i-7LirgGJwn6hRF51j9yfzXT">
          <p xml:id="i-8HQhmmR86BNMZJQy6EHYXf">
            av Stig Josefson m. fl. om trädgårdsnäringens kapitalförsörjning
          </p>
          <p xml:id="i-Rhbe939fWmDJjP9Mqe8XES">
            Svensk trädgårdsnäring sysselsätter ca 15 000 personer på heltid
            och lika många säsong- eller deltidssysselsatta. Enbart i Malmöhus
            län uppgår antalet företag med odling av trädgårdsväxter till
            ca 1 100 och antalet helt eller delvis sysselsatta uppgår till
            6 500. Företagen är inte sällan lokaliserade i glesbygd, och bland
            dem som får sin utkomst av näringen återfinns en stor andel kvinnor.
            Riksdagen har i sitt beslut om trädgårdsnäringen slagit fast att
            förutsättningarna för svensk trädgårdsodling under vår odlingssäsong
            är goda. Efterfrågan på trädgårdsprodukter väntas öka, och man
            anser att en stor del av denna ökning bör kunna täckas av en ökad
            svensk produktion. Från samhällets synpunkt är en ökad konsumtion
            av trädgårdsprodukter önskvärd. De förändrade livsvanorna som
            innebär mer stillasittande arbete har gjort att livsmedelsverket
            och socialstyrelsen rekommenderar en ökad konsumtion av bl. a.
            grönsaker, frukt och bär. Tyvärr har konsumtionen av frukt och
            bär i stället gått ned under 1970-talet, och ökningen av grönsakskonsumtionen
            har uteblivit. Behovet av en grön miljö i och kring våra bostadsområden
            och arbetsplatser accentueras alltmer, vilket ställer krav på
            en effektiv produk- tion av prydnadsväxter. En svensk produktion
            ger möjligheter att framställa produkter av hög kvalitet under
            kontrollerade former. Livsmedelsverkets analyser visar att situationen
            när det gäller bekämp- ningsmedelsrester är särskilt god för svenska
            produkter. Vårt klimat är inte gynnsamt för skadegörare i lika
            hög grad som fallet är i sydligare länder. Dessutom används inom
            den svenska tomat- och gurkproduktionen s. k. biologisk bekämpning
            i stället för kemiska medel. Trädgårdsnäringens ekonomiska situation
            är emellertid ytterst oroande. Orsaken är framför allt prishöjningen
            på oljeprodukter, vilka utgör produktionsenergin i de flesta odlingar
            som har växthus. Ca 15 90 av trädgårdsnäringens totala produktionsvärde
            utgörs av kostnader för olje- energi. Som jämförelse kan nämnas
            att motsvarande siffra inom jordbruket 3 70. Sammantaget har årskostnaderna
            för svenska trädgårdsföretag ökat med ca 90 milj. kr. under 1979
            på grund av energiprishöjningen. (Enbart i Malmöhus län 35 milj.
            kr.) Det innebär att ett allt större kapital binds i växande material
            under vintern fram till dess skörden börjar i april-maj. Likviditetssituationen
            är nu mycket besvärlig inom näringen som helhet och direkt hotande
            för ett flertal större växthusföretag. Genom en modernisering
            av produktionsapparaten kan närmare hälften av den i dag förbrukade
            energin sparas. Detta kräver emellertid betydande
          </p>
          <pb facs="riksdagen-motions-pdf/data/197980/mot_197980__1850/mot_197980__1850-002.pdf"/>
          <fw xml:id="i-CNah6tw5H88RPMh1w9JW5A">
            Mot. 1979/80:1850 4
          </fw>
          <p xml:id="i-H9GMm9GjN8Q9nUbZdjX5ce">
            investeringar i form av t. ex. nya dubbelskiktade täckningsmaterial
            för växthusen, något som är mycket svårt att genomföra i den nu
            aktuella situationen. Det är därför nödvändigt att åtgärder vidtas
            för att vända den mycket oroväckande utvecklingen. En del av dessa
            måste ge resultat redan på kort sikt samtidigt som beslut fattas
            om åtgärder som på längre sikt ger önskvärda resultat. Statligt
            stöd till trädgårdsnäringens rationalisering ges i form av kreditga-
            rantier, och ramarna för dessa har nyligen utökats genom beslut
            i riksdagen. Det har emellertid varit stora problem att trots
            statlig kreditgaranti få lån beviljade i bankerna. Efterfrågan
            på kapital är f.n. mycket stor, och dessutom kan bankerna få fördelaktigare
            utlåningsvillkor på andra lån än på dem med statliga kreditgarantier.
            I likhet med vad som gäller för länens utvecklingsfonder borde
            därför vissa medel avsättas som lånefond för trädgårdsnäringen.
            Även i övrigt borde åtgärder vidtas för att ge trädgårdsnäringen
            likvärdiga låneregler med dem som utvecklingsfonderna har. Bl.
            a. bör kraven på personlig borgen mildras. I den proposition som
            låg till grund för bildandet av utvecklingsfonderna sägs bl. a.:
            ”Det personliga borgensåtagandet bör inte ges en sådan omfattning,
            som ter sig oskälig sett mot borgenstecknarens ekonomiska situation.”
            Med ledning av denna formulering kräver man inte ut personlig
            borgen för mer än en del av lånen. Lantbruksstyrelsens regler
            tycks vara strängare än vad som gäller för utvecklingsfonderna.
            Genom att betydligt större kapital nu binds i växande gröda uppstår
            ett ökat kreditbehov, som måste kunna tillgodoses med kort varsel.
            En utökning av företagens checkräkningskredit torde här vara den
            smidigaste lösningen. Detta vore möjligt, om statlig kreditgaranti
            för en sådan utökning kunde lämnas för en begränsad tidsperiod.
            Reglerna för energibesparingsbidrag bör också ändras, så att de
            även gäller för installering av rullande bord och bäddar. Installationen
            av rullbord ger en ca 20-procentig energibesparing per producerad
            krukväxt genom att utnyttjandegraden av växthusytan ökar kraftigt.
            (Ca 20 96 fler krukväxter kan produceras på samma yta och med
            samma oljeförbrukning.) Detta innebär också att man har möjlighet
            att koncentrera sin produktion till de modernaste växthusen utan
            att detta går ut över produktionen. Ett växthusföretag består
            ofta av en blandning av moderna och äldre växthus. Ett beslut
            om bidrag till rullande bord skulle alltså kunna innebära väsentliga
            möjligheter till energibesparing inom trädgårdsnäringen utan att
            produktio- nen behöver skäras ned; belysningsinstallationer etc.
            utnyttjas effektivare. Elförbrukningen per krukväxt blir på motsvarande
            sätt ca 20 96 lägre. Det är möjligt att en del av de föreslagna
            åtgärderna kan ske genom ändrade tillämpningsföreskrifter. I annat
            fall bör ändringsförslag snarast möjligt föreläggas riksdagen.
            Som tidigare framhållits är likviditetssituationen sådan att många
            växthus-
          </p>
          <pb facs="riksdagen-motions-pdf/data/197980/mot_197980__1850/mot_197980__1850-003.pdf"/>
          <fw xml:id="i-EpTe6CwjxTCshg1G71mHgs">
            Mot. 1979/80:1850 5
          </fw>
          <p xml:id="i-86Jv5xs2BcsW9W2y8kJcpD">
            företags framtida existens är hotad. En del konkurser har redan
            skett och flera är på väg. Riksdagen har under hösten ställt 10
            milj. kr. till förfogande för lån till företag som drabbats av
            likviditetssvårigheter. Dessa är dock så stora och allmänna att
            detta lånebelopp är otillräckligt. Regering och riksdag måste
            därför vara beredda att ställa ytterligare medel till förfogande.
            Det är nödvändigt att regeringen noga följer trädgårdsnäringens
            svåra situation och snabbt vidtar åtgärder för att rädda företag
            och sysselsättning inom denna betydelsefulla bransch. Även på
            längre sikt föreligger ett stort behov av en översyn av trädgårdsnäringens
            finansieringssituation. Detta skall enligt utfärdade kom- mittédirektiv
            ske för jordbrukets vidkommande. Efter en centerpartimotion begärde
            riksdagen i höstas att regeringen skyndsamt skall utreda de mindre
            och medelstora företagens finansiella situation samt lägga fram
            erforderliga förslag för att befrämja utvecklingsmöjligheterna
            inom denna företagssek- tor. Tyvärr synes ingen av dessa utredningar
            komma att ta upp trädgårds- näringens finansieringssituation.
            Det är dock angeläget att undersöka möjligheterna att bl. a. erhålla
            hypotekslån och företagsinteckningar. Den kommitté som skall utreda
            jordbrukets kapitalförsörjning bör därför göra detta även för
            trädgårdsnäringen. Med stöd av det anförda hemställs” att riksdagen
            beslutar att hos regeringen anhålla om att utredning- en om jordbrukets
            kapitalförsörjning erhåller tilläggsdirektiv, som innebär att
            man även utreder trädgårdsnäringens kapital- försörjning.
          </p>
          <p xml:id="i-LcwP26jQe6W7p5tvHgJUX9" type="date">
            Stockholm den 25 januari 1980
          </p>
          <p xml:id="i-FYCcsw7vi1a1yxiF4mEn8n" type="signatureBlock">
            STIG JOSEFSON (c)
          </p>
          <p xml:id="i-MFc5Cdc8j545dHQhvZnWpa">
            THORSTEN LARSSON (c) INGEMAR HALLENIUS (c) ULLA EKELUND (c)
          </p>
          <p xml:id="i-HpbQ3EkvhWJ38q5VCc1uzt">
            "Se även motionerna 1979/80:1851 och 1852
          </p>
        </div>
      </div>
    </body>
  </text>
</TEI>
