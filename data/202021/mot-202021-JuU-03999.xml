<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-03999">
  <teiHeader>
    <fileDesc>
      <titleStmt>
        <title>med anledning av prop. 2020/21:170 Barn som bevittnar brott</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3999 av Johan Forssell m.fl. (M)</title>
          <idno type="rdwebb">H8023999</idno>
          <rs type="number">3999</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8023999/text</ref>
          <ref type="dokument_url_html">http://data.riksdagen.se/dokument/H8023999</ref>
          <ref type="dokumentstatus_url_xml">http://data.riksdagen.se/dokumentstatus/H8023999</ref>
          <ref type="docx">http://data.riksdagen.se/fil/4CA40A9C-DFEF-4C16-A868-0AFA6E47D9A0</ref>
          <ref type="pdf">http://data.riksdagen.se/fil/2618FA57-9DD3-4025-AEA1-62A3DEBDDA35</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JPgedjW7JshtfAExS9H21b</idno>
            <name>Emma Ahlström Köster</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-B5iXqAwQ6Czb7sg7Q4BdXu" type="basedOn"/>
        <correspContext corresp="i-B5iXqAwQ6Czb7sg7Q4BdXu">
          <ref>Proposition 2020/21:170</ref>
        </correspContext>
        <correspAction xml:id="i-WvtwwAxrzAJmMPEgLmpjKd" type="signed"/>
        <correspContext corresp="i-WvtwwAxrzAJmMPEgLmpjKd">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-JPgedjW7JshtfAExS9H21b"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-87hrRHgCt25pcskapwwZ3e" type="submitted">
          <date when="2021-04-21"/>
          <time when="16:11:55"/>
        </correspAction>
        <correspAction xml:id="i-5rz5i7eeHXE4k63KLhGp7X" type="reviewed">
          <date when="2021-04-23"/>
          <time when="17:30:41"/>
        </correspAction>
        <correspAction xml:id="i-MRc6JfMVXDwHxHvEHWS2a4" type="dismissed">
          <date when="2021-04-27"/>
        </correspAction>
        <correspAction xml:id="i-Dokh6SxQRdqwUBesDwbwhi" type="referred">
          <date when="2021-04-28"/>
        </correspAction>
        <correspAction xml:id="i-XYrBfYbyRBzAhVrAuMUTok" type="assigned">
          <date when="2021-05-26"/>
          <time when="17:16:19"/>
        </correspAction>
        <correspContext corresp="i-XYrBfYbyRBzAhVrAuMUTok">
          <ref type="assignedTo">Justitieutskottet</ref>
        </correspContext>
        <correspAction xml:id="i-2tgm5cVXY8Cm8qkn2toZkX" type="behandlas_i"/>
        <correspContext corresp="i-2tgm5cVXY8Cm8qkn2toZkX">
          <ref type="uppgift">2020/21:JuU35</ref>
          <ref type="ref_dok_id">H801JuU35</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU35</ref>
          <ref type="ref_dok_titel">Barn som bevittnar brott</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NXZ16CM9bhRWWfXwfkRAYW" type="motHeader">
        <div xml:id="i-RVoXiX77kX61GZ7sggAP5c" type="motTitle">
          Motion till riksdagen 2020/21:3999 av Johan Forssell m.fl. (M)
          med anledning av prop. 2020/21:170 Barn som bevittnar brott
        </div>
      </div>
      <div xml:id="i-Dk6WmnD3wFuytpSEeGuKrd" type="motBody">
        <div xml:id="i-9ht65SSZN6wsVoKwXAiDnU" type="motProposal" subtype="förslag">
          <head xml:id="i-XDQGz3xAjPeUnft6SwCk5a">
            Förslag till riksdagsbeslut
          </head>
          <list xml:id="i-G93tTrsN4X2e5KSFkLty4y" style="ol">
            <item xml:id="i-hxUPGCWixHSrat3sc224X">
              Riksdagen ställer sig bakom det som anförs i motionen om att
              straffet för barnfridsbrott bör skärpas och tillkännager detta
              för regeringen.
            </item>
            <item xml:id="i-9Nq66NVPNvhA9vhhFwVdiB">
              Riksdagen ställer sig bakom det som anförs i motionen om att
              den särskilda företrädarens ansvar för att medverka vid hämtning
              av barn till förhör bör förtydligas och tillkännager detta för
              regeringen.
            </item>
            <item xml:id="i-TKk4Dd8mWgVFycq8ZH2Kpr">
              Riksdagen ställer sig bakom det som anförs i motionen om att
              reglerna om substitution av särskild företrädare för barn bör
              förtydligas och tillkännager detta för regeringen.
            </item>
            <item xml:id="i-LKQ6nCKn9JqesbUr6r5Qj8">
              Riksdagen ställer sig bakom det som anförs i motionen om att
              frågan om att införa en ny form av ombud för barn i vissa situationer
              bör utredas och tillkännager detta för regeringen.
            </item>
          </list>
          <list xml:id="i-vu7XUac9pSyM91RHeAWNZ"/>
        </div>
        <div xml:id="i-3hn6KnaPg8MMpMcysJsuhZ" type="motContent">
          <head xml:id="i-DpnN5ewPfhS4xXcc9fCRMs" type="h1">
            Skärpt straff för barnfridsbrott
          </head>
          <p xml:id="i-Mco4PkMvAY2P1uxWiUB15E">
            Regeringen föreslår att straffskalan för det föreslagna brottet
            barnfridsbrott ska vara densamma som straffskalan för grov kvinnofridskränkning,
            dvs. fängelse i nio månader till sex år.
          </p>
          <p xml:id="i-UanUfy8VfHVnErsvqbci52">
            Vi delar i och för sig regeringens utgångspunkt att straffskalan
            för det föreslagna brottet barnfridsbrott bör harmonisera med
            straffskalan för grov kvinnofridskränkning. Vi har emellertid
            tidigare föreslagit att straffet för grov kvinnofridskränkning
            ska skärpas, för att bättre fånga upp allvaret i denna typ av
            systematiska kränkningar i nära relationer, så att minimistraffet
            höjs till ett års fängelse och maximistraffet höjs till tio år.
            Straffskalan för barnfridsbrott bör höjas i motsvarande mån.
          </p>
          <head xml:id="i-2qG2HQSu4mz1yd72mkjL8X" type="h1">
            Förtydliga ansvaret för hämtning av barn till förhör
          </head>
          <p xml:id="i-NmiU6ZqzRVQm8fcyDEWP3D">
            I den utredning som ligger till grund för regeringens proposition
            (SOU 2019:32 Straff­rättsligt skydd för barn som bevittnar brott
            mellan närstående samt mot uppmaning och annan psykisk påverkan
            att begå självmord) föreslås att reglerna om den särskilde före­trädarens
            uppdrag ska tillföras en formulering om vad uppdraget omfattar,
            bl.a. att hämta barnet till förhör.
          </p>
          <p xml:id="i-JuJaCjjhvWSDgyQyiUsKCo">
            Regeringen har valt att inte föreslå något sådant förtydligande
            i lagtexten, bl.a. mot bakgrund av att den särskilda företrädaren
            inte förfogar över några tvångsmedel för att hämta barnet till
            förhör.
          </p>
          <p xml:id="i-MzFjGdAN7KpGsV512dBzzu">
            Vi anser inte att regeringens anförda skäl i denna del är övertygande.
            Det finns, vilket utredningen också konstaterar, ett behov av
            att förtydliga vilka praktiska moment som uppdraget normalt sett
            omfattar. Utredare vid polisen har delgett erfarenheten att vissa
            särskilda företrädare vägrade att medverka vid hämtning. Vi anser
            att det bör för­tydligas direkt i lagtexten att det är den särskilda
            företrädaren som ska ha det praktiska ansvaret för hämtningen.
          </p>
          <p xml:id="i-RMqRqrtGJnNHw4xbyzmypW">
            Det framstår varken som principiellt eller lagtekniskt betänkligt
            att ge någon ett åliggande i lag som inte är förenat med tvångsbefogenheter
            mot andra. Det avgörande för om den särskilda företrädaren ska
            anses ha utfört sitt uppdrag tillfredsställande blir i så fall
            om denne vidtagit de åtgärder som varit möjligt eller som annars
            kan krävas.
          </p>
          <head xml:id="i-LFW36NtsxSJMRaNzBgsLLY" type="h1">
            Förtydliga reglerna om substitution av särskild företrädare för
            barn
          </head>
          <p xml:id="i-VW9KoggMRwqsxNCCQEBCkk">
            Det förekommer att särskilda företrädare för barn sätter någon
            annan i sitt ställe, t.ex. en biträdande jurist. Detta är inte
            oproblematiskt med tanke på uppdragets speciella natur. Barnet
            har i allmänhet rätt att vänta sig att den som vid förordnandet
            har bedömts lämp­lig för uppdraget också utför uppdraget. Detta
            är viktigt bl.a. med hänsyn till barnets trygghet i den påfrestande
            situation som en förundersökning utgör.
          </p>
          <p xml:id="i-RyDTK23VbfNcusLgHoikug">
            Förutsättningarna för att låta en särskild företrädare för barn
            sätta någon annan i sitt ställe (substituera) är inte klarlagda
            i lagen om särskild företrädare för barn. Vi anser att det bör
            införas ett förtydligande om detta, med 21 kap. 6 § tredje stycket
            rättegångsbalk­en som förebild.
          </p>
          <p xml:id="i-54TTFyWY1pMct5ZMEWCmrW">
            Med tanke på uppdragets speciella karaktär anser vi att substitution
            i princip inte bör godtas. Samtidigt kan det inte uteslutas att
            det i speciella fall kan finnas ett berättigat behov av den särskilda
            företrädaren att sätta någon annan i sitt ställe. Mot den bakgrun­den
            bör det i lagen anges att en särskild företrädare får sätta någon
            annan i sitt ställe om det finns synnerliga skäl.
          </p>
          <head xml:id="i-5UkvC5hkNm4npCTo7NoSRW" type="h1">
            Ta fram en nationell plan för barnahusens verksamhet samt åtgärda
            bristerna i utvärderingen
          </head>
          <p xml:id="i-PXLgJQ2KXuzEqeHrzqsw6n">
            I Sverige utsätts barn för olika former av våld varje dag. Det
            kan handla om fysiskt våld, psykiskt våld, försummelse, upplevt
            våld mellan vuxna i familjen m.m. Våldet sker i hemmet, i skolan
            och i övriga samhället. Barn som utsätts för våld påverkas negativt
            på olika sätt, både i barndomen och senare i vuxenlivet. Ofta
            handlar det om misslyckad skolgång, psykisk ohälsa, missbruk,
            arbetslöshet, kriminalitet m.m. Det är mycket viktigt att samhället
            gör allt i sin makt för att bekämpa detta våld. Tyvärr finns det
            stora brister i detta, vilket resulterar i att barn inte alltid
            får det stöd de har rätt till.
          </p>
          <p xml:id="i-XDKiLLE6idikjCXteSjYLo">
            På barnahusen utreds brott mot barn. Där samverkar polisen, socialtjänsten,
            Åklagar­myndigheten och hälso- och sjukvården. Det är mycket viktigt
            att verksamheterna på barnahusen fungerar optimalt och likvärdigt
            över hela landet. Det behövs stora och breda insatser för att
            förebygga, utreda och följa upp våld mot barn. I dag saknas en
            samlad nationell strategi och handlingsplan för att bekämpa våld
            mot barn.
          </p>
          <p xml:id="i-UGsAnJFim8888NSMskdopE">
            2020 tillkännagav riksdagen att regeringen ska ta fram en nationell
            plan för barna­husens verksamhet för att förbättra likvärdigheten
            och tillgången för alla barn oavsett var i landet man bor. Regeringen
            bör skyndsamt presentera den nationella planen som ska innehålla
            förebyggande åtgärder samt åtgärder när ett barn blivit utsatt.
            Planen ska tydliggöra vilket ansvar alla aktörer har och när det
            finns brister ska förbättringar före­slås.
          </p>
          <p xml:id="i-AaqFCRQWZzz6ytDvawr4bP">
            2019 fick regeringen slutredovisningen av uppdraget gällande
            utvärdering av barna­husverksamheterna i Sverige. Utvärderingen
            har gjorts av Barnafrid, nationellt centrum för kunskap om våld
            mot barn vid Linköpings universitet. I utvärderingen framkommer
            att många barnahus fungerar bra men att det finns regionala skillnader.
            Detta medför risker att barn som utsatts för brott inte får ett
            likvärdigt bemötande, stöd och skydd, något som i framtiden kan
            komma att innebära stora svårigheter för det utsatta barnet. Bristerna
            i verksamheterna gäller bl.a. otydligheter i de nationella riktlinjerna,
            sekretess, särskilda företrädares kompetens och roll. Verksamheterna
            i barnahusen är otroligt viktiga och det är därför viktigt att
            bristerna som slutredovisningen pekade på åtgärdas skyndsamt.
          </p>
          <head xml:id="i-D3D28dziXr8McBzhBAkhkf" type="h1">
            Utred införande av ett särskilt ombud för barn
          </head>
          <p xml:id="i-FXj3u33JE9jAuQ2Mp1e4JS">
            I den utredning som ligger till grund för regeringens proposition
            (SOU 2019:32 Straff­rättsligt skydd för barn som bevittnar brott
            mellan närstående samt mot uppmaning och annan psykisk påverkan
            att begå självmord) föreslås att frågan om att införa en ny form
            av ombud för barn ska utredas särskilt. Vi delar utredningens
            uppfattning att det finns en lucka vad gäller tillvaratagande
            av barns rättigheter i vissa situationer där varken t.ex. en särskild
            företrädare för barn eller kommunens socialtjänst kan agera.
          </p>
          <p xml:id="i-XJkMWTjaaw8Rrpkz3p7bF9">
            Ett sådant särskilt ombud för barn kan ges befogenheter att träda
            in i vårdnadshavar­nas ställe när dessa av olika skäl saknar förmåga
            att uppfylla sina plikter som barnets ställföreträdare, det gäller
            sådant som exempelvis ansökan om bistånd för stödinsatser samt
            vård för traumabearbetning i anslutning till en brottmålsprocess.
          </p>
          <p xml:id="i-VA4s3JvxnXkBJjfNDP986J">
            En utredning med ett sådant uppdrag bör tillsättas.
          </p>
        </div>
        <div xml:id="i-7inhgAASgEaAF5MjcuvbA6" type="motSignatures">
          <list xml:id="i-V9N1CnVSunJTPhBHMt9HAB">
            <item xml:id="i-CdU3JhuCmDjYxJ2iZgzQT6">
              Johan Forssell (M)
            </item>
            <item xml:id="i-C2jHzspRMrTNU8z9uyGkaj">
              Emma Ahlström Köster (M)
            </item>
            <item xml:id="i-94DunyPKspF3WwvA49KiPS">
              Ellen Juntti (M)
            </item>
            <item xml:id="i-3LFjbEDd5hsCMpxc86d6Aa">
              Mikael Damsgaard (M)
            </item>
            <item xml:id="i-9u6XCDQKGCC7vMV8qJfr3z">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
