<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_522/mot_200405_MJ_522-0001.pdf"/>
      <pb facs="riksdagen-motions-pdf/data/200405/mot_200405_MJ_522/mot_200405_MJ_522-0001.pdf"/>
      <div type="motHeader" xml:id="i-A3vfxxnnHf5oeyrKqSWLu6">
        <div type="motTitle" xml:id="i-E3mo2GseJ8CyranCqYsFeZ"/>
        <div type="motSubmissionInfo" xml:id="i-Sts96RbG3NKHCY6s2mj9KL"/>
      </div>
      <div type="motBody" xml:id="i-HMgCEuiDeCVTvgBeeLceDz">
        <div xml:id="i-ZX4soP5RZHakCekGdhBTh">
          <p xml:id="i-Y5ciAMgeeAhxEb1eMkYMWE">
            2004/05 mnr: MJ522 pnr: mp502
          </p>
          <p xml:id="i-9TRoYKLqqEwUfNxULyjuBL">
            Motion till riksdagen 2004/05:MJ522
          </p>
          <p xml:id="i-NpoSWoqZgQj5zh2E8Viavu">
            av Åsa Domeij m.fl. (mp)
          </p>
          <p xml:id="i-V28V2r26ejg6CJbd132Ziy">
            Elektrosmog
          </p>
          <p xml:id="i-H3YEm4jJout6bFUzYt8UJW">
            Förslag till riksdagsbeslut
          </p>
          <p xml:id="i-PAkc7pF22EFzdx1t2XthkM">
            1. Riksdagen tillkännager för regeringen som sin mening vad i
            motionen anförs om behovet av kunskap och pilotprojekt med mätning
            av elektromagnetiska fält. 2. Riksdagen tillkännager för regeringen
            som sin mening vad i motionen anförs om översyn av tillämpningen
            av försiktighetsprincipen i samband med elektromagnetiska fält.
          </p>
          <p xml:id="i-Y8zm4jjjHA6swmbDEKwD4m">
            Inledning
          </p>
          <p xml:id="i-S4GZfJFjrVR9p1acMtFeAX">
            Den tekniska och ekonomiska utvecklingen gör att vi omges alltmer
            av olika typer av elektromagnetiska fält. Det är fält som radikalt
            skiljer sig från det som liv på jorden anpassat sig till under
            evolutionens gång. Exponeringen ökar ständigt, både genom frivilliga
            aktiviteter och ofrivilliga aktiviteter. Ofta vet vi inte vilken
            exponering vi utsätter oss för redan i de frivilliga aktiviteterna.
            Över huvud taget är kunskapen om elektromagnetiska fält bristfällig.
            Osäkerheten gäller både för oss vanliga människor, och för samhället
            i stort. En grundläggande fråga är hur samhället ska förhålla
            sig till kombinationen ökande exponering — bristfällig kunskap.
            Ett självklart svar är att söka mer kunskap, att satsa på forskning
            och sammanställning av internationella forskningsresultat. En
            svårare fråga är information till allmänheten. Kan information
            om risker och osäkerheter bidra till en oro som skadar mer än
            själva strålningen? Kan å andra sidan en uppfattning att myndigheterna
            främst söker lugna i sig öka oron?
          </p>
          <p xml:id="i-QGkv41RNMa9xusGQDULsRR">
            En ännu svårare fråga är om det ska vara fritt fram att ständigt
            öka människors ofrivilliga exponering. Vissa åtgärder vidtas.
            Till exempel grävs på en del håll högspänningsledningar ner för
            att minska exponeringen. Men nya beslut som ökar exponeringen
            fattas ständigt av olika aktörer utan
          </p>
          <pb facs="riksdagen-motions-pdf/data/200405/mot_200405_MJ_522/mot_200405_MJ_522-0002.pdf"/>
          <p xml:id="i-GjBpdSz6FKcW6DpC4vTvkZ">
            2004/05:MJ522
          </p>
          <p xml:id="i-TjV1TLXGmuptspenFifwaz">
            samordning eller hänsyn till den rådande situationen eller andra
            aktörers beslut. Det kan vara bussbolaget som inrättar ett nytt
            trafikledningssystem, teleoperatören som sätter upp en basstation,
            ett nytt kommunikationssystem för polisen o.s.v. Miljöpartiet
            anser i likhet med regeringen att kunskapen måste förbättras.
            Vi anser också att informationen till allmänheten måste förbättras.
            Vi anser vidare att den ständiga ökningen av exponeringen måste
            dämpas. Vi menar att försiktighetsprincipen skall tillämpas mer
            restriktivt. På detta område, där exponeringen är så ny, där ökningen
            är så stark, där kunskapsläget är så osäkert, anser vi att välgrundad
            anledning att befara hälsorisker är ett tillräckligt starkt underlag
            för att vidta åtgärder. Vi vill inte vänta tills ett samband till
            konstaterade hälsoskador är vetenskapligt bevisat.
          </p>
          <p xml:id="i-2dGqtb8KkAbLChNQnPf2GU">
            Kunskap
          </p>
          <p xml:id="i-17wRGoTT5vgdMLWTAaups">
            Det finns olika typer av indikationer på att elektrosmogen kan
            påverka både människor och natur. Det kan vara så enkla saker
            som fladdermusskådaren som upptäcker att mobilen sänder på samma
            frekvens som fladdermusen använder för att söka sitt byte (och
            som vissa insektsarter lärt sig känna igen som varningssignaler
            om att fladdermöss är i närheten), eller människor som känner
            olika symtom som de sätter i samband med elektromagnetisk strålning,
            eller mer avancerade teoretiska beräkningar om hur olika sorters
            strålning kan tänkas påverka människokroppen, eller vetenskapligt
            upplagda undersökningar som konstaterar negativa effekter av elektromagnetisk
            strålning. Strålskyddsinstitutet konstaterade t.ex. i ett pressmeddelande
            från december 2003 att enbart för strålningen från mobiltelefoner
            är forskningsområdet komplicerat och att den snabba teknikutvecklingen
            gör det viktigt att följa upp olika typer av tänkbara hälsoeffekter
            redan i ett tidigt skede. Det kan ju ta lång tid att upptäcka
            skador i form av t.ex. cancer eller kroniska sjukdomar. Det är
            också svårt att isolera orsakerna till hälsoproblem som upptäcks.
            Om det finns osäkerheter om effekterna av strålningen från mobiltelefoner
            finns väl så stora osäkerheter kring effekter av elektromagnetisk
            strålning från andra källor. I en rapport från SSI:s vetenskapliga
            råd 2003 nämns till exempel epidemiologiska studier av mobiltelefonanvändning
            och cancerrisk, cancer hos bosatta i närheten av radio- och TV-sändare,
            DNA-skadande effekter av radiofrekvent strålning (RF), effekter
            av skilda RF-signaler på uttryck av stressproteiner och effekter
            på blod-hjärnbarriären. Kunskapen om hur effekterna av olika sorters
            strålning samverkar med varandra eller med t.ex. kemiska ämnen
            i vår miljö är ännu mindre. I praktiken utsätter vi oss för kontrollerade
            men fullskaliga fältförsök på djur och människor. Mer vetenskapligt
            kontrollerad forskning pågår, men under tiden består osäkerheten
            och exponeringen ökar.
          </p>
          <pb facs="riksdagen-motions-pdf/data/200405/mot_200405_MJ_522/mot_200405_MJ_522-0003.pdf"/>
          <p xml:id="i-F5Hvx4DeKUKsbEmnzitEmS">
            Kunskapen om människors vardagssituation är också dålig. Som
            ett komplement = till översynen och en = restriktivare tolkning
            av försiktighetsprincipen samt annan forskning bör ett pilotprojekt
            initieras där enskilda hushåll och arbetsplatser erbjuds mätningen
            av elektromagnetiska fält.
          </p>
          <p xml:id="i-VmmYgbnac3eTJW2EFHxpTw">
            Försiktighetsprincipen
          </p>
          <p xml:id="i-SjmJErimNovsHsjTtwMB1i">
            Diskussionen om elektromagnetiska fält har fått ökad aktualitet,
            uppmärksamhet och fokus genom introduktionen av den tredje generationens
            mobiltelefoni, 3 G. Till skillnad från den smygande och kontinuerliga
            exponeringsökningen som har skett tidigare är detta ett tydligt
            steg som ökar exponeringen. Den ökar dessutom den ofrivilliga
            exponeringen i både tid och omfattning. Och nyttan har starkt
            ifrågasatts. FN:s världshälsoorganisation WTO har utvecklat en
            princip för beslutsfattande och andra åtgärder under osäkerhet.
            Denna princip förespråkar enligt en rapport från Strålskyddsinstitutets
            vetenskapliga råd ”försiktighet vid alla beslutsnivåer samtidigt
            som den understryker vikten av att eventuella åtgärder är rimligt
            avvägda med hänsyn till kostnadseffektivitet och balansen mellan
            risk och nytta”. Frågan har väckts om hur försiktighetsprincipen
            skall tillämpas i Sverige i samband med mobilbasstationer för
            3 G. Den ansvariga myndigheten, Socialstyrelsen, har skrivit att
            ”det endast är risker för reella hälsoeffekter eller försämring
            av välbefinnandet i form av buller, lukter m.m. som kan ligga
            till grund för bedömningen att det föreligger risk för olägenhet
            för människors hälsa enligt miljöbalken”. Denna tolkning anser
            vi vara alltför oklar. 1999, innan miljöbalken trädde i kraft,
            formulerade ett antal myndigheter inklusive Socialstyrelsen, Arbetsmiljöverket
            och SSI tillsammans en försiktighetsprincip för lågfrekventa elektriska
            och magnetiska fält från kraftledningar. Enligt en skrivning från
            Strålskyddsinstitutet från september 2004 håller bl.a. myndigheterna
            nu på att formulera om detta försiktighetstänkande. Miljöpartiet
            anser att denna omformulering av försiktighetstänkandet bör utgå
            ifrån den samlade situationen för elektriska och magnetiska fält.
            Den bör vidare ta hänsyn till att olika individer är olika känsliga
            för skilda typer av elektromagnetiska fält. Försiktighetsprincipen
            bör tolkas minst lika restriktivt vad gäller människors hälsa
            som vid bedömningen av risker för djur och natur. På grund av
            effekternas egenskaper och karaktär och den stora osäkerheten
            om de långsiktiga, samlade effekterna bör redan svaga indikationer
            på problem uppmärksammas och beaktas. Översynen bör således resultera
            i en ökad restriktivitet vad gäller ökningen av den samlade ”elektrosmogen”.
            Beslut baserade på den tidigare, oklara tolkningen skall kunna
            revideras.
          </p>
          <p xml:id="i-6YcvauhrQnsSHB9VrJYVE3">
            2004/05:MJ522
          </p>
          <pb facs="riksdagen-motions-pdf/data/200405/mot_200405_MJ_522/mot_200405_MJ_522-0004.pdf"/>
          <p xml:id="i-XQYKL9K6K21EYvgaCRQgvp">
            2004/05:MJ522
          </p>
          <p xml:id="i-TJVoDQXwifsfSWo6kWsRVd">
            Stockholm den 5 oktober 2004
          </p>
          <p xml:id="i-E3VUPoAWgk6rozmgc5YT7e">
            Åsa Domeij (mp) Helena Hillar Rosenqvist (mp) Lotta Hedström
            (mp)
          </p>
          <p xml:id="i-51xXbpkQffUicsn9vpXgTo">
            Barbro Feltzing (mp)
          </p>
        </div>
      </div>
    </body>
  </text>
</TEI>
