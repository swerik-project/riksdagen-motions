<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--ak--00551">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__551/mot_1966__ak__551-001.pdf"/>
      <fw xml:id="i-UantX6N2A2665c7fFTvWfo">
        Motioner i Andra kammaren, nr 551 år 1966 13
      </fw>
      <div xml:id="i-XQZah4YmCMZqihER36hhZK" type="motHeader">
        <div xml:id="i-S9QXRRwfoNCkasKs5HAtuR" type="motTitle"/>
        <div xml:id="i-YKWweDGVDvegKoiaGUWsAW" type="motSubmissionInfo"/>
      </div>
      <div xml:id="i-EbQyAXAsB8UdvHjBPFF3v3" type="motBody">
        <div xml:id="i-ThmuxudUKgWSoknFWTWEo1">
          <p xml:id="i-3iFgLsZB1xKVJQRG2SJQ3C">
            Nr 551
          </p>
          <p xml:id="i-5TMyFMLGFd8Ukgr8Y6x86m" type="titleString">
            Av herr Ståhl m. fl., om reklamfinansierad radio och television.
            (Lika lydande med motion nr 442 i Första kammaren)
          </p>
          <p xml:id="i-29EmnUoF4VhRAuTCvnfv2V">
            Den kvantitativa utökning och kvalitativa förbättring av våra
            TV-program och radiosändningar, som redan genom radioutredningens
            tillsättande ställ- des i utsikt och sedermera genom den allt
            livligare offentliga debatten blivit en bestämd förväntan hos
            de flesta inom vårt folk, har nu blivit förbytt i stark och allmän
            besvikelse. Något förslag i detta ämne, som i så hög grad engagerar
            och intresserar, anser sig regeringen inte vara i stånd att fram-
            lägga vid 1966 års riksdag. Inte heller har den nye chefen för
            kommunika- tionsdepartementet lyckats mobilisera några nya medel
            för den förbättring av radio- och TV-programmens standard, som
            man allmänt med spänd för- väntan sett fram emot. Allt blir även
            under nästa budgetår vid det gamla vanliga, vilket innebär att
            vi vid en internationell jämförelse kommer att alltmer halka efter.
            Orsakerna till denna försening och förhalning är flera och ligger
            i öppen dag. Att radioutredningens efter många års idogt arbete
            framlagda förslag blivit så illa åtgånget av en rad sakkunniga
            remissinstanser beror främst på de regeringsdirektiv, som lades
            till grund för kommitténs arbete och som på grundval av socialdemokratisk
            dogmatik uttryckligen ålade kommittén att icke till övervägande
            ta upp möjligheten av reklamfinansiering helt eller delvis av
            sändningar i radio-TV. Därigenom blev kommittén på förhand bunden
            att med licensmedel söka finansiera en verksamhet, som enligt
            all erfarenhet automatiskt blir alltmer kostnadskrävande, om den
            skall kunna rimligen fylla lyssnarnas och tittarnas helt naturligt
            ständigt växande krav. De kalkyler som kommitterade enligt denna
            förutsättning räknade fram var redan i och för sig avskräckande,
            men blev än sämre sedan Sveriges Radios styrelse i sitt remissvar
            påvisat att det beräknade inkomstbeloppet var helt otillräckligt
            och att kalkylen i stället måste bygga på en licensav- gift redan
            1973—1974 av över 300 kr. per år. Även från näringslivets sida
            underkändes radioutredningens finansieringskalkyler. Där har man
            länge förutsett, att allmänhetens anspråk på radio och TV inte
            någon längre tid skulle kunna finansieras med överkomliga licensmedel.
            Dels av denna an- ledning, dels på grund av många företags direkta
            och legitima behov av re- klam i särskilt TV har man länge förordat
            kommersiella sändningar i nå-
          </p>
          <pb facs="riksdagen-motions-pdf/data/1966/mot_1966__ak__551/mot_1966__ak__551-002.pdf"/>
          <fw xml:id="i-3JeWdVL4ziKSSnYaDvvqQb">
            14 Motioner i Andra kammaren, nr 551 år 1966
          </fw>
          <p xml:id="i-83xTtcmFyw9R6PLcwH9paQ">
            gon form. Även telestyrelsen anser i sitt remissyttrande att
            reklamfinansie- ring bör övervägas. De dogmatiska direktiven kom
            att även i andra avseenden snedvrida ut- redningens tänkande och
            förslag. Detta blev inte minst fallet vid de i och för sig riktiga
            försöken att finna någon sådan form av konkurrens mellan olika
            sändarföretag, som i länder med kommersiell radio-TV blivit själv-
            klar och i hög grad bidragit till den snabba utvecklingen. Radioutredningen
            tillskapade på grund av direktiven ett surrogat för en naturlig
            konkurrens genom att föreslå en sorts »inre&gt; konkurrens inom
            Sveriges Radios ram. Genom en omfattande decentralisering av programproduktionen
            till olika landsdelar skulle man enligt dessa teorier få till
            stånd en stimulerande täv- lan. Det har emellertid visat sig,
            att denna artificiella produkt av tänkande i på förhand låsta
            banor rönt stark kritik hos praktiskt taget samtliga re- missinstanser.
            Bl. a. har påpekats att man på detta sätt skulle skapa en konstlad
            motsättning mellan huvudstaden och landet i övrigt, vars gynnsam-
            ma effekter sannolikt skulle bli ringa men som däremot skulle
            bli allmänt oekonomisk och medföra ett sämre utnyttjande av särskilt
            de personella resurserna. Förslaget om en s. k. särskild rundradio
            har man bland remissinstanser- na också ställt sig tveksam till.
            även detta arrangemang var avsett som en ersättning för en naturlig
            och stimulerande konkurrens mellan olika sändar- företag. På grund
            av direktiven har inte heller denna form av konkurrens fått utredas,
            bl. a. därför att reglerna för denna särskilda rundradio måste
            vara så utformade, att det inte uppstod konkurrens med den allmänna
            rund- radions sändningar. Häremot har bl. a. Kooperativa förbundet
            framhållit att de organisationer som skulle utnyttja den särskilda
            rundradion måste få fria händer att göra programmen tilltalande
            och begärliga för största möj- liga antal lyssnare. Radioutredningen
            har alltså, bl. a. beroende på regeringsdirektiven, i två viktiga
            avseenden lyckats visa, att det i längden inte är möjligt att
            fort- sätta på den inslagna vägen med ett licensbetalat radio-TV-monopol,
            förut- satt att vi något så när vill hålla takten i fråga om programtid
            och program- standard med andra länder: dels på grund av den snabbt
            växande licensavgiften, som snart skulle försvåra för i varje
            fall mindre inkomsttagare att över huvud taget hålla sig med TV,
            dels på grund av omöjligheten att inom ramen för monopolet skapa
            den sunda fria tävlan utan vilken en stagnation i utvecklingen
            måste befaras. Därför har också under remissbehandlingen av utredningsförslaget
            Svenska tidningsutgivareföreningen aktualiserat önskemålet om
            ännu ett licensfinan- sierat från Sveriges Radio helt fristående
            TV-2-bolag. Det är visserligen en förbättring men säkerligen endast
            ett halvt steg på vägen. Endast en tredje synpunkt av principiell
            betydelse för en framtida riktig
          </p>
          <pb facs="riksdagen-motions-pdf/data/1966/mot_1966__ak__551/mot_1966__ak__551-003.pdf"/>
          <fw xml:id="i-W9CnRdpCTazRpvkVJ6Ao1C">
            Motioner i Andra kammaren, nr 551 år 1966 15
          </fw>
          <p xml:id="i-6eRJk8ETENCLogbaJJsEAB">
            Jösning av problemet skall i detta sammanhang ytterligare anföras,
            nämligen det i längden ohållbara i den statliga monopolställningen
            för dessa alltmer dominerande massmedia. I de stora länderna med
            etableringsrätt för även fria sändarföretag framstår av naturliga
            skäl monopolställningen för ett enda radio-TV-företag som lika
            orimlig som det för oss skulle te sig om endast staten hade rätt
            att utge tidningar och tidskrifter. Godtar man som vi länge har
            gjort tros-, yttrande- och åsiktsfriheten såsom en oförytterlig
            demokratisk princip, kan man låta sig åtnöja med ett enda monopoliserat
            sändarföretag endast så länge tekniska faktorer omöjliggör upprättande
            av två eller flera sändarkanaler. När vi nu får möjlighet till
            ett andra, så småningom även ett tredje TV-program liksom väsentligt
            flera program i radio, blir det i längden även av principiella
            skäl omöjligt att fasthålla vid statsmonopolet med alla dess konsekvenser
            för medborgarnas fria in- formations-, diskussions- och opinionsbildningsverksamhet.
            Sannolikt är det en relativt fåtalig krets av tittare och lyssnare
            som f. n. märker och registrerar verkningarna av monopolställningen.
            Likväl är det oundvikligt att den sätter sin prägel på programutformning,
            personal, all- män företagspolitisk uppläggning. Den allsidiga
            belysning av aktuella frå- gor som åstadkommes genom att målsmän
            för olika riktningar kan komma till tals utan att vara anlitade
            av den i alla situationer ensamt bestämmande programledningen
            går man i det statsdirigerade företaget miste om. Mono- pol använder
            man som bekant i fria länder för att inskränka, begränsa, i vissa
            fall direkt motverka konsumtionen. Radio och TV måste ha motsatt
            syfte. Därför måste de också såsom det fria ordets bärare på lång
            sikt få arbeta i frihet från staten och under fri, stimulerande
            tävlan och konkur- rens. Vi står inför en period, då de tekniska
            resurserna kommer att möjlig- göra ett sådant system av ökad frihet,
            även om friheten av tekniska skäl på detta område alltid kommer
            att bli mer eller mindre begränsad. Men detta gäller ju även tidningar,
            film och andra massmedia, vilket inte hindrat att vi därvidlag
            helt utnyttjat det mått av frihet som tekniken ställt till förfogande.
            Självfallet måste emellertid en rad bestämda villkor ställas på
            dem, som skall få tekniska möjligheter att utöva en sådan verksamhet
            i ra- dio och TV. Här skall pekas på några av de mer grundläggande:
            1. Sändningsverksamheten får inte monopoliseras för en eller ett
            par eko- nomiska eller politiska maktgrupper; 2. Annonsörerna
            får inte utöva inflytande på programmens uppläggning eller utformning;
            3. Reklamen skall vara skild från programmen och inte verka störande
            på dessa. Härutöver anmäler sig många andra önskemål och synpunkter,
            men de här angivna synes vara av central och vägledande art. Vad
            som här anförts torde vara tillräckligt för att visa det olämpliga
            — för att inte säga det omöjliga — i att för framtiden fasthålla
            vid ett mono-
          </p>
          <pb facs="riksdagen-motions-pdf/data/1966/mot_1966__ak__551/mot_1966__ak__551-004.pdf"/>
          <fw xml:id="i-LY4haMh68x2WdwaT8WRDWQ">
            16 Motioner i Andra kammaren, nr 551 år 1966
          </fw>
          <p xml:id="i-8pnqJJ3KoHewrx8x1KZeKr">
            polistiskt system för radio och TV hos ett folk med så grundmurade
            demo- kratiska frihetstraditioner som vårt. Från samtliga tre
            här angivna utgångspunkter, de ekonomiska resurser- na, nödvändigheten
            av stimulerande konkurrens för att höja programkva- liteten och
            frihet för olika meningsriktningar att komma till tals, ger sig
            samma slutsats. Det hittillsvarande systemet med ett enda sändarföretag,
            tekniskt betingat under de bittills gångna åren och i många avseenden
            mycket förtjänstfullt skött, är hänvisat att arbeta på en principiellt
            icke godtagbar och en ekonomiskt och organisatoriskt icke hållbar
            grund. De tekniska förutsättningarna föreligger nu för att vid
            sidan av det statligt koncessionerade, med licensmedel finansierade
            sändarföretaget Sveriges Radio bygga upp ett fritt sändarföretag
            för TV och radio — alternativt flera — finansierat med reklammedel
            och alltså utan avgifter för tittare och lyss- nare. Självfallet
            måste de närmare omständigheterna för en sådan verksamhet i olika
            avseenden bli föremål för en parlamentarisk utredning, som bör
            tillsättas snarast och arbeta så snabbt att ett förslag till organisation
            kan föreläggas nästa års riksdag. Frågan lämpar sig inte för utredning
            bakom departementets stängda dörrar. Eftersom proposition om den
            nya organisa- tionen på grundval av radioutredningens betänkande
            av allt att döma icke gärna kan bli framlagd tidigare än våren
            1967, behöver någon försening icke uppkomma genom den av oss föreslagna
            mer allsidiga utredningen. Ytterligare försening och försämring
            bl. a. i form av mindre valfrihet än nödvändigt är nämligen icke
            längre godtagbar i fråga om den framtida utvecklingen av radio-TV.
            Med stöd av det anförda föreslås, att riksdagen måtte besluta
            att hos Kungl. Maj:t begära tillsättande av en parlamentarisk
            utredning med uppdrag att snarast framlägga förslag dels till
            en sådan organisa- tion av radio-TV, att vid sidan av Sveriges
            Radio kan eta- bleras konkurrerande, på reklaminkomster uppbyggda
            sän- darföretag, och dels till de allmänna grunderna för sådan
            verksamhet.
          </p>
          <p xml:id="i-R511przAw7iyBnjhxvxiX1" type="date">
            Stockholm den 26 januari 1966
          </p>
          <div xml:id="i-7mzyYRumK4zxq1Zhh1wMXe" type="signatureBlock">
            <list xml:id="i-DydZcY9bVxRTtAwBDBsrmi">
              <item xml:id="i-Y53eKnm4WmFSHL3bV3zqBF" who="unknown" type="signature">
                Manne Ståhl Elias Jönsson Sven Wedén i Ingemarsgården Sigfrid
                Löfgren Cecilia Nettelbrandt Sven Gustafson i Göteborg
              </item>
            </list>
          </div>
          <p xml:id="i-Q7DzNvH5dwbwxGkQVgqHPG">
            MARCUS BOKTR. STHLM 1966 6600 2
          </p>
        </div>
      </div>
    </body>
  </text>
</TEI>
