<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1930--fk--00087">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__fk__87/mot_1930__fk__87-001.pdf"/>
      <fw xml:id="i-8io2msJp3yiAkWScqftLt">
        Motioner i Första kammaren, Nr 87. 13
      </fw>
      <div xml:id="i-P8ijZiow9DgfTn9wJhx5M6" type="motHeader">
        <div xml:id="i-LvmrhKddo4M3zgRn7PJjjh" type="motTitle"/>
        <div xml:id="i-Hr83dCkZY75JBkffrnQNLa" type="motSubmissionInfo"/>
      </div>
      <div xml:id="i-QmKngyPPKXnfpcmLxaVHAP" type="motBody">
        <div xml:id="i-YN7mXGcxh5vWCuNgFD2oMR">
          <p xml:id="i-PAtQZEzixxps6a5dzs4bzq">
            Nr 87.
          </p>
          <p xml:id="i-6fd9xvrTGg5CnKMrsZ2ZrA">
            Av herr Johansson, Johan Peter, m. fl., om höjning av anslaget
            till inackorderingsbidrag för vissa skolpliktiga barn inom Jämtlands,
            Västerbottens och Norrbottens län, dock ej rikets nordligaste
            gränsorter.
          </p>
          <p xml:id="i-QQwAxdq9cboQEDJdu1ukDQ">
            Under åttonde huvudtiteln (sid. 513—518 i bilagan) i årets statsverksproposi-
            tion föreslår Kungl. Maj:t, att anslaget till inackordering av
            vissa skolpliktiga barn inom Jämtlands, Västerbottens och Norrbottens
            län, dock ej rikets nord- ligaste gränsorter, måtte i riksstaten
            för budgetåret 1930/1931 uppföras med oförändrat belopp 315,000
            kronor. För den, som tar del av överstyrelsens framställning i
            ämnet, bör det stå klart, att här föreligger ett ytterligt starkt
            behov av ökning av det nu- varande anslaget. Med utgångspunkt
            från förhållandena såsom de framgått av de ansök- ningar, som
            legat till grund för fördelningen av motsvarande anslag för budgetåret
            1929/1930, samt under särskilt betonande av att överstyrelsen
            vid beräkningen av maximitalet inackorderingsdagar i fråga om
            enskilda hem sänkt detsamma med 10 dagar för heltids- och 5 dagar
            för halvtidsläsande skolor, har sammanlagda antalet inackorderingsdagar
            för läsåret 1929/1930 beräknats till 727,485. Härav avse 662,625
            dagar inackordering i enskilda hem och återsto- den barn i 7 skolhem.
            För budgetåret 1930/1931 har överstyrelsen utgått ifrån, att ytterligare
            3 skolhem, till vilkas uppförande statsbidrag beviljats, skulle
            komma i gång med höstterminen 1930. Den avlastning, som härigenom
            skulle kunna förväntas i fråga om antalet barn, hänvisade till
            enskilda hem, har an- setts komma att uppvägas av den ökning,
            som för budgetåret 1930/1931 liksom för föregående år kunde förväntas
            i antalet inackorderingsdagar på grund av förändring av skolor
            från halvtids- till heltidsläsande. I enlighet härmed har Överstyrelsen
            för nästkommande budgetår ansett sig kunna utgå ifrån samma antal
            inackorderingsdagar i enskilda hem som för budgetåret 1929/1930
            eller, såsom ovan nämnts, 662,625 dagar. Kungl. Maj:t har föreslagit
            ett anslag av 315,000 kronor. Av detta anslag anses ett belopp
            av 80,400 kronor behövligt till bidrag för inackordering av 402
            barn i 10 skolhem, varjämte för Väster- bottens läns arbetsstugor
            beräknats oförändrat understöd med 15,000 kronor. På grund härav
            skulle till bidrag för inackorderingen i enskilda hem, vilken
            verksamhet enligt vad nyss nämnts beräknats till 662,625 inackorderingsdagar,
            återstå ett belopp av 219,600 kronor. Detta innebär, att statens
            bidrag i me-
          </p>
          <pb facs="riksdagen-motions-pdf/data/1930/mot_1930__fk__87/mot_1930__fk__87-002.pdf"/>
          <fw xml:id="i-RNBifMSqLXTcrvjzXs5Fdb">
            14 Motioner i Första kammaren, Nr 8?.
          </fw>
          <p xml:id="i-XdDny5tZBSEvx77A5azYot">
            deltal för inackorderingsdag, vilket för budgetåret 1929/1930
            allenast blivit 37 öre, skulle sjunka än ytterligare eller till
            33 öre. Att statens bidrag till ifrågavarande inackorderingsverksamhet
            icke ens till- närmelsevis kunnat utgå med den andel av verkliga
            kostnaderna, som ställts i utsikt i Kungl. Maj:ts framställning
            till 1919 års riksdag om statshjälp för förbättring av skolväsendet
            i vissa delar av Norrland, eller med 75 öre för in- ackorderingsdag,
            har haft till följd, att de skoldistrikt, som på grund av eko-
            nomisk oförmåga ej sett sig i stånd att fullfölja de härutinnan
            uppgjorda pro- grammen, blivit tvungna att dels inskränka sin
            inackorderingsverksamhet till förfång för barnens skolutbildning,
            dels frångå planer på indragning av skolor med litet barnantal
            eller rent av att återinrätta sådana skolor. I sistnämnda två
            fall har staten med säkerhet ofta tillskyndats större utgifter,
            än om man kunnat inackordera barnen med hjälp av tillräckliga
            bidrag av staten. Beträffande frågan om statens kostnader vid
            å ena sidan upprätthållandet av skolor med litet barnantal och
            å andra sidan dessa barns inackordering synes förtjäna beaktas,
            att förhållandena under vårterminen 1928 enligt statistisk be-
            arbetning givit vid handen, att statsbidraget till avlönande av
            en småskollära- rinna — dyrtidstillägg inberäknat — i medeltal
            uppgått till 1,882 kronor. Läg- ges härtill den för innevarande
            budgetår bestämda provisoriska löneförbättrin- gen av 120 kronor,
            blir sammanlagda kostnaden för varje småskollärare i medel- tal
            2,002 kronor eller i jämnt tal 2,000 kronor. Vid inackordering
            åter skulle, om man utgår från det utav skolöverstyrelsen föreslagna
            medelbidraget av 70 öre för inackorderingsdag och ett inackorderingsbehov
            av i medeltal 220 dagar vid heltidsläsande skolor, statens kostnad
            i genomsnitt bliva 154 kronor för varje barn, som inackorderas
            i enskilt hem. Härav synes sålunda framgå, att det för staten
            måste ställa sig fördelaktigare att lämna bidrag för inackordering
            av samtliga barn i skolor med litet barnantal än till avlöning
            av en lärarkraft. Vad som sålunda vid höjning av förevarande anslag
            kommer inackorderings- verksamheten och därigenom skolundervisningen
            till godo, skulle därför i av- sevärd utsträckning innebära en
            minskning av anslaget till läraravlöningar och i många fall en
            långt större sådan minskning än de bidrag, som behöva ifråga-
            komma ur inackorderingsanslaget. Men utöver en i siffror uppmätbar
            fördel för staten, om den i högre grad än hittills ginge in för
            att ge skoldistrikten möjlighet att koncentrera sitt skol- väsen
            till färre men bättre skolor, finns emellertid en annan, icke
            på samma sätt uppmätbar men dock lika påtaglig. Vi syfta på den
            nytta, som staten otvivelaktigt måste få därav, att ungdomen i
            de ödemarksbygder, det här i hu- vudsak är fråga om, får en skolundervisning,
            som i högre grad, än vad nu är fallet, skulle sätta den i stånd
            att en gång kunna på ett kraftigare och mera målmedvetet sätt
            arbeta för dessa bygders utveckling. Behovet av en större ökning
            av förevarande anslag än den, som ägde rum g2e- nom 1929 års riksdags
            beslut, har framhållits av alla, som satt sig in i saken, och
            även vitsordats av statsutskottet vid samma riksdag. Med hänsyn
            till vad
          </p>
          <pb facs="riksdagen-motions-pdf/data/1930/mot_1930__fk__87/mot_1930__fk__87-003.pdf"/>
          <fw xml:id="i-CNgyec9y6ezcg429wmQGA2">
            Motioner i Första kammaren, Nr 87. 15
          </fw>
          <p xml:id="i-DaizTkUb6J38dFgayWzhWu">
            av skolöverstyrelsen anförts i ämnet, synes det oss också riktigast,
            att riks- dagen nu tar steget fullt ut genom att bevilja det belopp,
            som av överstyrelsen ansetts nödvändigt för en något så när tillfredsställande
            lösning av frågan. Ett dylikt beslut skulle enligt vår mening
            innebära en på samma gång lämplig och rättvis utjämning av skattebördan
            för de i sådant avseende hårt tyngda kom- muner, som skulle komma
            i åtnjutande av bidrag. På grund av vad ovan anförts, få vi härmed
            hemställa,
          </p>
          <p xml:id="i-9Ce2wHHacp6utdRMLHFcvi">
            att riksdagen måtte för budgetåret 1930/1931 höja ordinarie anslaget:
            inackorderingsbidrag för vissa skolpliktiga barn inom Jämtlands,
            Västerbottens och Norrbottens län, dock ej rikets nordligaste
            gränsorter, nu 315,000 kronor, med 200,000 kronor till 315,000
            kronor.
          </p>
          <p type="date" id="i-41K6C49xhyh1CbgFrg4gA2">
            Stockholm den 20 januari 1930.
          </p>
          <div xml:id="i-VtZnmBzNwG2W83D46pFF9m" type="signatureBlock">
            <p who="unknown" type="signature">
              J. P. Johansson
            </p>
          </div>
          <p xml:id="i-3LeujsspibiC5axfTd5ejF">
            H. Andersson. N. Gabrielsson. C. I. Asplund.
          </p>
        </div>
      </div>
    </body>
  </text>
</TEI>
