<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1915--fk--00039">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1915/mot_1915__fk__39/mot_1915__fk__39-001.pdf"/>
      <div xml:id="i-PzcWKAeqRpnizLXFEZkfbz" type="motHeader">
        <div xml:id="i-Mu4EzqgqkWBLBLVQipiKpr" type="motTitle"/>
        <div xml:id="i-Ukr787K8M2DcJENYKwn2SZ" type="motSubmissionInfo"/>
      </div>
      <div xml:id="i-ES9QBu3YA1PMKWKLAPx2nN" type="motBody">
        <div xml:id="i-T5wWKDiugy6QczuQrsW3eQ">
          <p xml:id="i-7JNkZDS4WyfJwn6cJ9SYww">
            Motioner i Första kammaren, Nr 39. 7
          </p>
          <p xml:id="i-EDD2f9DWL5EKtwgYS4dg19">
            Nr 39.
          </p>
          <p xml:id="i-L9576HtZCE3ycXSHg3oNmY">
            Av herr Kvarnzelius m. fl, angående skrivelse till Konungen med
            begäran om utredning och förslag i fråga om det allmänna vägväsendets
            övertagande av staten.
          </p>
          <p xml:id="i-DjGEEi8nWDRmNGnqhQBa1y">
            I september 1911 tillkallade dåvarande statsrådet och chefen
            för finans- departementet tre sakkunniga (nuvarande generaldirektören
            K. H. J. Nehrman, landskamreraren C. V. Eiserman och kaptenen
            OC. S. Ingemar Petersson) för att verkställa utredning angående
            de åtgärder, som kunde befinnas nödiga för åvägabringande av en
            jämnare fördelning av väg- hållningsbesvären, samt utarbeta det
            förslag till förändringar i gällande väglag m. m., vartill utredningen
            kunde föranleda, ävensom i samband därmed underkasta berörda lagstiftning
            revision jämväl i andra av- seenden. Enligt den innevarande års
            riksdag delgivna redogörelsen över kommittéer och dylika beredningar
            skola de sakkunnigas uppdrag, i vad avser förslag till ny väglag
            för landsbygden, numera vara nära slutfört, så att betänkande
            och förslag i denna del från de sakkunniga kan för- väntas »föreligga
            färdigt förr eller senare under loppet av år 1915». Efter vad
            vi förnummit lära de sakkunniga komma att ifrågasätta en ingående
            omläggning av de nuvarande väghållningsdistrikten, så att dessa
            i allmänhet skola sammanfalla med landstingsområdena. Tillika
            skulle vissa jämkningar av statsbidraget till vägunderhållet komma
            till stånd. Sakkunniga synas således hava närmast inriktat sina
            strävan- den på att åstadkomma en jämnare fördelning av kostnaderna
            för vägunderhållet inom de olika länen, i vilket avseende nu,
            såsom är väl bekant, synnerligen stora ojämnheter och missförhållanden
            föreligga. Enligt vår mening vinnes emellertid härigenom ingalunda
            en fullt rätt- vis och tillfredsställande utjämning av vägunderhållet.
            Det råder jämväl mellan de olika länen högst betydande ojämnheter
            i detta hänseende, ojämn- heter som icke kunna bliva tillräckligt
            undanröjda, även om statsbidra-
          </p>
          <pb facs="riksdagen-motions-pdf/data/1915/mot_1915__fk__39/mot_1915__fk__39-002.pdf"/>
          <p xml:id="i-Pjk3NsoCyGh6NikU8h1DmU">
            8 Motioner i Första kammaren, Nr 39.
          </p>
          <p xml:id="i-5CG3WRKDQUyqiwNpUKEhEN">
            get till vägunderhållet skulle kunna i någon mån lämpas efter
            det olika trycket i olika landsdelar av detta onus. Några strödda
            uppgifter angående nu berörda ojämnheter må här lämnas, hänförande
            sig till förhållandena enligt den offentliga vägstati- stiken
            under år 1912. Så växlade den beräknade kostnaden per vägfyrk
            för naturaväghållare år 1912 mellan 10,9 öre i Örebro län och
            46,5 öre i Norrbottens län; och den verkliga underhållskostnaden
            per vägfyrk varierade mellan 8,7 öre per vägfyrk i Stockholms
            län och 31,2 öre per vägfyrk i Jämtlands län. Per meter väglängd
            varierar den verkliga underhållskostnaden mellan 7,2 öre 1 Kronobergs
            län och 34,5 öre i Malmöhus län. I detta sammanhang torde böra
            erinras om, att länens samtliga kostnader för vägväsendet år 1912
            uppginge till över 40 öre per vägfyrk i Jämtlands, Västerbottens
            och Norrbottens län, men till blott 13,7 öre i Stockholms län
            och 12,5 öre i Örebro län, samt att väg- kassornas sammanlagda
            skuld var i Södermanlands län 130 kronor, men i Norrbottens län
            cirka 618,000 kronor och i Västerbottens län nära 400,000 kronor
            — i Gotlands län hade vägkassorna ingen skuld. De nu anförda siffrorna
            torde tillräckligt bestyrka det kända för- hållandet, att vägunderhållets
            tryck i de olika länen är väsentligt olika. Utjämningstanken,
            konsekvent fullföljd, leder ovillkorligen till, att hela riket
            bör bilda ett enda väghållningsdistrikt. Och då är man, praktiskt
            taget, i själva verket framme vid kravet på, att vägunderhållet
            bör överflyttas på staten. Är det således ur utjämningssynpunkt
            påkallat, att staten övertager kostnaden för vägunderhållet, är
            så ej mindre önskvärt med hänsyn till vikten, att överallt i landet
            vinna verkligt goda samt vid alla tillfällen och med alla slag
            av fordon farbara vägar. Och då som bekant under- hållet i så
            väsentlig grad beror av, att vägarna från början äro till- fredsställande
            byggda, ligger också det kravet nära, att nybyggnad och anläggning
            av vägar jämväl böra ankomma på staten. Ett övertagande från statens
            sida av vägväsendet torde vara i full överensstämmelse med hela
            utvecklingen på ifrågavarande område. Ur- sprungligen var det,
            som känt, jorden, som uppbar allmänna besvär och onera av olika
            slag. Dessa hava tid efter annan avlyftats från jorden och överflyttats
            på samtliga beskattningsföremål på landet i sin helhet. Något
            annat onus av större omfattning och betydligare tyngd än vägväsendet
            kvarstår knappast. Och jämväl för fullgörande av detta onus tages
            ej längre jorden allena i anspråk; även andra skatteobjekt hava
            tid efter annan trätt till. Men den väsentligaste delen av väg-
            besväret vilar dock alltjämt å jordbruksfastigheterna.
          </p>
          <pb facs="riksdagen-motions-pdf/data/1915/mot_1915__fk__39/mot_1915__fk__39-003.pdf"/>
          <p xml:id="i-EkcTvnhB8ghogi9atouhLa">
            Motioner i Första kammaren, Nr 39. 9
          </p>
          <p xml:id="i-J7DJQyS9Akegtik5CyKh9z">
            Att den jordbrukande befolkningen skulle äga ett så övervägande
            intresse av de allmänna vägkommunikationerna, att det är rättvist
            och påkallat, att dessa fastigheter alltjämt skola draga huvudparten
            av väg- bördan, kunna vi icke medgiva. Också industrien har ett
            livligt intresse av, att lämpliga och tillfredsställande vägar
            finnas och hållas i ett gott och farbart skick — på många orter
            har just industriens behov föran- lett icke blott tillkomsten
            av nya eller förbättrade vägar utan jämväl avsevärt ökade kostnader
            för vägunderhållet. Städerna hava ett lika stort intresse som
            jordbruksnäringen av, att vägar, som betrygga och underlätta tillförseln
            till städerna, komma till stånd och tillfredsstäl- lande underhållas.
            Hela befolkningen å en ort har lika behov av goda vägar till järnvägsstationer,
            till läkare och barnmorska, till kyrka och tingsställe o. s. v.
            Och det är ej heller längre blott fråga om förhål- landen av mer
            eller mindre lokal och begränsad betydelse. Automobil- trafikens
            införande och utveckling å våra landsvägsleder har avsevärt vidgat
            de olika vägarnas betydelse för landets hela befolkning, sam-
            tidigt som genom denna trafik flerstädes en betydligt ökad vägtunga
            drabbat de nuvarande vägbyggnadsskyldiga och de nuvarande väg-
            hållarna. Alla de nu antydda förhållandena — och många skulle
            kunna läg- gas därtill — göra, synes oss, tanken på vägbesvärets
            överförande på staten i och för sig befogad. Men härtill kommer
            ännu en viktig omständighet. Det är nämligen, enligt vår övertygelse
            icke möjligt att vinna goda och hållfasta vägar i tillräcklig
            omfattning i vårt land utan att staten i vida större utsträck-
            ning än nu övertager vägväsendet. I åtskilliga landsdelar förefinnes
            en sådan brist på vägkommunikationer överhuvud, att dessa landsdelars
            utveckling är hämmad. Jordbruket tynar, nya odlingsmarker läggas
            icke under plog, andra naturliga tillgångar ligga outnyttjade,
            befolk- ningen flyttar till andra trakter eller söker sin bärgning
            1 främmande länder — detta är ej sällan förekommande följder av
            bristen på kom- munikationer. Det är icke möjligt allestädes för
            orterna att, trots de bidrag, som staten sedan länge lämnat till
            vägväsendet, kunna på ett något så när tillfredsställande sätt
            ordna landsvägskommunikationerna. Det är tyvärr alltför gott om
            vägar i landet, som äro dåligt byggda och dåligt underhållna.
            För att vi i vårt land, där landsvägsförbindel- serna spela en
            synnerligt stor roll, och alltid så komma att göra, skola erhålla
            verkligt goda vägar, är det synnerligen önskvärt att omsorgen
            om dessa kommunikationsanstalter läggas på staten. Först därmed
            kunna de olika orternas behov i detta hänseende skäligt fyllas,
            först Bihang till riksdagens protokoll 1915. 3 saml. 16 häft.
            (Nr 37—39.) 2
          </p>
          <pb facs="riksdagen-motions-pdf/data/1915/mot_1915__fk__39/mot_1915__fk__39-004.pdf"/>
          <p xml:id="i-2MaJXU1tX7ryjxCJNVJuaF">
            10 Motioner i Första kammaren, Nr 39.
          </p>
          <p xml:id="i-5Z3ULSYkRLfa22VybRpxZ8">
            därmed kan full reda och enhetlighet i hela vägväsendet vinnas,
            först därmed kan tillräcklig hänsyn tagas till såväl de lokala
            som till de allmänna trafikförhållandena i landet. Nästan överallt
            i vår världsdel har staten numera övertagit väg- väsendet. Våra
            grannländer Norge och Danmark, med sina i allmänhet synnerligen
            väl byggda och underhållna vägar, hava härutinnan visat ett föredöme,
            som det vore gagneligt för oss att efterfölja. Det förut berörda
            förhållandet, att automobiltrafiken överallt i landet börjat slå
            igenom, och den synnerliga betydelsen för ett så vidsträckt land
            som vårt, att automobilismen utvecklas och främjas, talar också
            för, att staten bör övertaga vägväsendet. Då, på sätt förut erinrats,
            en utvecklad automobiltrafik kräver vägar av större hållbarhet
            och dyr- barare vägunderhåll, än den övriga, förut allenarådande
            vägtrafiken, är det knappast rättvist att härutinnan bygga på
            anordningar, som införts under andra förhållanden och förutsättningar.
            Vi äro naturligtvis ingalunda blinda för, att den fråga, som vi
            härmed tillåtit oss att väcka, har sina vanskligheter. En ytterligare
            belastning av statsbudgeten blir givetvis följden. De motioner,
            som år efter år väckts i riksdagen om ökade statsbidrag för olika
            delar av vägtungan, och de därvid och eljest framkomna klagomålen
            över väg- besvärets ojämnhet och hårda tryck, visa i sin mån,
            att det nuvarande tillståndet icke bör fortfara. Vissa förbättringar
            av förhållandena kunna utan tvivel vinnas genom omläggning av
            väghållningsdistrikten och ge- nom ökade statsbidrag till vägväsendet
            överhuvud; men skall ett något så när tillfredsställande resultat
            härigenom uppnås, måste statsbidragen så avsevärt höjas, att kostnadsökningen
            för statsverket kanske närmar sig den, som blir en följd av ett
            överflyttande på staten av hela väg- väsendet. Och ändock vinnes
            ej den slutgiltiga lösning av hela denna fråga, som vägbesvärets
            överflyttande på staten allena innebär. En ök- ning av statsbudgeten
            genom vägväsendets övertagande bör icke kunna möta alltför stora
            betänkligheter, då det ju härvid, liksom vid allt över- flyttande
            av utgifter från kommuner eller andra samfälligheter till sta-
            ten, icke är fråga om ett ökat skattetryck, utan allenast om ett
            över- förande från ett håll till ett annat av en redan befintlig
            tunga, en jämnare och rättvisare fördelning av kostnader, som
            redan nu utgå. Så splittrat som hela vägväsendet nu är på en mängd
            handhavare och såsom vägunderhållet nu ombestyres av en ofantlig
            massa natura- underhållare borde åtskilliga fördelar även ur kostnadssynpunkt
            vara att hämta av mera enhetliga anordningar på detta område.
            I den mån som vägarna bliva bättre och sakkunnigare anlagda, minskas
            också, på
          </p>
          <pb facs="riksdagen-motions-pdf/data/1915/mot_1915__fk__39/mot_1915__fk__39-005.pdf"/>
          <p xml:id="i-RGzHvptq2YDoDPUgvqC8jS">
            Motioner i Första kammaren, Nr 39. 11
          </p>
          <p xml:id="i-3wTUE9kpstECz1sRyrrjaZ">
            sätt förut erinrats, underhållskostnaden väsentligt. Ett lämpligt
            entre- prenadsystem såväl rörande byggande som underhåll av vägarna
            — och denna anordning är givetvis att anbefalla, om staten övertager
            vägvär-
          </p>
          <p xml:id="i-5czLLiSJd4qJWrge3iHE8d">
            sendet — måste också vara ägnat att minska kostnaderna. Det synes
            oss vara uppenbart, att den utredning, varom här är
          </p>
          <p xml:id="i-K3fHviJABp6DZa2DsqkEb">
            fråga, bör omfatta spörsmålet om statens övertagande av det allmänna
            vägväsendet i sin helhet. Det gäller härvid att klargöra eller
            vinna materiel för bedömande av om övertagandet bör omfatta såväl
            byg- gandet som underhållet eller tilläventyrs, åtminstone till
            en början, be- gränsas till endera av dessa grenar. I varje fall
            synes det vara sanno- likt, att en reform av sådan räckvidd som
            den förevarande måste vid- tagas successivt. Det må därför ankomma
            på den utredning, som vi här komma att påyrka, att anvisa den
            lämpligaste gången av över- flyttningen. I detta sammanhang torde
            böra framhållas, att man med avseende å gången för överförandet
            på staten av vägväsendet icke synes böra fästa något avgörande
            avseende vid en vägs karaktär av landsväg eller av bygdeväg. Den
            faktiskt bestående indelningen av våra allmänna vägar i landsvägar
            och bygdevägar är synnerligen ojämn. Landsvär garna hade 1912
            en längd av 19,049 kilometer, bygdevägarna av 43,477 km. I allmänhet
            är i länen bygdevägarnas längd tre gånger så stor gom landsvägarnas.
            I Jönköpings och Göteborgs län finnas dock bygde- vägar av ungefär
            sex gånger så stor längd som landsvägar. I Koppar- bergs och Västerbottens
            län äro landsvägarnas längd större än bygde- vägarnas. I Norrbottens
            län finnas 588 km. landsvägar mot 2,133 km. bygdevägar; i Västerbottens
            län 1,745 km. landsvägar och 1,026 km. bygdevägar. Det bör härvid
            också uppmärksammas, att ändrade för- hållanden med avseende å
            olika vägars betydelse för den allmänna samfärdseln titt och ofta
            inträda såsom följd av nya järnvägars till- komst, av nya industrier
            o. s. v. Det finns för närvarande här och var i landet landsvägar,
            som äro av mycket underordnad betydelse för den allmänna samfärdseln,
            medan där åter finnas bygdevägar, som äro verk- liga pulsådror
            i vägsystemet. Det torde till och med å någon ort finnas vägar,
            som nu ej äro indelade till allmänt underhåll, men vilkas bety-
            delse i det hela för samfärdseln är större än många allmänna vägar
            å orten. Att några större praktiska svårigheter skola föreligga
            för statens övertagande och handhavande av det allmänna vägväsendet
            i landet, kunna vi icke föreställa oss. Åtskilliga lärdomar med
            avseende härå torde vara att hämta från andra länder, särskilt
            från Norge. I allt vär
          </p>
          <pb facs="riksdagen-motions-pdf/data/1915/mot_1915__fk__39/mot_1915__fk__39-006.pdf"/>
          <p xml:id="i-FBzBC7TgRrWUZrjp9iwrg4">
            12 Motioner i Första kammaren, Nr 39.
          </p>
          <p xml:id="i-G7Ci3AecC253Qk49JZzwM3">
            sentligt torde också nu förefintliga statsorgan kunna anlitas
            jämväl för den nya anordningen. Det lärer för närvarande vara
            nog med dessa antydningar. Först en ingående utredning av frågan
            om statens övertagande, 1 görligaste omfattning, av vägväsendet
            i landet kan lämna full klarhet om, huru- vida avgörande hinder
            eller svårigheter för ett sådant övertagande före- ligga. Utredningen
            kommer givetvis också att anvisa på vilka olika sätt en tillfredsställande
            lösning av denna viktiga fråga bäst kan främjas. Tidpunkten för
            den antydda utredningens verkställande synes oss just nu vara
            lämplig. Särskilda sakkunniga äro sysselsatta med en ut- redning
            av vägväsendet ur synpunkten att åstadkomma en jämnare för- delning
            härav, och det material, som därvid samlats och lätt kan ytter-
            ligare kompletteras, bör vara av betydelse för utredning av det
            spörs- mål varom nu är fråga. Ett i nu antytt syfte vidgat uppdrag
            till den nu arbetande kommissionen — tilläventyrs förstärkt med
            ytterligare sakkunniga — skulle medföra, att frågan om ändrade
            grunder för hand- havandet av landets vägväsende på en gång i
            hela sin vidd kunde före- ligga. Ty allenast efter tillkomsten
            jämväl av en utredning om statens övertagande av vägväsendet,
            kan hela det synnerligt viktiga spörsmålet om förbättrande av
            landets vägväsende och om en rättvis fördelning av kostnaderna
            för vägbesväret anses föreligga i sådant skick, att ett mo- get
            och beståndande beslut kan av statsmakterna fattas. På grund av
            vad sålunda anförts få vi i enlighet med liberala sam- lingspartiets
            beslut hemställa,
          </p>
          <p xml:id="i-6incnWVWSjkhfLNQg8ANa1">
            att riksdagen måtte besluta atti skrivelse till Kungl. Maj:t
            anhålla, det täcktes Kungl. Maj:t, i sammanhang med nu pågående
            utredning om åvägabringande av en jämnare fördelning av väghållningsbesvären,
            för- anstalta om en allsidig utredning, huruvida samt i vad omfattning
            och på vad sätt staten må kunna övertaga det allmänna vägväsendet
            i riket samt där- efter för riksdagen framlägga det förslag, vartill
            denna och övrig utredning i ämnet kan föranleda.
          </p>
          <p xml:id="i-3e2BYqmKcaQLfxhdrg9qq5">
            Stockholm den 26 januari 1915.
          </p>
          <p xml:id="i-FDDnTq7CfBZNUbxAVvm3zB">
            S. H. Kvarngelius. F. Holmquist. David Bergström. Alfred Petersson.
            Carl Ekman. Mauritz Hellberg.
          </p>
          <p xml:id="i-BHeTrxvBm3R7J4tZxVuUQC">
            Stockholm, K. B. Boströms Boktryckeri, 1915.
          </p>
        </div>
      </div>
    </body>
  </text>
</TEI>
