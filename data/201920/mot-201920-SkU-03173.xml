<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SkU-03173">
  <teiHeader>
    <fileDesc>
      <titleStmt>
        <title>Utökad avdragsrätt och skattefrihet</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3173 av Markus Wiechel (SD)</title>
          <idno type="rdwebb">H7023173</idno>
          <rs type="number">3173</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H7023173/text</ref>
          <ref type="dokument_url_html">http://data.riksdagen.se/dokument/H7023173</ref>
          <ref type="dokumentstatus_url_xml">http://data.riksdagen.se/dokumentstatus/H7023173</ref>
          <ref type="docx">http://data.riksdagen.se/fil/01912FD3-1E55-4092-8C56-C45A89B6FFC7</ref>
          <ref type="pdf">http://data.riksdagen.se/fil/EAB47B5A-559A-4ABB-8C6C-428DA0DA3106</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8rktGfE8rKzCePnQJneDyF" type="signed"/>
        <correspContext corresp="i-8rktGfE8rKzCePnQJneDyF">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction type="submitted" xml:id="i-LzL7woLXZnfBmmhkVLiu3J">
          <date when="2019-10-03"/>
          <time when="15:11:53"/>
        </correspAction>
        <correspAction type="reviewed" xml:id="i-WMvYhDRPcmzLUWy2Dduyef">
          <date when="2019-10-03"/>
          <time when="18:25:45"/>
        </correspAction>
        <correspAction type="referred" xml:id="i-NyS96gcueapgoLMynTBcmD">
          <date when="2019-10-11"/>
        </correspAction>
        <correspAction type="assigned" xml:id="i-8uoVYhHvR1pQayt7NZ6ipy">
          <date when="2020-07-09"/>
          <time when="11:24:06"/>
        </correspAction>
        <correspContext corresp="i-8uoVYhHvR1pQayt7NZ6ipy">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-S38vNqgydaYqNSHwmsdswC"/>
        <correspContext corresp="i-S38vNqgydaYqNSHwmsdswC">
          <ref type="uppgift">2019/20:SkU23</ref>
          <ref type="ref_dok_id">H701SkU23</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU23</ref>
          <ref type="ref_dok_titel">Mervärdesskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-PyxYNZrXRqY5RVXYY3dJzC"/>
        <correspContext corresp="i-PyxYNZrXRqY5RVXYY3dJzC">
          <ref type="uppgift">2019/20:SkU21</ref>
          <ref type="ref_dok_id">H701SkU21</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU21</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-TA2AH5AynursMsLWZxetCN"/>
        <correspContext corresp="i-TA2AH5AynursMsLWZxetCN">
          <ref type="uppgift">2019/20:SkU20</ref>
          <ref type="ref_dok_id">H701SkU20</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU20</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3173 av Markus Wiechel (SD) Utökad avdragsrätt och skattefrihet</div>
      </div>
      <div type="motBody">
        <div type="motProposal" subtype="förslag">
          <head xml:id="i-F6SQSEnjYAG1x8vop8wGYT">
            Förslag till riksdagsbeslut
          </head>
          <list style="ol">
            <item xml:id="i-Bo8iiUhEf3bTZqXayTEmwg">
              Riksdagen ställer sig bakom det som anförs i motionen om en översyn
              av lagstiftningen kring ROT- och RUT-avdrag i syfte att säkerställa
              att de används inom Sveriges gränser och tillkännager detta för
              regeringen.
            </item>
            <item xml:id="i-UuQXrk9Q9es3W5cAEnkygu">
              Riksdagen ställer sig bakom det som anförs i motionen om skattefrihet
              vid delvis uthyrning och tillkännager detta för regeringen.
            </item>
            <item xml:id="i-4n2LhsB2WNninYPhGqiXva">
              Riksdagen ställer sig bakom det som anförs i motionen om skattefria
              underhållsfonder och tillkännager detta för regeringen.
            </item>
            <item xml:id="i-SeGqLZLA98YFy68m1U5Web">
              Riksdagen ställer sig bakom det som anförs i motionen om att
              införa avdrag för införande av särskild trafiksäker utrustning
              i nya fordon och tillkännager detta för regeringen.
            </item>
            <item xml:id="i-4Ndam94KdNfo3hc62xzcFv">
              Riksdagen ställer sig bakom det som anförs i motionen om att
              momsbefria körkortsutbildningar och tillkännager detta för regeringen.
            </item>
            <item xml:id="i-LxXajqWLbV9BWbAeXYRrGe">
              Riksdagen ställer sig bakom det som anförs i motionen om att
              återkomma med förslag på en utökad skattefrihet för förmåner och
              tillkännager detta för regeringen.
            </item>
            <item xml:id="i-Bmuc9RoJhsvZQRTdtLeVhm">
              Riksdagen ställer sig bakom det som anförs i motionen om att
              förmånsbeskattning inom den nationella insatsverksamheten ska
              slopas och tillkännager detta för regeringen.
            </item>
            <item xml:id="i-VWB11ZimdGo1CfjrZKattM">
              Riksdagen ställer sig bakom det som anförs i motionen om att
              förmånsbeskattningen för sjukvårdsförsäkringar genom arbetsgivare
              bör slopas och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-A3Qyot5RE9qbvbKjYF9puR">
            Rut- och rotavdrag ämnade åt Sverige
          </head>
          <p xml:id="i-7ntBhnBzvFtE5xPjCA5183">
            RUT- och ROT-avdragen, införda 2007 respektive 2009, har varit
            framgångsrika reformer för att minska svartarbetet och skapa fler
            vita jobb. De har således gett en skjuts för nyetableringar av
            diverse olika företag samtidigt som vardagen för vanliga människor
            har förenklats och förbättrats. Således är dessa avdrag, inte
            minst RUT-avdraget, att betrakta som mycket lyckade.
          </p>
          <p xml:id="i-7TiLvkYXx69iCqwek7PwYm">
            RUT-propositionen som presenterades för riksdagen hade stöd av
            bland andra Skatteverket, Konkurrensverket, Arbetsförmedlingen
            och Konjunkturinstitutet, och syftet var tydligt: Det huvudsakliga
            syftet är att minska svartarbetet och öka arbets­utbudet. Dessvärre
            har inte avdragen fungerat fullt ut som det var tänkt, då rådande
            EU-lagstiftning om fri rörlighet möjliggjort för svenskar som
            primärt bor och skattar i Sverige men har bostäder utomlands att
            nyttja avdragen i andra länder. Siffror från Skatteverket visar
            nämligen att framför allt ROT-avdraget utnyttjades flitigt i fjol
            av svenskar som äger bostäder i andra EU-länder.
          </p>
          <p xml:id="i-4EreBWoJutssfGpnwTPL9r">
            Skattereduktionen under 2017 utnyttjades av 1 800 svenskar, för
            ROT-tjänster utförda av utländska hantverkare och byggföretag
            i EU- och ESS-länder. Totalt uppgick dessa avdrag till drygt 34
            mkr, vilket innebär att arbetskostnaderna låg på omkring 100 mkr.
            Skattereduktionen under samma år för RUT-tjänster, exempelvis
            städning, barnpassning och trädgårdsarbete, låg på 1,3 mkr och
            utnyttjades av 204 svenskar.
          </p>
          <p xml:id="i-EgSSvGoK2puKX8NuePvc2B">
            Inte minst eftersom svenskar de senaste åren har tenderat att
            köpa fler bostäder utomlands finns det en stor risk att notan
            för ROT- och RUT-tjänster utomlands framöver också kommer att
            öka. Regeringen bör därför se över lagstiftningen i syfte att
            säkerställa att dessa avdrag enbart kan nyttjas inom Sveriges
            gränser så att det ursprungliga syftet med avdragen står fast.
          </p>
          <head type="h1" xml:id="i-NWFQG7RSji5yX4Bb6sJfNr">
            Skattefrihet vid delvis uthyrning
          </head>
          <p xml:id="i-KDvdP3ZNfewE64Nj68L2vA">
            I dag är bostadsbristen ett påträngande problem i större delen
            av alla svenska städer. En politik som skapar incitament att hyra
            ut delar av bostaden borde därför vara en ökad prioritering för
            att minska trycket på bostadsmarknaden. Att hyra ut en del av
            sitt boende är inte alltid helt lätt, särskilt inte om det sker
            till en främmande person. Av den anledningen finns det goda skäl
            till att privatpersoner slipper beskattning om de väljer att bidra
            till bostadsmarknaden genom att öppna sina hem för inneboende.
            I proportion till de skattemässiga vinsterna skulle detta förslag
            vara värt betydligt mer då det kan möjliggöra fler boenden i områden
            som i dag lider av bostadsbrist och där möjligheten att bygga
            ut är ännu mer begränsad. Rent generellt kan en alltför hög beskattning
            av fastigheter i attraktiva områden riskera att minska möjligheten
            till en sund utveckling där olika människor får chansen att möta
            varandra. Detta kan förvärra eventuell segregation samtidigt som
            det kan innebära en orättvis beskattning baserat på förut­sättningar
            man inte alltid kan påverka.
          </p>
          <head type="h1" xml:id="i-R2CbsTKqKKuwvRyjfyzPGb">
            Skattefria underhållsfonder
          </head>
          <p xml:id="i-KNbTn4Vjsu7hQBPce2rCEP">
            Genom att göra det möjligt att hyra ut delar av sin bostad skattefritt
            och samtidigt stimulera investering i underhåll av en befintlig
            bostad skapas incitament till uthyrning, vilket skulle minska
            trycket på bostadsmarknaden, särskilt i tider då allt fler resurssvaga
            söker lämpliga bostäder.
          </p>
          <p xml:id="i-NMMAi3DDiWnhtdAuoWzgBN">
            Konventionell beskattning tillämpas i dag på enskilt ägda och
            kommunägda bostadsföretag och som huvudregel är utgifterna för
            underhåll och reparationer omedelbart avdragsgilla. Förutom löpande
            underhåll räknas även åtgärder i det periodiska underhållet in
            som underhåll samtidigt som kostnader för ny-, till- och ombyggnadsåtgärder
            får dras av i form av årliga värdeminskningsavdrag. Avsättningar
            av medel till en underhållsfond för att finansiera framtida underhåll
            får däremot inte dras av. En underhållsfond måste således finansieras
            med beskattade vinstmedel.
          </p>
          <p xml:id="i-2LcqZGJEoJUfgMSn5VNnzA">
            För de fastigheter som ägs av bostadsrättsföreningar tillämpas
            schablonbeskattning och som intäkt ska redovisas 3 procent av
            taxeringsvärdet. Avdrag för detta medges i huvudsak enbart för
            räntekostnader, vilket innebär att bostadsrättsföreningar kan
            sätta av medel till underhållsfonder för att finansiera framtida
            underhåll. Bostadsrättsföreningarna kan göra detta utan att det
            överskott under vissa år som krävs för detta också blir beskattat.
            Detta var en möjlighet även för allmännyttiga bostadsföretag fram
            till mitten av 1990-talet eftersom de då var schablonbeskattade.
            Regeringen bör återkomma med förslag som möjliggör skattefria
            underhållsfonder.
          </p>
          <head type="h1" xml:id="i-3SSnFNNu4DsQcvKZbLq815">
            Skatteavdrag för trafiksäker utrustning
          </head>
          <p xml:id="i-JkMKSxYtkje6v2uzscv9Bi">
            I Sverige finns en nollvision för att vi ska sträva efter att
            ingen ska dödas eller skadas allvarligt i trafiken, och ändå avled
            253 personer under 2017. Trafikverket arbetar för att vägar, gator
            och fordon ska anpassas och utformas efter människans förutsättningar.
            Trafikpolisen hjälps åt genom rutinkontroller på vägarna. Trots
            detta är det av för­klarliga skäl svårt att fullt ut nå ända fram
            till målet. Det finns dock flera sätt där samhället kan verka
            för att minska risken för trafikolyckor.
          </p>
          <p xml:id="i-BfTdLGyCAbbBxDUDA7kCiT">
            Med en utökad användning av alkolås kan många liv räddas då tekniken
            används för att säkerställa en förares lämplighet att starta sitt
            fordon. Om det finns alkohol i förarens utandningsluft går det
            helt enkelt inte att starta fordonet, och i dessa lås finns det
            även en inbyggd manipuleringsteknik. Ett alkolås kan också öka
            tryggheten för andra resenärer, som då vet att deras förare inte
            är alkoholpåverkad.
          </p>
          <p xml:id="i-XXQnUFA3aNZ85fdxjvsS81">
            Andra system som kan bistå i arbetet för säkrare vägar är varningssystem
            för om fordonet oavsiktligt håller på att lämna sin fil samt övervakningssystem
            av döda vinkeln. Det senare handlar om radarsensorer som känner
            av objekt i närheten av bilen som kanske är svåra att upptäcka.
            Systemet varnar per automatik för fordon eller andra objekt som
            närmar sig döda vinkeln, vilket gör att en förare enkelt och på
            ett säkert sätt kan byta fil. Radarsändare av den här typen kan
            vara olika avancerade men de brukar vara anpassade för att förhålla
            sig till den zon som är relevant för fordonets aktuella hastighet.
            Då avståndet hela tiden mäts till närliggande fordon kan systemen
            beräkna ifall ett filbyte är riskfyllt eller inte, och om det
            finns en fara tänds en varningslampa för föraren. Om föraren ändå
            har tänkt svänga och använder sig av blinkers svarar systemet
            med mer intensiva varningar till föraren.
          </p>
          <p xml:id="i-AY3nMgwKhvUf2usGrcGChZ">
            Det finns naturligtvis flera system som tillkommit i nyare bilar
            i syfte att öka trafiksäkerheten. Troligtvis kommer dessa system
            att bli än vanligare i framtiden, men hela vårt samhälle har att
            tjäna på en snabbare utveckling. Av den anledningen bör regeringen
            återkomma till riksdagen med förslag på skatteavdrag för inköp
            av fordon med en särskilt trafiksäker utrustning. Detta skulle
            inte minst tjäna de som har ett extra ansvar i trafiken, såsom
            yrkestrafikanter som transporterar farligt gods eller andra passagerare,
            att underlätta sin vardag när samhället visar sig ta problemet
            på allvar.
          </p>
          <head type="h1" xml:id="i-GLxh6owsk1snrFUrXVzSo8">
            Momsbefriad körkortsutbildning
          </head>
          <p xml:id="i-3u95zt2j57tLebGnLsoqjU">
            Med körkort ökar friheten, och möjligheten till jobb eller sysselsättning
            ökar. Problemet i dag är att kostnaden för själva körkortsutbildningen
            ofta är så hög att många av ekonomiska skäl avstår från detta.
            Genom att man momsbefriar körkortsutbildningen kan fler ha råd
            att ta körkort, vilket ur ett samhällsekonomiskt perspektiv, på
            sikt, kan bli lönsamt.
          </p>
          <p xml:id="i-BSr2Gsqbgi1tETkv8Ao7Sn">
            Enligt en utredning från riksdagens utredningstjänst är den totala
            nettoomsättningen för de 1 115 företag som är angivna som körkortsutbildare
            i Sverige 2,1 miljarder, och om hela den summan är momspliktig
            på 25 procent innebär det att de betalar 525 miljoner i moms varje
            år.
          </p>
          <p xml:id="i-5UekJgd4AnGnzBFnKHGwMq">
            Om körkortsutbildningen momsbefrias ökar sannolikt chansen att
            fler väljer körskolor framför att köra med anhöriga eller vänner.
            På så sätt ökar kvaliteten på körträningen, vilket på lång sikt
            ökar trafiksäkerheten och miljöhänsyn då dessa är fokusområden
            för körskolor. Med en bättre körträning kan likaså färre lektioner
            tas, vilket minskar bilkörningen i lektionsmiljö, och därmed frigörs
            resurser i form av tid för bilkörning i fri regi. För att möjliggöra
            för fler att ta körkort och öka såväl trafiksäkerheten som miljömedvetenheten
            bland bilister bör regeringen momsbefria körkortsutbildningar.
          </p>
          <head type="h1" xml:id="i-9SatosWk5WGM7SUX5YRxpv">
            Utökad skattefrihet för förmåner
          </head>
          <p xml:id="i-GeRzXSdPpmpNUcTuYceM8A">
            Förmåner för anställda anses av Skatteverket som olika former
            av ersättning för arbete som en anställd kan få, varför huvudregeln
            är att den är skattepliktig så länge den inte särskilt har reglerats
            som skattefri eller anses ha ett alltför lågt värde. En anställd
            måste med andra ord betala skatt för de förmåner som följer ett
            uppdrag genom jobbet. Exempelvis kan en anställd få förmåner såsom
            jobbtelefon, transport i form av års- eller periodkort inom kollektivtrafiken
            eller garageplats. Skattepliktiga förmåner ska oftast värderas
            till marknadsvärdet, det vill säga vad den anställde hade betalat
            om det hade köpts privat, och i de fall en sådan värdering inte
            är möjlig finns det oftast en schablonmässig värdering som beslutas
            av Skatteverket (som exempelvis kost- och bilförmåner).
          </p>
          <p xml:id="i-KTok8PTPb3nV2aV6k1cAmH">
            Ur ett globalt perspektiv råder det inget tvivel om att Sverige
            ligger i framkant på arbetsmiljöområdet. Det finns flera skäl
            till detta och givetvis måste vi hela tiden sträva efter att bli
            bättre. Förmåner som erbjuds anställda på ett företag bör ses
            som någonting positivt, snarare än negativt, varför det också
            är märkligt att så mycket i dag måste förmånsbeskattas. Att anställda
            även privat kan få tillgång till förmåner som exempelvis års-
            eller periodkort inom kollektivtrafiken eller kan använda sig
            av arbetsmobilen privat kan fungera som en morot för att fler
            arbetslösa ska söka jobb. Samtidigt kan goda förmåner fungera
            som en konkurrensfördel på arbetsmarknaden, vilket lyfter ambitionen
            att skapa bättre arbetsplatser i hela landet. Förmåner från arbetsgivare
            bör uppmuntras av staten snarare än motarbetas, varför regeringen
            bör återkomma till riksdagen med förslag på utökad skattefrihet
            vid förmåner för anställda så att de exempelvis kan använda sig
            av förmåner även privat utan att förmånsbeskattas.
          </p>
          <head type="h1" xml:id="i-2PnyzfAzJdQSbwmigiaE2M">
            Slopad förmånsbeskattning inom den nationella insatsverksamheten
          </head>
          <p xml:id="i-MMQTqxsVJy4SRmvFoPZWMY">
            Det finns flera skäl till att nuvarande förhållningssätt med
            förmånsbeskattning inte är hållbart. Under sommaren 2018 drabbades
            Sverige av ett antal fruktansvärda skogs­bränder som orsakade
            en enorm förödelse, vilket kommer att få stora konsekvenser under
            en lång tid framöver för vårt land. Räddningstjänst kom till Sverige
            från andra länder och svensk räddningspersonal ställde upp från
            hela landet för att bidra i släck­ningsarbetet. För dessa var
            det naturligtvis en chock när de senare fick besked om att de
            ska förmånsbeskattas för kost och logi under tiden de hjälpt till.
            Människor som lämnat sin familj, struntat i sin semester, tvingats
            sova i tält och varit tvungna att äta kall mat under sena nätter
            och kvällar blir inte belönade för sin insats utan tvärtom – de
            blir straffade. Såväl kontraktsanställda inom Försvarsmakten eller
            räddningstjänsten som andra som ställer upp för vårt samhälle
            i svåra tider är hjältar som inte bör förmåns­beskattas alls under
            sin tjänstgöring, vilket riksdagen bör tillkännage för regeringen.
          </p>
          <head type="h1" xml:id="i-MWcinekZabdUSYziaR1iDV">
            Slopad förmånsbeskattning av sjukvårdsförsäkringar
          </head>
          <p xml:id="i-m95mT6c4v95ZXtdSTnrJy">
            Den 1 juli 2018 infördes en förmånsskatt på privat hälso- och
            sjukvård när denna betalas av arbetsgivaren trots att en riksdagsmajoritet
            de facto var emot. Plötsligt skulle den anställde förmånsbeskattas
            för vård- eller försäkringspremien samtidigt som arbets­givaren
            tvingas betala socialavgifter på förmånen. Denna skatt berörde
            närapå en halv miljon svenskar, eller sju av tio som haft en privat
            sjukförsäkring via arbetsgivaren. Den berör samtliga anställda
            på ett företag, just eftersom arbetsgivaren brukar teckna för­säkringar
            för hela sin personal, från de högsta tjänstemännen till städare
            och assistenter. Antalet personer med försäkring har också stadigt
            ökat, just för att allt fler företag, kommuner och fackförbund
            insett att det är ett bra sätt att främja en god hälsa och snabbt
            få tillbaka sina sjukskrivna i arbete.
          </p>
          <p xml:id="i-83RSSYUwfBPXsyg2CjP1jF">
            Även om syftet med förslaget har varit att inbringa mer pengar
            till staten är det att anse som kontraproduktivt, då privata sjukvårdsförsäkringar
            faktiskt tillför resurser till vården totalt sett eftersom det
            bekostas vid sidan av det offentliga. Det är ett hårt slag mot
            vanliga svenskar i behov av vård eftersom Sverige tyvärr kantas
            av orimligt långa vårdköer och då sjukfrånvaron har ökat kraftigt
            sedan 2010 (i sjukpenningtal ligger ökningen på otroliga 80 procent).
            Situationen kan förvärras när fler väljer bort de privata vårdalternativen,
            vilket gör den införda förmånsbeskattningen kontraproduktiv ur
            folkhälsosynpunkt. I flertalet analyser ser vi hur pågående sjukfall
            kan förkortas eftersom man snabbare kommer till specialistsjukvård
            med privata sjukvårdsförsäkringar.
          </p>
          <p xml:id="i-kJJWGLYhB94uCQUsKzckL">
            Privata sjukvårdsförsäkringar har med andra ord en otroligt viktig
            uppgift att fylla. Av den anledningen bör samhället snarare värna
            medborgare som önskar avlasta den offentligt finansierade hälso-
            och sjukvården. Värt att komma ihåg är således att även de som
            har en privat försäkring också bidrar med skattepengar till den
            offentliga vården,
          </p>
          <p xml:id="i-HE6nTt5JdAgfBAERTzQp1t">
            vilket gör den införda skatten extra orimlig. Regeringen bör
            återinföra skattefriheten för sjukvårdsförsäkringar som avser
            hälso- och sjukvård genom arbetsgivare.
          </p>
        </div>
        <div type="motSignatures">
          <list>
            <item xml:id="i-4EMQwvA9tYfG9B87gxN4XJ">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
