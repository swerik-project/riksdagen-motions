<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__ak__382/mot_1939__ak__382-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 382. 3
          </p>
          <p>
            Nr 382.
          </p>
          <p>
            Av herrar Mårtensson och Andersson i Mölndal, i anledning av
            Kungl. Maj:ts proposition, nr 96, med förslag till arbets- tidslag
            för detaljhandeln m. m.
          </p>
          <p>
            I Kungl. Maj:ts proposition nr 96 föreslås bland annat förslag
            till butik- stängningslag, som skall träda i kraft den 1 januari
            1940, efter vilken tid nu gällande lag av den 30 maj 1919 om begränsning
            av tiden för idkande av handel m. m. upphör att gälla. | Det i
            propositionen förevarande förslaget till butikstängningslag grundar
            sig i väsentliga punkter på den nu gällande lagstiftningen på
            området, men innebär i ett flertal fall klarare och mera preciserade
            bestämmelser. Det förordade lagförslaget innehåller dock vissa
            bestämmelser, som synas kom- ma att medföra betydande inskränkningar
            i handelsrörelsen för vissa affärs- innehavare och detta framför
            allt å den så kallade kioskhandelns område. Enligt förslaget får
            kioskhandeln — vissa kiosker dock undantagna — endast bedrivas
            under tiden kl. 8 till kl. 19, om bland annat tobaksvaror skola
            försäljas från kiosken. Däremot får kiosk, som icke vid någon
            tid på dygnet försäljer andra varor än konfektyrer, alkoholfria
            drycker, färsk frukt, levande blommor, tryckta skrifter och tändstickor,
            hållas öppen för allmänheten till kl. 22 alla dagar. Tillstånd
            till försäljning enligt nämnda grunder får meddelas av polismyndigheten
            på orten. Under punkt 2 i lagens övergångsbestämmelser göras dock
            vissa undantag från ovannämnda regel för näringsidkare, som vid
            nya lagens ikraftträdande med stöd av 15 $ lagen den 30 maj 1919
            bedriver rörelse under längre tid av dygnet än nya lagen medgiver
            och som drivit sådan rörelse sedan den 1 juni 1937. Dylik rörelseidkare
            må enligt nämnda övergångsbestämmelser utan särskilt tillstånd
            fortsätta rörelsen på oförändrat sätt till den 1 januari 1941;
            och må polismyndigheten, när det gäller näringsidkare, som på
            grund av sjuklighet, invaliditet eller hög ålder har särskilt
            stort behov av att även i fortsättningen få bedriva rörelsen utan
            ändring, efter särskild prövning kunna giva tillstånd härtill
            utan hinder av de i 11 $ av nya lagen uppställda villkoren, dock
            endast för ett år i sänder. Sådant tillstånd kan efter samma grunder
            även tillerkännas näringsidkares efterlevande make. Genom dessa
            till lagen fogade övergångsbestämmelser beredes möjlighet för
            vissa kioskinnehavare att bedriva sin verksamhet efter nuvarande
            grun- der även efter den nya lagens ikraftträdande. Det kan dock
            ifrågasättas, om den nya lagstiftningen ändå inte trots övergångsbestämmelserna
            kommer att medföra betydande svårigheter för en stor del av kioskhandelns
            affärsinne- havare. Visserligen har kioskhandeln under de senare
            åren erhållit en be-
          </p>
          <pb facs="riksdagen-motions-pdf/data/1939/mot_1939__ak__382/mot_1939__ak__382-002.pdf"/>
          <p>
            4 Motioner i Andra kammaren, Nr 382.
          </p>
          <p>
            tydande omfattning, men utvecklingen på detta område har väl
            skett på legal väg, och under sådana förhållanden är det ur rättslig
            synpunkt knap- past berättigat att kringskära den redan befintliga
            rörelsens framtida möj- ligheter på ett allt för hårt sätt. Syftemålet
            med den nya lagstiftningen bör väl i första hand vara att förhindra
            startandet av nya kioskrättigheter och inte att i allt för stor
            utsträckning förhindra verksamheten för dem, som redan nu inneha
            rättigheter att bedriva kioskhandel. Om det föreliggande förslaget
            bedömes från dylika utgångspunkter borde ett yrkande om att samtliga
            nuvarande kioskinnehavare oförändrat skulle få bedriva sin verksamhet
            även efter den nya lagens ikraftträdande vara naturligt. Det lär
            dock förekomma något eller några bolag, som bedriva denna kioskverksamhet
            ur ren affärssynpunkt, vilket under vissa förhål- landen kan leda
            till förfång för den bofasta affärskåren. Om en viss in- skränkning
            av denna del av kioskhandeln blir en följd av den nya lagstift-
            ningen, kan detta inte komma att medföra några ekonomiska svårigheter
            för den enskilda kioskhandeln. Det finns däremot starka skäl,
            som tala för ett större hänsynstagande till de kioskinnehavare,
            som äro helt beroende av den verksamhet de bedriva. Som förut
            anförts må enligt övergångsbestämmelserna polismyndigheten, när
            det gäller näringsidkare, som på grund av sjuklighet, invaliditet
            eller hög ålder har särskilt stort behov av att även i fortsättningen
            få bedriva rörelsen utan ändring, efter särskild prövning kunna
            giva tillstånd härtill. Härigenom beredes möjlighet för ett begränsat
            antal kioskinnehavare att bedriva sin verksamhet oförändrat även
            efter lagens ikraftträdande, dock endast efter tillstånd för ett
            år i sänder. Detta innebär otvivelaktigt vissa fördelar för de
            omnämnda kategorierna. Det finns dock även andra grup- per kioskinnehavare,
            som äro i stort behov av att få bedriva sin rörelse oförändrat
            för framtiden, till exempel änkor, som efter mannens frånfälle
            erhållit tillstånd till kioskhandel och på så sätt kunnat uppehålla
            familjen under ett flertal år utan att anlita samhällets hjälp.
            Vidare finns det per- soner, som på grund av arbetslöshet tvingats
            till att för sin och familjens existens övergå till kioskhandeln
            och som härigenom lyckats erhålla nöd- torftiga försörjningsmöjligheter
            för sig och sin familj. Det förefaller vara rimligt, att en viss
            hänsyn tages även till här omnämnda personer vid den nya lagstiftningens
            genomförande, så att de icke något år efter lagens ikraft- trädande
            bliva helt utan existensmöjligheter. Lämpligast vore enligt vårt
            förmenande, att denna del av lagens över- gångsbestämmelser utformades
            på sådant sätt, att näringsidkare, som på grund av sjuklighet,
            invaliditet, hög ålder eller som i övrigt för sin och sin familjs
            försörjning har särskilt stort behov av att även i fortsättningen
            få bedriva rörelsen utan ändring, efter särskild prövning bereddes
            tillfälle därtill och att dylikt tillstånd icke inskränktes till
            ett år i sänder utan fick
          </p>
          <pb facs="riksdagen-motions-pdf/data/1939/mot_1939__ak__382/mot_1939__ak__382-003.pdf"/>
          <p>
            Motioner i Andra kammaren, Nr 382. öd
          </p>
          <p>
            gälla tills eventuellt ändrade förhållanden inträffade, som gjorde
            en för- nyad prövning av handelsrättigheterna erforderlig. På
            grund av det anförda hemställes,
          </p>
          <p>
            att riksdagen vid behandlingen av Kungl. Maj:ts förslag till
            lag om butikstängningslag måtte besluta sådant tillägg till lagens
            övergångsbestämmelser, att de näringsidkare, som på grund av sjuklighet,
            invaliditet, hög ålder eller som i övrigt för sin och sin familjs
            försörjning ha särskilt stort behov av att även i fortsättningen
            få bedriva rörelsen utan ändring, beredas tillfälle härtill och
            att dylikt tillstånd icke inskränkes till ett år i sänder samt
            att vederbörande utskott vidtager de ändringar av lagtexten, som
            äro erforderliga på grund av detta yrkande.
          </p>
          <p>
            Stockholm den 18 mars 1939.
          </p>
          <p>
            J. W. Mårtensson. Gösta Andersson, Mölndal.
          </p>
          <pb facs="riksdagen-motions-pdf/data/1939/mot_1939__ak__382/mot_1939__ak__382-004.pdf"/>
        </div>
      </div>
    </body>
  </text>
</TEI>
