<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02056">
  <teiHeader>
    <fileDesc>
      <titleStmt>
        <title>Främjande av brukshästaveln</title>
        <author>Nils Åsling och andre vice talman Anders Dahlgren</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Främjande av brukshästaveln</title>
          <idno type="rdwebb">G8022056</idno>
          <rs type="number">2056</rs>
          <ref type="dokument_url_text">http://data.riksdagen.se/dokument/G8022056/text</ref>
          <ref type="dokument_url_html">http://data.riksdagen.se/dokument/G8022056</ref>
          <ref type="dokumentstatus_url_xml">http://data.riksdagen.se/dokumentstatus/G8022056</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QhnsQ4XHA6EXWk4gj8dW77</idno>
            <name>NILS G. ÅSLING</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3R2qbKpVQbNv7BvXe7jvcr</idno>
            <name>ANDERS DAHLGREN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VbNeuTKUjAHEPr7XjYjbsa" type="signed"/>
        <correspContext corresp="i-VbNeuTKUjAHEPr7XjYjbsa">
          <note type="signatory" corresp="i-QhnsQ4XHA6EXWk4gj8dW77"/>
          <note type="signatory" corresp="i-3R2qbKpVQbNv7BvXe7jvcr"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2056/mot_198485__2056-001.pdf"/>
      <fw xml:id="i-CVFCtrKCWHqTgU8KNJAWeq">
        Motion 1984/85:2056
      </fw>
      <div xml:id="i-9C8cUS6enbZSaQUoFVwejb" type="motHeader">
        <div xml:id="i-CVH752yKiKGYXQDoZLaiCK" type="motTitle"/>
        <div xml:id="i-BTrYYdanUk3VwcZyKSLQ6r" type="motSubmissionInfo"/>
      </div>
      <div xml:id="i-PK7EWDRNoQeP1EndRcxNjk" type="motBody">
        <div xml:id="i-RevqDnYn8ziP4PYBzRUTYe">
          <p xml:id="i-FmYLLPs5DFsGg1ach99tr1">
            Nils Åsling och andre vice talman Anders Dahlgren Främjande av
            brukshästaveln
          </p>
          <p xml:id="i-7sZEbEmA59YdToUvxygM1S">
            Enligt riksdagens beslut våren 1984 skall huvudmannaskapet för
            hästavels- arbetet den 1 juli 1985 överföras från lantbruksstyrelsen
            till en ny huvudorga- nisation bildad av nuvarande hästavelsföreningar.
            Under många år har från lantbruksstyrelsens anslag Främjande av
            husdjursaveln m.m. utgått 810 000 kr. för hästavelns främjande,
            i första hand till hästpremieringarna och som hingsthållningsbidrag.
            Från anslaget har också hingstuppfödningsanstalten Wången erhållit
            225 000 kr., vartill de rikstäckande hästavelsorganisationerna
            fått bidrag för stambokföring av hingstar och ston samt utgivande
            av rasstambok, vidare för organisationernas allmänna verksamhet,
            information, upplysning, skogsdagar, dragprov m. m. I proposition
            1983/84:100 bil. 11 föreslog jordbruksministern, att ovan- nämnda
            anslag inkl. Wången-anslaget successivt skall avvecklas. För att
            klara övergången till den nya huvudorganisationen för hästavelsarbetet
            anvisades för budgetåret 1984/85 oförändrat belopp, 810 000 kr.
            I nyssnämnda proposition föreslogs vidare att verksamheten vid
            hingst- uppfödningsanstalten Wången överlåts till en stiftelse
            med ändamålet att främst i norra Sverige främja hästaveln och
            hästens användning. Arbetet med att organisera den nya huvudmannaorganisationen
            för hästavelsarbetet pågår under ledning av lantbruksstyrelsen.
            Många och stora frågor kvarstår att lösa före den 1 juli, problem
            främst av ekonomisk art. På motsvarande sätt arbetar en kommitté
            med stiftelsebildningen för Wången, även om en överenskommelse
            träffats mellan finansdepartementet och travsporten-galoppsporten
            om att ATG (AB Trav och Galopp) skall gå in som part i stiftelsebildningen.
            Riksdagen har under senare år i flera olika sammanhang understrukit
            angelägenheten av att draghästarnas betydelse inom skogsbruket
            uppmärk- sammas av berörda myndigheter och organ (NU 1975:30,
            rskr 1975:202). Jordbruksutskottet har också vid flera tillfällen
            framhållit att hingstuppföd- ningsanstalten Wången därvidlag har
            en angelägen uppgift att fylla.
          </p>
          <p xml:id="i-5c2LaW8wMSG44GbFuYjkRK">
            Stiftelsebildningen för Wången
          </p>
          <p xml:id="i-ExH3csesLyP8cXZ3faNb1v">
            Ekonomiska driftgrensanalyser (hingstuppfödning, hingsthållning,
            kurs- verksamhet, skogen och hingstbetena) har inför stiftelsebildningen
            utförts vid Wången. En långtidsbudget för åren 1985-1988 med investerings-
            och underhållsplan har också utarbetats. Preliminär beräkning
            av stiftelsebilder- nas tänkta ekonomiska insatser har utförts.
          </p>
          <p xml:id="i-7bevQWk1ERefAgYWbVvV7R">
            1 Riksdagen 1984/85.3 saml. Nr 2056-2059
          </p>
          <p xml:id="i-4YcaK9FHVRnKdZYtmumb85">
            Mot. 1984/85 2056-2059
          </p>
          <pb facs="riksdagen-motions-pdf/data/198485/mot_198485__2056/mot_198485__2056-002.pdf"/>
          <fw xml:id="i-BX8xSr8NPs8hpAZVfsWh1P">
            Mot. 1984/85:2056 2
          </fw>
          <p xml:id="i-B6PFnvJMznpcbcnq6PUDXk">
            Stiftelsen kommer i starten för sin verksamhet att möta större
            både investerings- och driftkostnader än man tidigare räknat med.
            Wången är därför i behov av att under en övergångstid tillföras
            betydande medel. I detta sammanhang må erinras om att 1979 års
            hästutredning (SOU 1982:51) föreslog, att 300 000 kr. årligen
            under minst fem år skulle utgå till den föreslagna Wångenstiftelsen
            och att staten medverkar till bildandet av stiftelsen genom att
            bl. a. tillskjuta visst kapital. Jämförelse av olika synpunkter
            görs ofta mellan Flyinge och verksamheten där med Wången-anstalten.
            Den ekonomiska situationen får Wången är dock en helt annan än
            för Flyinge. Det hårda klimatet med kort vegetations- period och
            därmed en till tre månaders begränsad betessäsong, fastighets-
            kostnaderna och Flyinges stöd av mångmiljonklass från näringslivet
            är bara några exempel på skillnader. Anläggningen på Flyinge arrenderas
            av stiftelsen från byggnadsstyrelsen på synnerligen fördelaktiga
            villkor och anläggningarna har kunnat moderniseras med generösa
            statsbidrag bl. a. från arbetsmarknadsverket. Erinras bör också
            om att Flyinge-stiftelsen fick av staten överta det värdefulla
            hingstmaterialet och därtill fick ett ränte- och amorteringsfritt
            lån på 2,5 milj. kr. som avskrivs efter fem år. Även om ATG direkt
            eller via flera travorganisationer går in i Wångenstif- telsen
            med sammanlagt ca 2 milj. kr., krävs flerdubbelt belopp för upprustning
            och intrimning av det nya Wången.
          </p>
          <p xml:id="i-GeGdW9z8rFjoHrJKtN4ZKP">
            Arbetshästavelns problem
          </p>
          <p xml:id="i-GSELnbz7veY2foxf5Yckdf">
            De tre riksorganisationerna för arbetshästraserna, Avelsföreningen
            för Svenska ardennerhästen, Föreningen Nordsvenska hästen samt
            Svenska fjordhästföreningen, har beslutat att ingå i den nya huvudmannaorganisatio-
            nen och erlägga en symbolisk medlemsavgift till organisationen.
            Detta närmast för att visa sin solidaritet med organisationen.
            Då hästavelsorganisationerna genom riksdagsbeslutet våren 1984
            inte tilldelats de resurser som 1979 års hästutredning (SOU 1982:51)
            hade föreslagit, kommer dessa inte att kunna utnyttja den nya
            huvudorganisatio- nens tjänster så som lantbruksstyrelsen, 1979
            års hästutredning, jordbruks- ministern, jordbruksutskottet och
            riksdagen tänkt sig. Det är orimligt att begära att de fattiga
            arbetshästorganisationerna skall kunna bära de stora kostnader
            som dessa tjänster kommer att dra. Den av hästutredningen föreslagna
            i proposition 1983/84:100 bil. 11 för riksdagen förordade nya
            huvudmannaorganisationen skall ha en styrelse, en -avelskommitté
            för vardera av fyra rasgrupper, en rådgivande nämnd, vari skall
            ingå veterinär och husdjursgenetiker, kvalificerade hästbedömare,
            centralt kansli med chef, kvalificerad personal på det genetiska
            och administrativa området samt teknisk personal. Huvudmannaorganisationen
            skall svara för utvecklingsarbetet inom hästa- veln, infordra
            och arkivera språngrullor och uppgifter om betäckningsresul-
          </p>
          <pb facs="riksdagen-motions-pdf/data/198485/mot_198485__2056/mot_198485__2056-003.pdf"/>
          <fw xml:id="i-3MiedczAioWMGZ8JZecUhP">
            Mot. 1984/85:2056 3
          </fw>
          <p xml:id="i-CiJpZ8tpeNB2RgaDxztcp4">
            tat, utse och utbilda hästbedömare, planera och ansvara för hästbedömning-
            ens praktiska genomförande, anordna prestationsprov, föra register
            över bedömda hästar, utvärdera hästkontrollen och publicera bedömningsresulta-
            ten. Organisationen skall därtill svara för fölregistrering, stambokföring,
            blodgruppering, frysmärkning och inhämta data över ärftliga egenskaper.
            I organisationen skall enligt hästutredningens förslag därtill
            upprättas en databank med uppgifter om hästar, som nu finns och
            dessas anor. För utvärderingen av insamlade hästavelsdata och
            prestationsuppgifter skall organisationen utarbeta ett ADB-program.
            Det är som framgår av ovanstående ett mycket stort, tidsödande
            och oerhört kostnadskrävande program, som den nya huvudorganisationen
            enligt 1979 års hästutredningsförslag nu eller successivt skall
            genomföra. Kallblodsavelsföreningarna har givetvis inte ekonomiska
            resurser att i någon väsentlig grad anlita huvudorganisationen
            eller köpa tjänster av denna. Förklarligt synes oss vara att hästorganisationerna
            protesterar mot den mycket kostnadskrävande på teoretiskt tänkande
            uppbyggda nyordning- en. Den kärna av prima hästmaterial, som
            landet ännu äger, får inte spolieras genom det allmännas, snabbt
            avvecklade stöd. Det får anses ägnat att förvåna, att myndigheterna
            inte observerat och tagit hänsyn till de betydande skillnader,
            som föreligger vad gäller ekonomiska förutsättningar, avelsmålsättning
            och avelsinriktning mellan å ena sidan sport-häst-fritidsintressenterna
            med sina etablerade, starka trav-, galopp- och ridsportorganisationer
            med kansli- och personalresurser och å den andra sidan arbetshästuppfödarna
            (bönderna) med som regel endast en häst per gård och deras rasföreningar,
            raser, som genom direkt produktivt arbete gagnar landets skogs-
            och jordbruk och vars avelsföreningar arbetar i stort sett helt
            ideellt. Arbetshästuppfödarna i glesbygdsområdena i norra Sverige
            arbetar under särskilt hårda ekonomiska villkor med glest hingstbestånd
            och därmed ofta mycket stora avstånd för betäckningar och uppvisning
            för premiering. Som flera hästutredningar konstaterat och jordbruksutskottet
            senast våren 1984 också vitsordat har de svenska hästuppfödarna
            genom det statliga stöd som nu är under avveckling producerat
            hästar av mycket hög kvalitet. I utlåtande 1983/84:25 framhåller
            jordbruksutskottet som sin mening, att hästen fortfarande har
            en betydelse inom skogsbruket. Beträffande jord- bruksministerns
            förslag om en successiv avveckling av statsanslaget till hästaveln
            framhåller utskottet att ”det får förutsättas, att avvecklingen
            sker i en takt som ej försvårar för organisationerna att vidmakthålla
            ett avelsarbete av minst samma kvalitet som f.n. och på ett sätt
            som medger vederbörligt hänsynstagande till samtliga deltagande
            avelsföreningars intressen, alltså såväl varmblods- som kallblodsaveln.
            Självfallet krävs att verksamheten i övergångsskedet inte ges
            alltför snäva ramar.” Jordbruksutskottets ovan uttalade målsättning
            om ”ett avelsarbete av minst samma kvalitet som f.n.” är i rådande
            situation inte möjlig att
          </p>
          <pb facs="riksdagen-motions-pdf/data/198485/mot_198485__2056/mot_198485__2056-004.pdf"/>
          <fw xml:id="i-W2uCR3wp53KZZf5g1cNWiS">
            Mot. 1984/85:2056 4
          </fw>
          <p xml:id="i-4RWDa2Zue8rQgYEQSfzcPU">
            upprätthålla. Riksdagsbeslutet våren 1984, som omedelbart åstadkom
            stor oro bland särskilt kallblodsuppfödarna, kan komma att visa
            sig bli ödesdigert både för kvalitet och inhemsk produktion av
            arbetshästar över huvud taget. Risken för import av arbetshästar
            är redan uppenbar. Under 1984 stambokfördes t. ex. i den nordsvenska
            rasstamboken sam- manlagt 14 hingstar. Av dessa hade från Norge
            importerats inte mindre än fem stycken. Under de allra bästa åren
            har införts tio norska brukshingstar av Döle-ras, de flesta av
            ordinär klass. Detta utgör 10 20 av rasens hela hingstbestånd.
            Dessa hingstar kan i Norge köpas för ungefär hälften av det pris
            som svenska kvalitetshingstar betingar. Även ston av Döle-ras
            har importerats från Norge. En räddningsaktion av kvalitetsuppfödningen
            av brukshingstar på Wången kan komma att visa sig icke bärkraftig,
            om en ordnad kvalitetsavel på gräsrotsnivå ute i landet inte kan
            upprätthållas. Nu redovisade situation är olycklig för upprätthållandet
            av arbetshäststammens kvalitet både omedelbart och på sikt. Dessa
            importer sker samtidigt som skogsbruket blir alltmer övertygat
            om att hästen är klart konkurrenskraftig vid sidan om maskinerna
            som dragare i skogens transporter. Detta sedan allt fler fakta
            kommit i dagen beträffande maskinskadorna i gallringarna på både
            växande skog, undervegetation och genom markpackning. Det finska
            skogsforskningsinstitutet har nyligen i en skrift framhållit att
            rotrötan hos gran till följd av körskador sannolikt är den värsta
            skadegöraren i våra skogar. Man skriver bl. a.: ”Genom att förändra
            förhållanden i skogen förbättrar människan utan egen vetskap ofta
            även skadegörarnas livsmöj- ligheter.” Också vid lantbruksuniversitetets
            institution för skoglig mykologi och patologi samt institutionen
            för skogsteknik i Garpenberg har man nyligen visat, att de tunga
            maskinerna är en av orsakerna till rotrötan framför allt hos gran.
            Maskinerna sliter särskilt på ofrusen mark av rottrådar och lämnar
            rötterna bara, vilket gör att smittan lätt sprider sig genom rotkontakt.
            Också körskadorna på trädstammarna utgör smittkälla. På flera
            håll har man visat att maskinerna genom sitt höga hjultryck åstadkommer
            skador både genom ytpackning och djuppackning av marken. Rotskador
            och jordpackning kan sänka tillväxten hos gran med upp till 30
            9c närmast stickvägen. Den totala tillväxtsänkningen i ett gallringsbestånd
            uppgår ofta till 10 26. Undersökningar har visat att 15-25 90
            av granskog i Sydsverige och utmed Östersjökusten är rötskadad.
            Körskadorna är förrä- diska därför att de har fördröjda verkningar.
            Det kan gå årtionden, innan maskinskadorna blir påtagliga och
            synbara i trädbestånden. I ett specialarbete (Nr 14/1984) från
            norra Skogsinstitutet, Sveriges lantbruksuniversitet, visas åter
            vid utförda studier i Dalarna, att hästen är klart ekonomiskt
            konkurrenskraftig med skotare i gallringar. I Norge har man liksom
            i Sverige efter en periods ensidig satsning på skogsmaskiner nu
            på officiellt håll och med statliga medel satt in stor kraft på
          </p>
          <pb facs="riksdagen-motions-pdf/data/198485/mot_198485__2056/mot_198485__2056-005.pdf"/>
          <fw xml:id="i-RmBA8i8bepnG1gg4YWW9YY">
            Mot. 1984/85:2056 5
          </fw>
          <p xml:id="i-Ft8Kcm7hmxN9jWpx3ueADe">
            nytillverkning av körredskap för häst och propaganda för hästkörning
            i skogen. Med de många, tungt vägande vetenskapliga belägg som
            i dag finns för att de biologiska och fysikaliska körskadorna
            i skogen har mycket stor betydelse är det ägnat och förvåna, att
            främst våra stora skogsägare fortsätter att utnyttja de tunga
            drivningsmaskinerna och skotare på ofrusen mark. Hästekipaget
            åstadkommer praktiskt taget inga skador på vare sig skog eller
            mark. Det är f.ö. inte så länge sedan en nu legendarisk skogschef
            i Värmland officiellt uttalade: ”Sveriges skogar kunna icke undvara
            hästen, dess hittills mest fulländade maskin.” Sverige betraktas
            internationellt som föregångare inom bl. a. arbetshästa- veln.
            Ett bevis härför är att FAO-experter vid flera tillfällen under
            de senaste åren ingående studerat det svenska avelsarbetet, däribland
            på Wången. Företrädare för svensk arbetshästavel har varit kallade
            till FAO i Rom för att där i organisationens namn leda en större
            konferens gällande försöken och strävan att komma till rätta med
            u-ländernas enormt omfattande dragkrafts- problem i jordbruket,
            sedan många mekaniseringsförsök slagit helt fel. Det är med hänvisning
            till det nyssnämnda beklagligt att det framgångsrika arbete som
            det svenska hästavelsfolket lagt och lägger ned för en högtstående
            hästavel rönt liten förståelse hos svenska myndigheter. Även om
            kopplingen mellan statens totalisatorinkomster och stödet åt hästaveln
            länge varit bruten vill vi erinra om att när vadhållning på totalisator
            infördes 1923 uttalade riksdagen som uttrycklig förutsättning
            för medgivande att anordna totalisator skulle gälla att den därav
            uppkommande vinsten skulle komma den svenska hästaveln till godo.
            I en redovisning för tillkomsten av totalisatorn skriver sekreteraren
            i 1957 års totalisatorutredning: ”Med bifall till motionsvis framförda
            yrkanden därom anhöll riksdagen i skrivelse den 27 februari 1923
            (nr 31), att Kungl. Maj:t för beredande av medel till understöd
            åt landets hästavel ville medge att vissa av Kungl. Maj:t godkända
            föreningar vid offentliga kapplöpningar och travtävlingar finge
            anordna vadhållning för allmänheten med totalisator under villkor
            att föreningarnas vinst av totalisatorn — med skäligt avdrag för
            omkostnaderna — inbetalades till statsverket. I överensstämmelse
            med vad jordbruksutskottet i sitt av riksdagen godkända utlåtande
            nr 8 uttalat skulle som förutsättning för medgivande att anordna
            totalisatorvadhållning gälla, att den därav uppkommande vinsten
            skulle komma den svenska hästaveln till godo. Vad som inlevererades
            till statsverket skulle användas för avelsfräm- jande ändamål.
            I främsta rummet borde därvid den kallblodiga hästaveln, som blivit
            mest lidande av statsanslagens knapphet, komma i åtanke.” Hästuppfödarna
            och avelsorganisationerna håller alltjämt mycket starkt på den
            ursprungliga målsättningen för totalisatorvadhållningen och statens
            moraliska förpliktelser gentemot hästaveln. På trav och galopp
            spelas nu för 3,3 miljarder kronor. Statens andel i form av skatt
            är 330 milj. kr. på ett år. Efter utbetalning av spelarvinster
            och
          </p>
          <pb facs="riksdagen-motions-pdf/data/198485/mot_198485__2056/mot_198485__2056-006.pdf"/>
          <fw xml:id="i-G1WinCNh7wLavdMGSXVm7T">
            Mot. 1984/85:2056 6
          </fw>
          <p xml:id="i-5BYUPwGiNyFTkd2iLRDJkZ">
            statens andel, återstår för ”sporten” 535 milj. kr. En miljon
            kronor till landets hästavel betyder mindre än 2 promille av detta
            belopp. Ett enda storlopp på en travbana skulle sannolikt räcka
            att rädda svensk arbetshäst- avel. Som ovan framhållits har sedan
            många år ur lantbruksstyrelsens anslag Främjande av husdjursaveln
            m. m. som statens stöd åt hela hästaveln utgått totalt 810 000
            kr. Någon uppräkning med hänsyn till ändrat penningvärde har aldrig
            skett. Av dessa medel utgår det årliga anslaget om 225 000 kr.
            till hingstuppfödningsanstalten Wången. Som ”stöd” åt hästaveln
            kan härtill räknas lantbruksstyrelsens kostnader för administrering
            av dessa pengar, hästpremieringarna m. m. Ovan nämnda statliga
            stöd till all hästavel kan jämföras med de 12 milj. kr., som är
            det belopp som trav- och galopporganisationerna så att säga ”vid
            källan” utdelar som avelsstöd för sporthästarna. Härtill utgår
            17 milj. kr. till unghästträning. Enligt jordbruksministerns proposition
            1984/85:100 bil. 11 föreslås ansla- get Främjande av husdjursaveln
            m. m. sänkas från 1 020 000 kr. (hästarna 810 000 kr.) till hälften
            eller 510 000 kr. Lantbruksstyrelsen har föreslagit att anslaget
            förs upp med 910 000 kr., vilket skulle innebära en sänkning med
            110 000 kr.
          </p>
          <p xml:id="i-Daz6KmwuciVKCcGMSypoek">
            Hemställan
          </p>
          <p xml:id="i-S9wokxUd9wPeeDPewzHt36">
            Med hänvisning till vad som ovan anförts hemställs att riksdagen
            beslutar att för budgetåret 1985/86 uppräkna anslaget Främjande
            av husdjursaveln m. m. från 510 000 kr. till 1 milj. kr. Kallblodsuppfödarnas
            organisationer skall härav tilldelas 500 000 kr. Hingstuppfödningsanstalten
            Wången skall från anslaget tillde- las 300 000 kr.
          </p>
          <p xml:id="i-BfaTFeW1p163iD7v5tc6Zm" type="date">
            Stockholm den 24 januari 1985
          </p>
          <p xml:id="i-53DMGJA6whmSU8hB17cg7E">
            NILS G. ÅSLING (c) ANDERS DAHLGREN (c)
          </p>
        </div>
      </div>
    </body>
  </text>
</TEI>
