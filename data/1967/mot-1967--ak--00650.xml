<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00650">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__650/mot_1967__ak__650-001.pdf"/>
      <fw xml:id="i-MhT87hQ4mpZjvm5GGUn5Y8">
        10 Motioner i Andra kammaren, nr 650 år 1967
      </fw>
      <div xml:id="i-81R3mLQeyQsGtunymhXkzu" type="motHeader">
        <div xml:id="i-PwPZfY2TN477ya5WFEpLTv" type="motTitle"/>
        <div xml:id="i-BpTU4ntzujynaBCXhJf9MZ" type="motSubmissionInfo"/>
      </div>
      <div xml:id="i-9yzErDra79fgRk3h62SM57" type="motBody">
        <div xml:id="i-jY2PKdzbfFhTdSQxayDfz">
          <p xml:id="i-CrBA6otPXEiYkSVDgjaNxk">
            Nr 650
          </p>
          <p xml:id="i-SskJvDrsFPeggHZvKfsSUn">
            Av fru Lewén-Eliasson m. fl., om beaktande av servicebehoven
            vid samhällsplaneringen.
          </p>
          <p xml:id="i-WFywEyKjyupgdwJiCnupSx">
            (Lika lydande med motion nr 519 i Första kammaren)
          </p>
          <p xml:id="i-N66gvjmDULKqv9sttpPvSY">
            Om tio år har tre miljoner människor i vårt land flyttat in i
            nya bostäder. Den samtidiga förskjutningen av befolkningen mot
            de större tätorterna gör att de allra flesta också kommer att
            bosätta sig i nya bostadsområden. Helt nya samhällen kommer att
            växa upp i en omfattning som aldrig förr. Bland de faktorer, som
            mest påverkar denna utveckling, är näringslivets struk- turförändring.
            Människorna söker sig till de platser där det bjuds bättre och
            flera arbetstillfällen, men de eftersträvar också vidgade utbildnings-
            möjligheter och rikare variation för fritiden. De vill kort sagt
            öka sina val- möjligheter. De nya samhällena måste därför ges
            ett innehåll och en utformning som svarar emot människornas behov
            och inte låser fast dem i en livsföring som varken de själva eller
            samhället är betjänta av. I samhällsbyggandet föreligger alltid
            den svårigheten att man med da- gens resurser skall möta morgondagens
            behov. Det är ett ekonomiskt di- lemma. Men det är också svårt
            att i nuläget bedöma hur man i en framtid värderar olika inslag
            i boendemiljön. Med den moderna vetenskapens hjälp har vi dock
            i dag möjlighet att klarlägga de boendes önskemål och prefe- renser
            ganska väl. Vid planeringen kan man utgå ifrån att människorna
            får ökade real- inkomster och kommer att ha längre fritid och
            eftersträva ett bekvämare liv. Befolkningsstrukturen är en avgörande
            faktor då ett bostadsområdes ut- formning och utrustning med olika
            nyttigheter skall bestämmas. Om detta vet vi att det finns en
            tydlig tendens till ökad hushållssplittring. De gamla önskar ha
            eget hushåll och egen bostad. I en undersökning som byggnads-
            forskningsinstitutet genomfört uppgav över 90 Z av de tillfrågade
            åldring- arna att de ville ha självständig hushållning i egen
            bostad; att bo på ålder- domshem eller hos anhöriga lockade ytterst
            få. Motsvarande förhållande gäller ungdomen. I dag önskar så gott
            som alla ensamstående personer över 18 år en egen bostad. Dessa
            förhållanden måste man taga stor hänsyn till i synnerhet som exempelvis
            gruppen personer i åldern över 65 år ökar mycket kraftigt under
            de närmaste tio åren. I den allmänna beskrivningen av befolkningen
            förtjänar det att upp- märksammas att så många i de nya bostadsområdena
            också är nya på or- ten och saknar det stöd som den gamla invanda
            miljön erbjuder från anför-
          </p>
          <pb facs="riksdagen-motions-pdf/data/1967/mot_1967__ak__650/mot_1967__ak__650-002.pdf"/>
          <fw xml:id="i-X1vYEV676d4K6ju1aCegDF">
            Motioner i Andra kammaren, nr 650 år 1967 11
          </fw>
          <p xml:id="i-CTsN1moUoKkHdmE42NB5Tz">
            vanter och grannar. De gifta kvinnornas ökade deltagande i förvärvslivet
            måste man lägga den största vikt vid. Många gånger torde en familjs
            flytt- ning mot den stora tätorten vara betingad av en önskan
            att öppna möjlig- heterna även för den gifta kvinnan att taga
            arbete utom hemmet och även få tillfälle till utbildning. Den
            hushållstyp där såväl mannen som hustrun studerar blir också allt
            oftare förekommande. Det är något av en paradox att samhället
            har ett så stort behov av arbetskraft samtidigt som allt flera
            kvinnor önskar arbete utom hemmet men hindras av kanske främst
            bris- ten på service i bostadsområdena. Utvecklingen visar att
            med ökade inkomster är hushållen benägna att köpa sig större bekvämlighet.
            Samtidigt är det klart att det finns grupper som framför allt
            är beroende av att samhället ställer tjänster till deras för-
            fogande. Vårdfunktionen är för pensionärerna ett sådant angeläget
            områ- de. För barnfamiljerna är denna service likaså viktig, eftersom
            omsorgen om barnen i stor utsträckning måste lösas utom hemmen
            om reella val- möjligheter skall erbjudas föräldrarna. Men servicebegreppet
            är mycket vi- dare och omfattar sådant som distribution av varor
            och tjänster, under- visning, samling och rekreation, fastighetsservice,
            kommunikationer och hälso- och sjukvård. Ansvaret för dessa olika
            funktioner är fördelat på många. Bostadsföre- tagen står för bostaden
            och till den fästade kollektiva komplement. För barntillsynen
            svarar kommunen, som också sörjer för de gamla så länge dessa
            är friska; blir de sjuka delas detta ansvar med landstinget. Att
            sörja för undervisning är likaså en allmän angelägenhet under
            det att distributio- nen av varor skötes av olika företag. Då
            detta emellertid inte längre är en lö- nande affär uppstår frågan
            hur det skall ordnas med den delen av servi- cen. Den pågående
            strukturrationaliseringen av detaljhandeln med nedläg- gande av
            butiker i stor omfattning har ställt frågan öppen vem som skall
            garantera de boende en tillfredsställande försörjning med butiker.
            Tillgången till fritidssysselsättningar för olika grupper är avhängig
            av både initiativ från samhället och enskildas åtgärder. Det är
            uppenbart att det är mycket komplicerat att åstadkomma en en-
            hetlig och fullständig serviceförsörjning i ett bostadsområde
            med detta delade ansvar. Den debatt som kommit i gång om dessa
            frågor visar med all tydlighet hur angeläget det är att man tar
            ett nytt grepp i fråga om samhällsplane- ringen. Den fråga som
            man diskuterar så ivrigt nämligen om man löser människornas problem
            i dessa avseenden bäst om man bygger servicehus eller ser ett
            helt bostadsområde som en serviceenhet är bara ett delpro- blem,
            men intensiteten i debatten visar emellertid hur angeläget det
            är att man kommer till rätta med dessa frågor. Samtidigt framgår
            det att man saknar ett principiellt underlag för samhällsplaneringen
            i stort och smått.
          </p>
          <pb facs="riksdagen-motions-pdf/data/1967/mot_1967__ak__650/mot_1967__ak__650-003.pdf"/>
          <fw xml:id="i-8B8yXQfifrBc96CS5oZTFX">
            12 Motioner i Andra kammaren, nr 650 år 1967
          </fw>
          <p xml:id="i-5RWMdmeQ3EnczqRFJyVb4Q">
            Då man skall utforma service i bostadsområdena lägger man olika
            innebörd i begreppet service. Det är önskvärt att man klarlägger
            sammanhangen i fråga om: a) Vilka konsumentgrupper (med hänsyn
            till ålder, familjeförhållan- den, hälsotillstånd, ekonomiska
            resurser, utbildning och yrke) är i behov av vilken service? b)
            Hur bör servicefunktionerna utformas med hänsyn till krav på ar-
            betskraft, utrustning, utrymme och läge för olika konsumentgrupper?
            c) Vem skall tillhandahålla olika slag av service — samhälle,
            bostads- företag, kommersiella intressenter? Man är på många håll
            i gång för att söka lösningar på dessa frågor. Kooperativa och
            andra bostadsföretag är aktiva. Kommuner har tagit upp frågan
            för utredning. Den nyligen publicerade skissen till ny regionplan
            för Storstockholm innehåller en genomtänkt teori för hur servicen
            skall utformas. Visst vetenskapligt arbete är också i gång. Alla
            dessa ansträng- ningar till trots är det vår bestämda uppfattning
            att här måste göras en samlad och snabb insats från samhällets
            centrala ledning. Det räcker inte med att kartlägga nuvarande
            förhållanden och önskemål, det behövs även en styrning och aktiva
            insatser från samhällets sida. Hit- tills har dessa huvudsakligen
            inriktats på bostadens utrustning och ut- formning, som numera
            fyller högt ställda krav. Det är dags för insatser som påverkar
            bostadsområdenas utformning. Ansvaret för handläggningen av olika
            delfunktioner är splittrat på olika centrala organ som byggnadsstyrelsen,
            bostadsstyrelsen, socialstyrelsen, skolöverstyrelsen, allmänna
            arvsfonden m.fl. Detta är inte sällan en olä- genhet, och man
            behöver se över och samordna olika anvisningar, rekom- mendationer
            och statsbidragsregler, så att dessa inte försvårar tillkomsten
            av serviceanläggningar. I stället måste det komma till en medveten
            sam- ordning och en mera bestämd styrning för att göra bostadsmiljön
            utformad så, att servicefrågorna i hela deras vidd blir beaktade
            med hänsyn till olika befolkningsgruppers intressen i ett modernt
            progressivt samhälle. Med hänvisning till vad ovan anförts hemställer
            vi, att riksdagen i skrivelse begär att Kungl. Maj:t måtte föranstalta
            om att befintligt material rörande de i motio- nen aktualiserade
            frågorna sammanställes, kompletterande utredningar utföres och
            med ledning härav vägledande an- visningar för beaktande av servicebehoven
            i sambhällspla- neringen snarast utfärdas.
          </p>
          <p xml:id="i-UGypmbXvn8j3LsVyv46uhg" type="date">
            Stockholm den 26 januari 1967
          </p>
          <p type="signatureBlock" id="i-Sc37f5RTWtQDin22zaTgCu">
            Anna-Lisa Lewén-Eliasson (s) Essen Lindahl (s) Bror E. Nyström
            (s)
          </p>
          <p xml:id="i-UyEAdk2fNkeTCAEJWWom6a">
            Anna-Greta Skantz (s) Ingvar Carlsson (s)
          </p>
        </div>
      </div>
    </body>
  </text>
</TEI>
