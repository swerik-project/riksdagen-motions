<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-SkU-00414">
  <teiHeader>
    <fileDesc>
      <titleStmt>
        <title>Turistbusstrafiken i Europa</title>
        <author corresp="i-5gSCoqgN8cUnJLfPPLD7nv i-XvdGNU5wNmbTiaurFoUuPb">av Christina Axelsson och Eva Arvidsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Turistbusstrafiken i Europa</title>
          <idno type="rdwebb">GQ02Sk414</idno>
          <rs type="number">Sk414</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GQ02Sk414/text</ref>
          <ref type="dokument_url_html">http://data.riksdagen.se/dokument/GQ02Sk414</ref>
          <ref type="dokumentstatus_url_xml">http://data.riksdagen.se/dokumentstatus/GQ02Sk414</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5gSCoqgN8cUnJLfPPLD7nv</idno>
            <name>Christina Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XvdGNU5wNmbTiaurFoUuPb</idno>
            <name>Eva Arvidsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QqVhmz3iV8QpKs1gWxK7tt" type="signed"/>
        <correspContext corresp="i-QqVhmz3iV8QpKs1gWxK7tt">
          <note type="signatory" corresp="i-5gSCoqgN8cUnJLfPPLD7nv"/>
          <note type="signatory" corresp="i-XvdGNU5wNmbTiaurFoUuPb"/>
        </correspContext>
        <correspAction xml:id="i-3GnS4VqvhRf5GMnHg9tmxU" type="referral">
          <date when="2002-10-30"/>
        </correspAction>
        <correspAction xml:id="i-HGyX375UuNZoCZAhNfjep1" type="dismissal">
          <date when="2002-10-30"/>
        </correspAction>
        <correspAction xml:id="i-NKB1NkHTAiQzHv9CmqxXmD" type="submission">
          <date when="2002-10-23"/>
        </correspAction>
        <correspAction xml:id="i-Ep4iC4YuKgPyYcPC6VvuEY" type="assigned"/>
        <correspContext corresp="i-Ep4iC4YuKgPyYcPC6VvuEY">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Sk_0414/mot_200203_Sk_0414-0001.pdf"/>
      <div xml:id="i-VWCTRJ9u4Zd7gyqCebaHK4" type="motHeader">
        <div xml:id="i-Y51kCwJhmxmPymDA2d4dgc" type="motTitle"/>
        <div xml:id="i-Tc9HeaLsG3W3pTKg7A1Ara" type="motSubmissionInfo"/>
      </div>
      <div xml:id="i-V3fN8uz2K6kfADT8ro7PQ9" type="motBody">
        <div xml:id="i-CHyktnGSotMWYDwGxgAnas">
          <p xml:id="i-w3rajgoFnPn2GkRNFkRjz">
            2002/03 mnr: Sk414 pnr: s7063
          </p>
          <p xml:id="i-CN85zAYkyJfM8TLkgbmMUx">
            Motion till riksdagen 2002/03:Sk414
          </p>
          <p xml:id="i-D9rTDhBqVLzfj8sNQufeES">
            av Christina Axelsson och Eva Arvidsson (s)
          </p>
          <p xml:id="i-2uH7qrJBLU5sHY4Thc6WfS">
            Turistbusstrafiken i Europa
          </p>
          <p xml:id="i-8yfEkyyAzznew2k5sYbK5W">
            Förslag till riksdagsbeslut
          </p>
          <p xml:id="i-327M3Fqto5S58QdwyX3Gqz">
            1. Riksdagen tillkännager för regeringen som sin mening vad i
            motionen anförs om agerande för undantag för vägmoms i Danmark.
            2. Riksdagen tillkännager för regeringen som sin mening vad i
            motionen anförs om att skapa sund och rättvis konkurrens på turistbussområdet
            i Europa.
          </p>
          <p xml:id="i-ChpkoYZ7zVv5RZZ8arzCzc">
            Motivering
          </p>
          <p xml:id="i-Cj8bzoM2jm7unMX5dzJEqu">
            När svenska bussföretag kör turistbusstrafik i Europa avkrävs
            de vägskatter, vägavgifter och vägmoms i många länder. Detta hindrar
            naturligtvis den fria rörligheten i Europa och den europeiska
            integrationen. För en vanlig bussresa i Europa är det inte ovanligt
            att dessa skatter och avgifter uppgår till flera tiotusentals
            kronor per buss. Redan i Danmark möter de svenska bussföretagen
            det första kravet på vägmoms (för närvarande 0,0625 DKK/pass/km).
            Fri rörlighet och goda transportmöjligheter över gränsen mellan
            Danmark och Sverige är helt avgörande för integrationen i Öresundsregionen.
            För att kunna knyta ihop södra Sverige/Malmöområdet och östra
            Danmark/Köpenhamnsområdet måste vanliga människor billigt och
            smidigt kunna åka över Öresund för att gå på teater, restaurang
            och shoppa eller för att komma hem från charterresan. Företag
            och organisationer måste på ett enkelt sätt kunna köra sina anställda
            till konferensanläggningar, hotell och restauranger samt ordna
            transfer till och från flygplatserna på ömse sidor om sundet.
            Alla dessa typer av resor är beroende av en väl fungerande busstrafik
            över sundet. I dag försvåras den fria rörligheten, och därmed
            också integrationen i regionen, av att Danmark har ett byråkratiskt,
            kostsamt och tidsödande system för vägmoms, riktat enbart mot
            utländska bussföretag. Svenska bussföretag måste vara registrerade
            för och redovisa moms till de danska skattemyndigheterna för varje
            bussresa de kör in på dansk mark. Detta gäller
          </p>
          <p xml:id="i-2h5yEBBbPRMtSXMwNsRSYg">
            19
          </p>
          <pb facs="riksdagen-motions-pdf/data/200203/mot_200203_Sk_0414/mot_200203_Sk_0414-0002.pdf"/>
          <p xml:id="i-CmXS9ed5wB7LBm6nmZPMsa">
            2002/03:Sk414
          </p>
          <p xml:id="i-Jp1MqM7kLRqSvNWhhmmgUo">
            20
          </p>
          <p xml:id="i-Fm1STpoFRD5dj4gT2eQ6G4">
            oavsett om det handlar om korta resor mellan Malmö och Köpenhamn
            eller Helsingborg och Helsingör, rundresor i landet eller transit
            till färjorna i Gedser eller Rödby. Det finns dock ett undantag
            från reglerna, men det gäller bara bussföretag som genomför maximalt
            4 resor per år i Danmark och under förutsättning att resorna anmäls
            i god tid och att bussföretaget dessutom medför ett skriftligt
            tillstånd från dansk skattemyndighet som visar att det har rätt
            att utföra en busstransport i Danmark utan att vara momsregistrerat.
            Detta är naturligtvis helt orimligt eftersom ett bussföretag sedan
            bron öppnades kan ha tiotalet köruppdrag per dag över sundet.
            Någon möjlighet att betala momsen kontant finns inte. Det danska
            systemet snedvrider konkurrensen mellan företagen på flera sätt.
            För det första har kontrollerna av att bussföretagen verkligen
            håller sig till de danska skattereglerna i det närmaste helt upphört
            sedan Öresundsbron öppnades. Detta utnyttjas naturligtvis av mindre
            seriösa bussföretag som helt struntar i att betala momsen. För
            det andra snedvrids konkurrensen mellan danska och svenska bussföretag
            eftersom svenska bussföretag tvingas betala vägmoms i Danmark
            samtidigt som danska bussföretag inte betalar några som helst
            avgifter eller skatter när de kör i Sverige. För att den fria
            rörligheten, och därmed också integrationen, i Öresundsregionen
            inte ska hämmas och försvåras bör regeringen agera för att danska
            myndigheter ska undanta svenskregistrerade bussar från skyldigheten
            att betala vägmoms i Danmark, i första hand vid korta och upprepade
            resor i gränsområdena. Ett liknande system finns redan i Tyskland.
            Vid busstransporter inom en radie av 20 kilometer från gränsen
            finns undantag från skyldigheten att betala tysk vägmoms. Ett
            undantag från vägmoms för resor 50-100 km in i Danmark kommer
            att ha stor betydelse för svenska bussföretag att på ett lagligt
            sätt stimulera ökad integration och ekonomisk tillväxt i Öresundsregionen.
            Danmark är inte unikt. I Tyskland ska svenska bussföretag via
            momsregistrering vid tysk skattemyndighet betala 16 26 moms på
            den del av omsättningen för köruppdraget som hänför sig till körsträckan
            i Tyskland. De tyska myndigheterna är synnerligen noggranna och
            kräver ofta kompletterande uppgifter och kvitton av alla slag.
            På liknande sätt fungerar det runtom i hela EU. Skatterna och
            avgifterna får naturligtvis en rad negativa konsekvenser. Som
            redan nämnts hindrar dessa skatter och avgifter den fria rörligheten
            och integrationen i Europa. Ett tydligt exempel på detta är integrationsproblemen
            i Öresundsregionen. Ett annat stort problem som redan tagits upp
            är att skatterna och avgifterna snedvrider konkurrens såväl mellan
            svenska bussföretag som mellan svenska och utländska bussföretag.
            Konkurrenssnedvridningen mellan svenska bussföretag beror på att
            det finns en mängd oseriösa företag som inte alls kan de olika
            regelsystemen i Europa eller som mer eller mindre medvetet inte
            bryr sig om att betala. De får därmed en stor konkurrensfördel
            framför de seriösa företagen som känner till reglerna och följer
            dem. Detta har utnyttjats av vissa
          </p>
          <pb facs="riksdagen-motions-pdf/data/200203/mot_200203_Sk_0414/mot_200203_Sk_0414-0003.pdf"/>
          <p xml:id="i-TBuFKokX1aU7CvHp6SYxWn">
            mindre nogräknade researrangörer som genom att anlita dessa oseriösa
            företag har kunnat sänka sina priser med upp till femtusen kronor
            för en enstaka turistresa till exempelvis södra Tyskland. Denna
            snedvridning av konkurrensen har ökat under de senaste åren. Konkurrensen
            mellan svenska och utländska bussföretag snedvrids genom att utländska
            företag som kör i Sverige inte drabbas av de vägskatter, vägavgifter
            och motorvägsskatter osv. som svenska företag tvingas betala ute
            i Europa. För att skapa en sund och rättvis konkurrens på turistbussområdet
            bör Sverige inom EU driva att ett vinjettsystem ska införas för
            busstrafiken på de större vägarna, motsvarande det som redan finns
            för lastbilstrafiken. Ett tredje problem är den omfattande byråkratin
            som drabbar bussföretagen. Många skatter och avgifter ska betalas
            på plats i olika EU- länder, bland annat i Danmark, Tyskland och
            Österrike, enligt en mängd byråkratiska regler. För att genomföra
            en turistresa till något av de populära resmålen i Centraleuropa
            räcker det inte med att vara momsregistrerad i Sverige. Bussföretaget
            måste dessutom momsregistreras separat i tre till fyra olika länder.
            För att klara av byråkratin ansluter sig seriösa svenska bussföretag
            med utlandstrafik till något av de företag som specialiserat sig
            på att fylla i momsdeklarationer och hantera redovisningar, sammanställningar
            och inbetalningar samt momsåterhämtningar. Detta kostar naturligtvis
            också pengar. Dessutom tar det ofta flera år innan momsredovisningar
            blir slutredovisade och godkända. Tyvärr har benägenheten att
            införa nya avgifter bland EU:s medlemsländer ökat under senare
            år. Även de öst- och centraleuropeiska staterna som förhandlar
            om medlemskap i EU har visat en benägenhet att följa efter och
            införa olika former av skatter och avgifter.
          </p>
          <p xml:id="i-FfB5LKGeLdk5xiCdHVEYKk" type="date">
            Stockholm den 23 oktober 2002
          </p>
          <p xml:id="i-RqeRfV5cksY9W9tEkGYLy7">
            Christina Axelsson (s) Eva Arvidsson (s)
          </p>
          <p xml:id="i-81Uo25GAADWGiho1bcRDeU">
            2002/03:Sk414
          </p>
          <p xml:id="i-5TnkFNUeeWHhcguzKXnpvZ">
            21
          </p>
        </div>
      </div>
    </body>
  </text>
</TEI>
