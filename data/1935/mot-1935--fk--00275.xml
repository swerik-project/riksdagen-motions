<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__fk__275/mot_1935__fk__275-001.pdf"/>
      <div type="motHeader" xml:id="i-fcD8EjBR8wjnvoZB7fUL3">
        <div type="motTitle" xml:id="i-BL8F7GSUDFh6ms3Foso9h2"/>
        <div type="motSubmissionInfo" xml:id="i-JrQxk66xa56yboJTcVDp9E"/>
      </div>
      <div type="motBody" xml:id="i-LLiYUFjYLhRFiQW7KCoHZV">
        <div xml:id="i-4mRLeGFst5p2jDuPXRvunC">
          <p xml:id="i-EHe4L1fDwwFew4GUeasA4b">
            Motioner i Första kammaren, Nr 275. 5
          </p>
          <p xml:id="i-7Fj7CHSRLmReFKAQ6JaQuC">
            Nr 275.
          </p>
          <p xml:id="i-FrFLLePARWN3baw9nsP1WJ">
            Av herr Lindhagen, med tillägg till motionen nr 21 om återställande
            av vägfreden i landet.
          </p>
          <p xml:id="i-EtEcTjSJCJsAsFLB3A1vpv">
            Till kompletterande av min motion nr 21 om återställande av vägfreden
            i landet får jag härmed åberopa bifogade mig tillhandakomna petition
            från 158 fotgängare å en vägsträcka om 6 å 7 kilometer på stora
            landsvägen från Ystad till Malmö jämte en utläggning om deras
            bekymmer och olägenheter på lands- vägar i allmänhet i landet
            av arkitekten Alf Göransson, Charlottenlund. Såsom betonats i
            motionen ligger skulden till bilolyckorna väsentligen hos samhällsmakten,
            som ej varit vuxen inbrottet över landsvägar och gator av motorismen.
            | Det erinras även i förenämnda dokument om statsmyndigheters
            och kom- munala styrelsers underlåtenheter. Därtill kräves tillräcklig
            bredd på landsvägarna, för att även fotgängarna må få utrymme
            på sin framfärd, samt underhållen trottoar på ena sidan ävensom
            skydd mot cyklar samt gagn för cyklisterna och övriga trafikanter
            genom cykelbana på den andra sidan av vägen. Det ifrågasättes,
            att även trampeyklar böra vara inregistrerade och försäkrade.
            Härtill kan anmärkas, att en sådan försäkring kanske blir för
            betungande för cyklarnas ägare. I sådan händelse måste det allmänna
            i stället på något sätt träda emellan. I detta sammanhang tillåter
            jag mig för egen del ytterligare framhålla de stridiga avgöranden
            vid domstolarne, som förekomma i motormål. En bilförare, som vållat
            skada till liv eller lem, kan vid en domstol slippa undan med
            ganska lindrigt bötesstraff. En bilförare, som ansetts kört olämpligt
            utan att skada någon, kan dömas vid en annan domstol till ett
            strängare straff. Fotgängarnes bötesstraff är i många fall så
            upprörande eller låt oss säga oförklarligt, att oviljan mot domstolsväsendet
            blivit stort. Detta är icke heller bra. Till stor del beror det
            väl på, att den föreskrivna »varsamheten» lämnats konturlös i
            författningen. Det hemställes således,
          </p>
          <p xml:id="i-2EjPHJum6fbtmugN4s8btm">
            att riksdagen ville vid bedömandet av min motion om åter- ställandet
            av vägfreden i landet taga hänsyn till vad ovan i petionerna samt
            av mig anförts.
          </p>
          <p xml:id="i-X8sPv5jNkeQNDFCPF7sCAW">
            Stockholm den 23 januari 1935. Carl Lindhagen.
          </p>
          <pb facs="riksdagen-motions-pdf/data/1935/mot_1935__fk__275/mot_1935__fk__275-002.pdf"/>
          <p xml:id="i-6j5meSa57LwpSPCkg9r4Sp">
            6 Motioner i Första kammaren, Nr 275. Bil. A.
          </p>
          <p xml:id="i-F86qFEe67Z4St6LP7DEXyD">
            Undertecknade, boende vid och intill Malmö—Ystadsvägen, få härmed
            intyga, att med den ökning motorfordonen tagit under de senare
            åren, har det blivit allt mera riskabelt att gående färdas på
            denna landsväg, där flera svårare olyckor inträffat genom motorfordon.
            Då ingen kontroll finnes på våra vägar, kunna motorförare givetvis
            fara fram bäst dem lyster och man kan säga, att många gånger verklig
            terror utövas ifrån deras sida. Det hjälper icke att de gående
            hålla sig på sidorna, där det ofta är svårt att gå och cykla,
            tack vare tjockt gruslag, ty motorfordonen stryka alldeles inpå
            då de skola förbi, oaktat plats finnes att hålla ut på vägen.
            Enda sättet vore att anlägga gångbanor med något upphöjt plan,
            så att de gående åtminstone hade någon skyddande plats att komma
            fram på. (Petitionen undertecknad av 158 personer.)
          </p>
          <p xml:id="i-PGXGBhxWhgbhnhknR1gGvL">
            Bil. B.
          </p>
          <p xml:id="i-R1AVHEKk1H6Stx463KSEEP">
            Ur ett brev till C. Lindhagen från arkitekten Alfr. Göransson
            med överlämnande av förestående petition.
          </p>
          <p xml:id="i-7rKziu5VpawpPbDdDYZT5M">
            Härmed tager jag mig friheten tillskriva Eder i en sak, som jag
            innerligen hoppas skall intressera alla, vilka hava någon erfarenhet
            uti nutida trafikför- hållanden på våra landsvägar. Man måste
            säga att trafikförhållandena genom motorväsendets genombrott blivit
            av revolutionerande art, men statsmyndig- heterna m. fl. hava
            ännu icke gjort det minsta för de gåendes säkerhet, oaktat landsbygdens
            folk betala dryg vägskatt, som ökas år från år. Undertecknad är
            boende 5 km. ifrån Ystad invid stora landsvägen mot Malmö. Denna
            väg lär skola i sin helhet vara 7 meter bred, men vid uppmätning
            på flera ställen visar den ej mera än c:a 6 å 6.3 meter mellan
            gräskanterna invid dikena. (Större gator i städer och samhällen
            m. m. äro 18 meter breda och mera på sina ställen.) Såsom det
            nu är ordnat med denna huvudväg t. ex., vilken tillhör Herrestads
            härads vägdistrikt, så är det öppna diken vid sidorna, vilka mesta-
            dels ligga igenväxta av ogräs och på sina ställen äro fyllda av
            flygsand samt upprensas aldrig. Jag kan med lugnt samvete säga,
            att praktiskt taget kommer intet dagvatten från vägen till dikena,
            på grund av att gräskanten intill dessa hindra vattnets nedrinnande.
            Vid regnväder stå därför vägens sidokanter fulla med vatten och
            dit äro de gående hänvisade att färdas. Kommer därtill att körning
            och ridning även sker å vägens sidokanter, bliva dessa vid nederbörd
            uppkörda och djupa spår uppstå. Fryser det sedan på, är det synnerligen
            svårt taga sig fram. Under den senaste tiden har det regnat och
            snöat om vartannat och så frusit på, vilket gjort att hela vägen
            med sidokanterna, vilka ligga i samma plan, blivit som en isbana.
            Man tycker att vederbörande borde se till dylikt och sanda, men
            ingalunda bryr någon sig om detta. Detta är dock ett produktivt
            arbete, som i arbetslöshetens tidevarv borde utnyttjas. Föregående
            vintrar har jag i flera fall bevittnat att såväl människor som
            hästar halkat och fallit på vägen. Vid snöfall inträffar aldrig
            att vägen plogas och rengöres till hela sin bredd, utan mestadels
            c:a halva vägbredden eller så fordon kunva komma fram. Sido- kanterna
            där de gående skola hanka sig fram äro fullständigt ofarbara och
            det blir att plumsa i snö, ja till och med att bege sig ut i djup
            snö, då körande skola fram. Sådant är ej gott för äldre människor
            och kvinnor isynnerhet.
          </p>
          <pb facs="riksdagen-motions-pdf/data/1935/mot_1935__fk__275/mot_1935__fk__275-003.pdf"/>
          <p xml:id="i-8dv6ocNP4Ed17H2sCQzYkr">
            Motioner i Första kammaren, Nr 275. 7
          </p>
          <p xml:id="i-3JxM73kpPTLLBj2p9K6MBV">
            Av ovanstående framgår hur eländigt ställt det är för de gående
            på en mycket starkt trafikerad huvudväg med ovannämnda vägbredd
            och utan upphöjt gångplan (trottoar). Jag anser därför att vägbredden
            i fråga är lagom eller i nättaste laget för körtrafiken enbart
            och ingenting mera, varför det är absolut nödvändigt att de öppna
            dikena igenläggas och apteras till gångtrottoar på ena sidan och
            cykelbana på den andra. Detta är en huvudsak för trafiksäkerheten
            på de större landsvägarna i vår tid. Att anordna öppna diken är
            ett stort fel och dessutom svåra fällor för trafiken. För vattenavledning
            kunna täckdiken anordnas under gångplanen etc. Detta borde »väg
            och vatten» tänkt på i begynnelsen, då breddningar och om- anläggningar
            av större färdevägar började planeras. Om så hade skett skulle
            mycket stora summor inbesparats, och då hade vägarna blivit fullkomliga
            i ett sammanhang. Såsom nu förfarits, är det endast lappverk.
            Alla människor, som gående äro nödsakade passera vägen, beklaga
            sig över den otrygghet och risk, som de hava att utstå samt få
            alltid vara beredda bliva nedkörda av motor- fordon och trampeyklar.
            Samma är nog förhållandet över allt i vårt land, fastän kanske
            ingen eller få komma sig för att påpeka missförhållandena. Under
            de senaste åren ha här på en vägsträcka av 6 å 7 km. inom Herrestads
            och Ljunits härader fem personer blivit dödade och minst tretton,
            sannolikt ännu fler, skadade genom påkörning. Bland de sistnämnda
            jag och min hustru. Själv blev jag påkörd bakifrån av en motorcyklist
            för något mer än 3 1/4 år sedan, varvid mitt högra underben krossades,
            därjämte erhöll jag svår hjärnskakning och så gott som alla tänder
            utslagna. Låg på sjukhus i tvenne omgångar c:a 8 månader. Blir
            aldrig fullt återställd, risk för benröta och så har benet blivit
            för kort. Den 15 febr. 1934 blev min hustru påkörd bakifrån av
            en korpral (numera furir) vid Södra Sk. infanterireg., vilken
            kom färdandes på trampeykel samt ursäktade sig med, att han hade
            blicken riktad mot marken och såg icke. Hon fick ett svårt överarmsbrott,
            som ej vuxit ihop, utan är det endast ståltråden och muskulaturen
            som hålla ihop det brutna armbenet. Det är således en tung lott
            att få ena armen obrukbar för livet. Jag ringde upp regementschefen
            och omtalade hän- delsen samt framhöll det vara minst lika viktigt
            giva folket vid regementena instruktion i kör- och vägkultur som
            instruktion i krigskonsten. Detta bör för- svarsministern få del
            av för att i särskild order till regementscheferna poängtera,
            att det duger ej att krigsfolket färdas fram sovande och ouppmärksamma
            på landsvägarna och kör ned och fördärva fredliga vandrare, som
            hålla sig så långt ut på sidokanterna, att de riskera falla i
            dikena. Den omnämnde furiren blev av rätten dömd till så liten
            ersättning som 398: — kr., vilken lilla summa han emellertid hittills
            uraktlåtit betala. Då icke den minsta kontroll finnes på våra
            landsvägar, kunna de körande fara fram, som de behaga.
          </p>
          <p xml:id="i-BiHkVJdXP3sBN4H7993K2z">
            I städerna och liknande samhällen finnes polis och trottoarer,
            vilket gör skillnaden så stor ur trafiksäkerhetssynpunkt. Slutligen
            vill jag framhålla, att anordnandet av cykel- och gångtrottoarer
            även är ett produktivt arbete, som bör vara synnerligen lämpligt
            för arbetslösa, varför det verkligen förvånar mig, att statsmakterna
            icke förut satt i gång där- med. Bifogas c:a etthundrafemtio namnunderskrifter
            för vidtagandet av säkerhets- åtgärder i och för gångtrafiken
            på våra landsvägar. — — — — — — — — I samband härmed kan jag omnämna
            en förut ej berörd detalj i trafiken. Ofta komma lastbilar med
            kolossala halmlass och ibland med annat skrymmande
          </p>
          <pb facs="riksdagen-motions-pdf/data/1935/mot_1935__fk__275/mot_1935__fk__275-004.pdf"/>
          <p xml:id="i-XQtzhEmxJmvGiZka5GqgLT">
            8 Motioner i Första kammaren, Nr 275.
          </p>
          <p xml:id="i-ECQUwXRfpHc8FA6Nh8fEPN">
            gods, som dels hänger ut över bilarnas sidor och dels långt utöver
            desamma i längdriktningen såsom långa järnbalkar m. m. Halmlassen
            upptaga mera än halva vägbredden och lastbilar med släpvagnar
            svänga hit och dit på vägen under färden. Att det vid dylika tillfällen
            blir svårt vid möten med andra fordon är självklart. Huru de gående
            skola klara sig är verkligen många gånger ett svårt problem, ty
            halmlassen skymma sikten högst betydligt och de långa järnbalkarna
            m. m. kunna vid vagnarnas svängningar lätt råka de gående, varför
            gångtrottoar vid ena vägsidan är ofrånkomlig såsom någon säkerhet,
            såvida statsmakterna hava förståelse för fotgängarnas svåra belägenhet
            på de större färdvägarna.
          </p>
          <p xml:id="i-NSLr6erxb5dLNYRsduRB4s">
            Victor Pettersons Bokindustriaktiebolag Stockholm 1935
          </p>
        </div>
      </div>
    </body>
  </text>
</TEI>
