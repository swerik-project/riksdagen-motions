<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-00723">
  <teiHeader>
    <fileDesc>
      <titleStmt>
        <title>Ett starkare djurskydd</title>
        <author corresp="i-4rFo5seKWQkpWzvXDuyLwP">av Yasmine Eriksson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:723 av Yasmine Eriksson m.fl. (SD)</title>
          <idno type="rdwebb">H802723</idno>
          <rs type="number">723</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H802723/text</ref>
          <ref type="dokument_url_html">http://data.riksdagen.se/dokument/H802723</ref>
          <ref type="dokumentstatus_url_xml">http://data.riksdagen.se/dokumentstatus/H802723</ref>
          <ref type="docx">http://data.riksdagen.se/fil/8BC08DFC-DBD5-4399-A810-1A2EB2C86506</ref>
          <ref type="pdf">http://data.riksdagen.se/fil/0111F5E9-1A7B-46F6-A2A1-5CE97032EA7D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4rFo5seKWQkpWzvXDuyLwP</idno>
            <name>Yasmine Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5ZFvYGqAt58ARxiYtJEYLV</idno>
            <name>Staffan Eklöf</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LFM43B52NTQS22EVkjQ76s" type="signed"/>
        <correspContext corresp="i-LFM43B52NTQS22EVkjQ76s">
          <note type="signatory" corresp="i-4rFo5seKWQkpWzvXDuyLwP"/>
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-5ZFvYGqAt58ARxiYtJEYLV"/>
          <note type="signatory" corresp="i-TFG2PW7ay7mUZBy2GoJDbV"/>
        </correspContext>
        <correspAction xml:id="i-J1S935m1game7g51tTygBm" type="submitted">
          <date when="2020-09-30"/>
          <time when="16:25:10"/>
        </correspAction>
        <correspAction xml:id="i-4pQEq6Dc9CMRGi67Sttd3L" type="reviewed">
          <date when="2020-09-30"/>
          <time when="17:49:08"/>
        </correspAction>
        <correspAction xml:id="i-FL5DxNzQLjRQw9GBme9TJv" type="referred">
          <date when="2020-10-14"/>
        </correspAction>
        <correspAction xml:id="i-B7VncD5BG4Qk9Z9M6Cpyov" type="assigned">
          <date when="2021-06-17"/>
          <time when="16:18:08"/>
        </correspAction>
        <correspContext corresp="i-B7VncD5BG4Qk9Z9M6Cpyov">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-AAMLtzG8DrfPt5u66rd1D5" type="behandlas_i"/>
        <correspContext corresp="i-AAMLtzG8DrfPt5u66rd1D5">
          <ref type="uppgift">2020/21:MJU2</ref>
          <ref type="ref_dok_id">H801MJU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU2</ref>
          <ref type="ref_dok_titel">Utgiftsområde 23 Areella näringar, landsbygd och livsmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TifrNss8diT1tqNd4MQQRU" type="behandlas_i"/>
        <correspContext corresp="i-TifrNss8diT1tqNd4MQQRU">
          <ref type="uppgift">2020/21:MJU10</ref>
          <ref type="ref_dok_id">H801MJU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU10</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UcQjXwjmuDvtCk1opCaSMG" type="behandlas_i"/>
        <correspContext corresp="i-UcQjXwjmuDvtCk1opCaSMG">
          <ref type="uppgift">2020/21:UbU16</ref>
          <ref type="ref_dok_id">H801UbU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU16</ref>
          <ref type="ref_dok_titel">Forskning, frihet, framtid - kunskap och innovation för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SM3NZ4MNbxY5bAbzg5EcLR" type="behandlas_i"/>
        <correspContext corresp="i-SM3NZ4MNbxY5bAbzg5EcLR">
          <ref type="uppgift">2020/21:MJU17</ref>
          <ref type="ref_dok_id">H801MJU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU17</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PrXuUaREhqk5NfsLAYFJBb" type="behandlas_i"/>
        <correspContext corresp="i-PrXuUaREhqk5NfsLAYFJBb">
          <ref type="uppgift">2020/21:JuU24</ref>
          <ref type="ref_dok_id">H801JuU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU24</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YHVh6i2YSZS5JMrUBByLeq" type="behandlas_i"/>
        <correspContext corresp="i-YHVh6i2YSZS5JMrUBByLeq">
          <ref type="uppgift">2020/21:JuU23</ref>
          <ref type="ref_dok_id">H801JuU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU23</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:723 av Yasmine Eriksson m.fl. (SD)
          Ett starkare djurskydd
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-KNK9TY6KYanzE6wsMfgX3G">
            Förslag till riksdagsbeslut
          </head>
          <list style="ol">
            <item xml:id="i-AyypUFY8du1PW4qr47ta4K">
              Riksdagen ställer sig bakom det som anförs i motionen om att
              bevara och utveckla svensk animalieproduktion och tillkännager
              detta för regeringen.
            </item>
            <item xml:id="i-WPff7fpSpoQZZ4C1nyoRsc">
              Riksdagen ställer sig bakom det som anförs i motionen om en ändamålsenlig
              djurskyddsnivå med minskad byråkrati och större flexibilitet och
              tillkännager detta för regeringen.
            </item>
            <item xml:id="i-Ts3bXCQiGbHmrTE2cHXnZH">
              Riksdagen ställer sig bakom det som anförs i motionen om att
              utreda hur man effektivast kan höja ambitionen på djurskyddsområdet
              och tillkännager detta för regeringen.
            </item>
            <item xml:id="i-99MiRi5LJ6vEAKDSAWKbgv">
              Riksdagen ställer sig bakom det som anförs i motionen om nyttokostnadsanalyser
              gällande förslag rörande djurskydd och tillkännager detta för
              regeringen.
            </item>
            <item xml:id="i-6kEcwmbHKqWeXcY4KYKqQd">
              Riksdagen ställer sig bakom det som anförs i motionen om att
              utreda hur man kan underlätta för djurhållare som vill hålla djur
              utomhus året om och tillkännager detta för regeringen.
            </item>
            <item xml:id="i-JinXXUfpGsq2241JFDKEpb">
              Riksdagen ställer sig bakom det som anförs i motionen om tillståndsplikt
              för cirkusar och tillkännager detta för regeringen.
            </item>
            <item xml:id="i-EiEDZ965LANFNt9YeWEHTp">
              Riksdagen ställer sig bakom det som anförs i motionen om icke
              föranmälda inspektioner av cirkusar och tillkännager detta för
              regeringen.
            </item>
            <item xml:id="i-7d46cFnAeozmYTNDxecPA8">
              Riksdagen ställer sig bakom det som anförs i motionen om en positiv
              lista över de djur som ska vara tillåtna att hålla på cirkus och
              tillkännager detta för regeringen.
            </item>
            <item xml:id="i-7g4JrtZ7mCujoRACJrTmkZ">
              Riksdagen ställer sig bakom det som anförs i motionen om en positiv
              lista för sällskapsdjur och tillkännager detta för regeringen.
            </item>
            <item xml:id="i-Kn8cnw577vx6KQ67FFzDEC">
              Riksdagen ställer sig bakom det som anförs i motionen om att
              de som arbetar med djurskyddstillsyn i fråga om animalieproduktion
              bör ha yrkeserfarenhet av djurhållning och tillkännager detta
              för regeringen.
            </item>
            <item xml:id="i-RcwzbBMTw4eNrddui9z7f1">
              Riksdagen ställer sig bakom det som anförs i motionen om forskning
              på alternativa metoder för bedövning av grisar inför slakt och
              tillkännager detta för regeringen.
            </item>
            <item xml:id="i-7XzffdDXuN9aXqRgcZmfE1">
              Riksdagen ställer sig bakom det som anförs i motionen om kostnadsansvar
              och rättssäkerhet och tillkännager detta för regeringen.
            </item>
            <item xml:id="i-MmRdVPVAqKoHev1icdzp46">
              Riksdagen ställer sig bakom det som anförs i motionen om en uppdatering
              av straffskalan för grovt djurplågeri och tillkännager detta för
              regeringen.
            </item>
            <item xml:id="i-SnHVhM3Ba83vdhHhQ3USY7">
              Riksdagen ställer sig bakom det som anförs i motionen om att
              införa en djurskyddsbalk och tillkännager detta för regeringen.
            </item>
            <item xml:id="i-4djHKwjn2uqj42UBzjK6GY">
              Riksdagen ställer sig bakom det som anförs i motionen om införande
              av djurskyddspoliser på nationell nivå och tillkännager detta
              för regeringen.
            </item>
            <item xml:id="i-TkBQsT3iPdLQbpCMgvwi3L">
              Riksdagen ställer sig bakom det som anförs i motionen om särskild
              utbildning för djurskyddspoliser och tillkännager detta för regeringen.
            </item>
            <item xml:id="i-TGRJLXEbEcATLAL1uJfDuY">
              Riksdagen ställer sig bakom det som anförs i motionen om märkning
              och registrering av katter och tillkännager detta för regeringen.
            </item>
            <item xml:id="i-7bX4wAZ7gWciVBBtHBgdi4">
              Riksdagen ställer sig bakom det som anförs i motionen om rikstäckande
              översyn av de svenska djurparkerna och tillkännager detta för
              regeringen.
            </item>
            <item xml:id="i-MBu8EiE7j7qqFsiuy5aiiV">
              Riksdagen ställer sig bakom det som anförs i motionen om svenskt
              djurskydd som vägledning inom EU och tillkännager detta för regeringen.
            </item>
            <item xml:id="i-JRenvUXfLicbFCJb6g8QMu">
              Riksdagen ställer sig bakom det som anförs i motionen om att
              stoppa import av animalier som producerats på ett sätt som avviker
              från svensk djurskyddslagstiftning och tillkännager detta för
              regeringen.
            </item>
            <item xml:id="i-Sdg6C6yfTtehAEwgmXZwHi">
              Riksdagen ställer sig bakom det som anförs i motionen om att
              verka för ett förbud mot slakt utan bedövning inom EU och tillkännager
              detta för regeringen.
            </item>
            <item xml:id="i-PRfPeZHu9LViENcYzYWVVS">
              Riksdagen ställer sig bakom det som anförs i motionen om märkning
              av kött som halal- eller kosherslaktats och avblodats utan bedövning
              och tillkännager detta för regeringen.
            </item>
            <item xml:id="i-YNf7FRfiQ4xuWHxZ2Br49E">
              Riksdagen ställer sig bakom det som anförs i motionen om att
              utreda hur djurs juridiska status kan stärkas och tillkännager
              detta för regeringen.
            </item>
            <item xml:id="i-UkE33sGSn4phjKqEZ2jy1M">
              Riksdagen ställer sig bakom det som anförs i motionen om införande
              av djurskyddsombudsman och tillkännager detta för regeringen.
            </item>
            <item xml:id="i-7i7SGacYLDjxJXeCTVYBNL">
              Riksdagen ställer sig bakom det som anförs i motionen om ökat
              stöd till forskning för att ta fram djurfria alternativ till dagens
              djurförsök och tillkännager detta för regeringen.
            </item>
            <item xml:id="i-Jdpe9hiWyoXvQ8vD2R6JAN">
              Riksdagen ställer sig bakom det som anförs i motionen om utomhusvistelse
              för hästar och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-DsakVJ7BXnEESULE7v2u9H" type="h1">
            Motivering
          </head>
          <p xml:id="i-KH7UEYhKZXctRags5vXF8K">
            Sverige har en av världens mest omfattande djurskyddslagar och
            dessutom många oerhört duktiga djuruppfödare. Lagstiftningen kring
            djuromsorgen är unik och går mycket längre än andra stora livsmedelsproducerande
            konkurrentländer. En god djur­omsorg uppnås i de flesta fall.
            Detta då lantbrukaren eftersträvar att djuren ska växa och må
            bra. En god djurhälsa, tillväxt och produktion hänger intimt samman.
          </p>
          <p xml:id="i-U3HA1T7AKBVAy5iexGTXRH">
            I Sverige är djuren friska och antibiotikaanvändningen är låg,
            vilket ger goda skäl att bevara och utveckla svensk animalieproduktion.
            Den nuvarande trenden med minskande svensk jordbruksproduktion
            innebär per automatik ökad import av livsmedel från länder med
            lägre ambitioner på miljö- och djurskyddsområdet. En förutsättning
            för ett varierande kulturlandskap och mycket av vår biologiska
            mångfald, är ett livskraftigt jordbruk. Öppna och levande landskap
            kan inte lagstiftas fram, det förekommer endast om det är lönsamt
            att bedriva jordbruk och hålla djur.
          </p>
          <head xml:id="i-6sUHa2kbGqp6SqnXo4d2BV" type="h1">
            Djurskyddslagen
          </head>
          <p xml:id="i-2oYUc2cmavZs173cZeGwSi">
            Det är positivt med den översyn som genomförts i samband med
            den nya djurskydds­lagen. Djurens hälsa ska vara i fokus samtidigt
            som lagstiftningen behöver anpassas till en modern animalieproduktion
            och dess villkor. Positivt är att den nya djurskyddslagen tar
            steg mot att göra lagstiftningen mer målstyrd och mindre detaljstyrd.
            Samtidigt är det beklagligt att arbetet ännu inte slutförts, utan
            att regeringen sköt ett flertal frågor på framtiden genom tillsättande
            av nya utredningar. När nu en ny djurskyddslag finns på plats
            är det viktigt att noga följa hur den nya lagstiftningen fungerar
            i praktiken. Det bör säkerställas att den målinriktade ramlagen
            leder till en ändamålsenlig djurskyddsnivå med minskad byråkrati
            och större flexibilitet. För att tillgodose både en god ekonomi
            och ett gott djurskydd för olika djurhållare som har varierade
            förutsättningar bör fokus ligga på en mer flexibel och målstyrd
            djurlagsstiftning med möjlighet till individuellt anpassade lösningar.
            När det råder mindre konflikt mellan dessa värden blir det enklare
            för djurhållarna att tillgodose högt ställda djurskyddskrav.
          </p>
          <head xml:id="i-5e37EatRBok6aNqfuDR65n" type="h1">
            Kostnad-nyttoanalys
          </head>
          <p xml:id="i-VPKf4gWtjH7jhxHW9JAcTC">
            Svenskt djurskydd ska ha höga ambitioner. Samtidigt är det uppenbart
            att det finns en målkonflikt mellan förbättrad djurvälfärd inom
            lantbruket och svensk konkurrenskraft på området. Redan i dag
            innebär det starka svenska djurskyddet en konkurrensnackdel för
            svenska livsmedelsproducenter, vilket gör det svårare att öka
            svensk livsmedels­försörjning. Det bör därför utredas närmare
            hur man kan höja ambitionen på djur­skyddsområdet på mest effektiva
            sätt utan att hämma svensk konkurrenskraft. En kostnads–nyttoanalys
            borde därför göras av hur olika förslag om höjd ambition inom
            djurskyddet påverkar svensk konkurrenskraft. Målet bör vara att
            fortsätta arbetet med att utveckla svenskt djurskydd med lägsta
            möjliga negativa påverkan för det svenska lantbruket.
          </p>
          <head xml:id="i-T8JKpqbLwh3saoFwVC5sMr" type="h1">
            Ligghallskravet
          </head>
          <p xml:id="i-FGJCHSJJUDGGTUmkeA6x8W">
            Ligghallskravet har upplevts som ett problem för många nötköttsproducenter
            som önskar ha sina djur frigående året om. Föreskrifterna innebär
            idag att djuren inte kan hållas frigående året runt även om vädret
            tillåter och fodertillgång tillgodoses utan att ingå i ett särskilt
            kontrollprogram. Den nya djurskyddslagen är uttalat mer målinriktad,
            det är positivt. Därför bör det utredas hur regelverket kan förändras
            så att det underlättas för djurhållare som vill hålla djur utomhus
            året om, om nödvändiga förutsättningar finns och ett bibehållet
            gott djurskydd är säkrat.
          </p>
          <head xml:id="i-CHUELoykmUphSpVUJEmQpR" type="h1">
            Tillståndsplikt för cirkusar
          </head>
          <p xml:id="i-KfbYy2rVunUrpnvnUKKs3u">
            En viktig del i ett bra och trovärdigt djurskydd är försiktighet
            med användande av djur enbart för nöjes skull. En god utvärderingsgrund
            för djurs välmående är huruvida de får utlopp för sina naturliga
            behov och beteenden.
          </p>
          <p xml:id="i-9v7TpeobRkkdfeCPHNz38V">
            Livet på en cirkus innebär i de allra flesta fall stora inskränkningar
            av möjligheterna till detta. Djuren drabbas av cirkuslivets kringresande
            och därmed följande transporter samt begränsade möjligheter till
            lämpliga utrymmen. Därför är det viktigt att följa upp djurens
            hälsotillstånd med jämna mellanrum. Djurhållande cirkusar måste
            enligt dagens regler besiktigas minst en gång årligen, före den
            första föreställningen för säsongen. Däremot ställs inga grundläggande
            krav på cirkusägarnas kompetens innan djurhållning kan komma på
            tal. Det som kontrolleras är levnadsvillkoren samt att befintliga
            regel­verk följs.
          </p>
          <p xml:id="i-JnZ4d8Z14gXmLJz6jNGzGG">
            Cirkusar ska omfattas av en tillståndsplikt där endast de cirkusägare
            som uppfyller vissa grundläggande krav beviljas tillstånd att
            hålla djur. Vid upprepade brott mot regelverken ska ett sådant
            tillstånd kunna dras in permanent. Dessutom bör de besikt­ningar
            som i dag sker efter beställning av cirkusägarna själva kompletteras
            med icke föranmälda inspektioner, vad gäller både transporter
            och stationära förvaringsplatser.
          </p>
          <head xml:id="i-UhTSKjhFXrS8xgPe2xAd3V" type="h1">
            Förbud mot icke-domesticerade djur på cirkus
          </head>
          <p xml:id="i-Lz6Pt8bi4F7CJTRFA6sUoF">
            Skötsel av icke-domesticerade djur regleras idag av samma föreskrifter
            som för djur i djurparker, dock med ett flertal undantag. Detta
            förefaller minst sagt orimligt, då djurhållning i djurparker kan
            motiveras med såväl artbevarande som undervisande syfte och alltså
            har mer än ett rent underhållningsvärde för människor.
          </p>
          <p xml:id="i-7mwgnSf81WpAKqKm1v1mPJ">
            Djurskyddsutredningens bedömning att icke-domesticerade djur
            inte är lämpliga att hålla inom cirkusverksamhet är viktigt att
            ta fasta på. Därför är det välkommet att den nya djurskyddslagen
            förbjuder elefanter och sjölejon i detta sammanhang. Däremot är
            det en brist att den nya djurskyddslagen enbart förbjuder ytterligare
            två arter. Det skulle i framtiden kunna öppna upp för andra icke-domesticerade
            djur inom cirkusverksamhe­terna.
          </p>
          <p xml:id="i-685McWhzmB18itWxhioUhe">
            Ett gränsdragningsproblem på området föreligger. Det gäller definitionen
            av vad som är och inte är icke-domesticerade djur. Av den anledningen
            behöver istället en så kallad positiv lista skapas, över de djur
            som ska vara tillåtna att hålla på cirkus samt att andra djur
            per automatik förbjuds.
          </p>
          <head xml:id="i-9ouwpECmni55PG7oNp41SU" type="h1">
            Införande av positiv lista för sällskapsdjur
          </head>
          <p xml:id="i-TFKP51X2EQnd8DnUAF2x5X">
            Ordningen idag är att ansvarig myndighet har till uppgift att
            förbjuda djurhållning av exempelvis vissa exotiska arter. Detta
            är en ineffektiv ordning. Idag sker en tillström­ning av nya exotiska
            arter till Sverige som sällskapsdjur. En bättre ordning vore infö­randet
            av en så kallad positiv lista som beskriver vilka djur som är
            tillåtna att ha som sällskapsdjur för privatpersoner. En sådan
            ordning skulle stärka djurskyddet och garan­tera att förbud inte
            utfärdas i efterhand. Det är önskvärt att införande av en positiv
            lista för sällskapsdjur utreds närmare.
          </p>
          <head xml:id="i-MZLVpUQR1BwBzXHrs561LR" type="h1">
            Djurskyddskontroller
          </head>
          <p xml:id="i-HJ13drCDZJP8ta9s1DR5iH">
            Djurskyddskontrollerna måste vara rättssäkra. Det är viktigt
            att de som arbetar med miljö- och djurtillsyn har relevant kompetens
            för ändamålet. Personal som arbetar med djurskyddstillsyn av animalieproduktion
            bör ha yrkeserfarenhet av djurhållning.
          </p>
          <head xml:id="i-VrNZ86f3daJ9xvegg5Duh5" type="h1">
            Alternativa metoder för bedövning av grisar inför slakt
          </head>
          <p xml:id="i-WghCf8Yf2hwDhYwwh9Dh78">
            Idag används flera metoder för bedövning av grisar inför slakt,
            samtliga med olika för- och nackdelar. Den vanligaste metoden
            är att grisarna i grupp gasas med koldioxid. Denna metod är vedertaget
            plågsam för grisarna under bedövningsprocessen som i värsta fall
            tar flera minuter. Under tiden bedövningen börjar verka känner
            grisar stick­ningar och sveda i halsen och djuren kippar efter
            luft. Då inga av de mest använda bedövningsmetoderna är stress-
            och smärtfria för grisarna behövs det mer forskning om alternativa
            metoder för bedövning av grisar inför slakt.
          </p>
          <head xml:id="i-91hag5cztc4HRjHKvigrP8" type="h1">
            Kostnadsansvar och rättssäkerhet
          </head>
          <p xml:id="i-F9pvsqgTE7gTXsmr9UzcPf">
            I de fall myndighetsutövning leder till konsekvenser som har
            visat sig omotiverade måste djurhållaren hållas skadelös. Det
            är grundläggande att denna prövning känne­tecknas av hög rättssäkerhet.
            Djurförbud är den mest drastiska konsekvensen, som i princip innebär
            näringsförbud. Beslut rörande djurförbud fattas i dag av tillsynsmyndig­heten.
            Det bör utredas huruvida beslut rörande djurförbud kan överföras
            till domstol, samtidigt som det är viktigt att tillsynsmyndigheter
            fortsatt ges möjlighet att snabbt ta beslut om omhändertagande
            av djur som far illa. Det allmännas skadeståndsansvar vid fel
            eller försummelse i myndighetsutövningen kan inte anses vara tillräckligt.
            Om ett beslut upphävs bör staten därför ta ansvar för den skada
            och de kostnader som omhän­dertagandet medför.
          </p>
          <head xml:id="i-7rwwkoKQAmQCLA4M2QJ5Wu" type="h1">
            Grovt djurplågeri
          </head>
          <p xml:id="i-BqUTHo9M71aWmqCueZUTJW">
            Straffen ska skärpas för våldsbrottslingar där skydd av allmänheten
            är en viktig orsak och upprättelse för offer och anhöriga en annan.
            I och med detta vill vi även förtydliga vad som ska gälla för
            våld mot djur. En uppdatering krävs av straffskalan för att sända
            ut skarpare signaler om hur allvarligt samhället ser på djurplågeribrott.
            För att samhället ska kunna förmedla budskapet att djurplågeri
            inte accepteras under några som helst omständigheter föreslås
            införandet av brottsrubriceringen ”grovt djurplågeri” samt att
            straffet för grovt djurplågeri ska vara lägst ett års fängelse
            och högst fyra års fängelse.
          </p>
          <head xml:id="i-LBXqeDHW1zg7csK8aogPB6" type="h1">
            Inför en djurskyddsbalk
          </head>
          <p xml:id="i-RcDERCXnwsiLBcNRR49frM">
            Svensk lagstiftning är idag splittrad vad gäller djurs rättigheter.
            Genom att samla all lagtext som rör djur i en särskild djurskyddsbalk
            åskådliggörs lagstiftningen bättre samtidigt som det tydliggör
            och sätter fokus på djurens rättigheter.
          </p>
          <head xml:id="i-4acszMs5QEubhsgDS4LDCX" type="h1">
            Inför en nationell djurskyddspolis
          </head>
          <p xml:id="i-FGPmbJd6UJv1FQTvzYHwPf">
            Djuren kan inte föra sin egen talan, vilket gör dem beroende
            av människan och vår välvilja. Därför är det viktigt att arbetet
            med djur och hanterandet av brott mot djur sköts på ett korrekt
            och effektivt sätt. Dessvärre kräver denna typ av arbete ofta
            både resurser och specialkompetens, som är ovanliga inom den ordinarie
            polisorganisationen i dagens Sverige. I flera delar av landet
            har polisen idag inrättat avdelningar med djurskyddspoliser. Syftet
            med att inrätta en särskild djurskyddspolis är framförallt att
            samordna verksamheten och utveckla det förebyggande arbetet samt
            att öka lagföringen och skapa en mer rättssäker hantering av brott
            mot djur. Detta är en positiv utveckling, men det finns ett stort
            behov av att ta ett nationellt grepp. I Sverige har satsningarna
            på djurpoliser än så länge varit av mindre och lokal karaktär
            men finns i större utformning bland annat på Malta och i USA.
            Vi vill se att det införs en djurskyddspolis på nationell nivå.
            För att djurskyddspolisen inte ska ta resurser från den övriga
            polisverksamheten vill vi att det införs en särskild utbildning
            i syfte att rekrytera personal med särskild kompetens.
          </p>
          <head xml:id="i-Dy8dkn5GCdfrEkRjrn9gQc" type="h1">
            Märkning och registrering av katter
          </head>
          <p xml:id="i-RXE8eqtCasfPkGsZrX79xf">
            Det finns numera krav på att kastrera eller på andra sätt förhindra
            katter att okontrollerat föröka sig vid utomhusvistelse. I den
            nya djurskyddslagen framgår även att det är olag­ligt att överge
            djur. Behov av fler åtgärder finns dock och en obligatorisk id-märkning
            av katter behöver införas i lagstiftningen. En märkning skulle
            minska problemen med övergivna katter, samtidigt som det bidrar
            till att upphittade katter lättare kan hitta hem. Dessutom underlättar
            det vid eventuell kontroll över vilka djur som förs in eller ut
            ur Sverige. En lagstiftning om id-märkning av katter kan även
            bidra till att höja kattens status i samhället. Med tanke på att
            det återfinns ett fungerande register över hundars ägare bör det
            inte förekomma några betydande praktiska hinder mot att även införa
            det för katter. Utgångspunkten bör vara att registret hanteras
            av Jordbruksverket.
          </p>
          <head xml:id="i-UcVtT3WjnfC1QUendZujfX" type="h1">
            Djur i djurparker
          </head>
          <p xml:id="i-PDSo3doEQZsn7hwSkNrDWf">
            Djurparkerna har en viktig undervisande och folkbildande roll
            i samhället och djur­parkerna arbetar dessutom artbevarande i
            en rad olika projekt. Ett stort värde finns med djurparkerna och
            de projekt de arbetar med. Ett antal olika larmrapporter de senaste
            åren har dock visat att det finns djurparker som brister i sina
            rutiner och som inte lever upp till fastställda regelverk. Det
            har handlat om allt från dåliga arbetsförhållanden för personal
            till dålig djurhållning samt dåliga och underdimensionerade djurhägn.
            Med anledning av detta behövs en rikstäckande översyn av de svenska
            djurparkerna för att säkerställa att de lever upp till fastställda
            regelverk.
          </p>
          <head xml:id="i-4XLhrjxA6i7Zk3AwL3E6Fe" type="h1">
            Svenskt djurskydd som vägledning inom EU
          </head>
          <p xml:id="i-B1oeAYni87QygAeTEd8bnd">
            Den svenska djurhållningen ska präglas av höga djurskyddsambitioner.
            I en interna­tionell jämförelse är djurskyddslagstiftningen i
            Sverige väl utvecklad. Det är bra men medför samtidigt att de
            flesta djuruppfödare i Sverige har högre kostnader än sina konkurrenter
            i andra länder. Därigenom kan bönder i många andra EU-länder,
            till följd av lägre djurskyddskrav, sälja sina produkter till
            ett lägre pris. För att svenska bönder inte ska missgynnas är
            det viktigt att djurskyddslagstiftningen harmoniseras inom EU
            genom att EU-kraven skärps. Därför bör regeringen verka för att
            den svenska djur­skyddslagen ska tjäna som vägledning för utveckling
            av EU:s djurskyddskrav.
          </p>
          <head xml:id="i-81JsTceCMg4ymHPz72v6eS" type="h1">
            Förbud mot slakt utan bedövning
          </head>
          <p xml:id="i-7A8MCve6XV8WqaSKSuc5Ey">
            Många svenskar äter i dag kött från djur som halal- eller kosherslaktats,
            ofta helt utan vetskap. Slaktmetoderna innebär kortfattat att
            djuren avlivas och avblodas helt utan bedövning, vilket innebär
            ett utdraget dödsförlopp med onödigt lidande, smärta och ångest.
            Eftersom det tycks finnas en marknad för dessa produkter och därmed
            också ekonomiska incitament går allt fler köttproducenter över
            till dessa slaktmetoder. Andelen kött som slaktats med dessa båda
            slaktmetoder är växande. I vissa producent­länder slaktas till
            exempel allt får- och lammkött med detta tillvägagångssätt. I
            en rapport från EU-kommissionen framkommer det att en betydande
            del av nötkreaturen slaktas utan bedövning inom EU. Sverige behöver
            få möjlighet till undantag som möjliggör att vi kan stoppa importen
            av animalier som kraftigt avviker från inten­tionerna i svensk
            djurskyddslagstiftning. Innan ett sådant undantag är på plats
            bör regeringen verka för generella förbud på EU-nivå mot denna
            brutala slaktmetod. För att stärka konsumentmakten vill Sverigedemokraterna
            verka för att allt kött från djur som halal- eller kosherslaktats
            och avblodats utan bedövning som saluförs i Sverige tydligt ska
            märkas. Vidare bör Sverige verka för att allt kött som upphandlas
            via offentlig upphandling ska komma från djur som slaktats och
            avblodats efter bedövning i enlighet med intentionerna i svensk
            lagstiftning.
          </p>
          <head xml:id="i-WfmhmemrYfXgXy7qFTfFUX" type="h1">
            Utökat rättsskydd för djur
          </head>
          <p xml:id="i-YEfhBWeFJtDwozb1uAjCV7">
            För att bättre spegla allmänhetens uppfattning om djurs juridiska
            status, i synnerhet gällande sällskapsdjur, bör en statlig utredning
            tillsättas för att föreslå hur djurs juridiska status som individer
            kan stärkas. I samband med detta bör det övervägas att införa
            en djurskyddsombudsman som kan bistå med juridisk hjälp i djurskyddsmål
            som gäller sällskapsdjur.
          </p>
          <head xml:id="i-7MCDtYi7faDLH3Y8MWW575" type="h1">
            Djurförsök
          </head>
          <p xml:id="i-13Kc2nAmmEyKJkSm1xyZXs">
            Enligt svensk lag får djurförsök inte användas om fullgoda alternativ
            utan inblandning av djur existerar. Trots detta genomförs flera
            tusen djurförsök per år i Sverige. Använ­dandet av djurförsök
            ska minimeras så långt det är möjligt genom att alternativa me­toder
            som inte kräver inblandning av djur tas fram. Att verka för djurfria
            metoder handlar inte enbart om att se till djurens bästa. Djurförsök
            är dyra och det är vanligt förekommande att försöken inte ger
            de kunskaper som krävs, om hur människor påverkas av de läkemedel
            och kemiska substanser som testas. Ökat stöd till forskning behövs,
            vilket syftar till att ta fram djurfria alternativ till dagens
            djurförsök.
          </p>
          <head xml:id="i-5Z9MSj8ckhPCd1qhLvRYED" type="h1">
            Utomhusvistelse för hästar
          </head>
          <p xml:id="i-AeVoD3uVHYzoscv4XNC8Ex">
            Djurskyddslagen säger att djur ska kunna utföra sådana beteenden
            som är starkt motiverade för dem, det tycker vi är positivt. I
            Jordbruksverkets föreskrifter och allmänna råd om hästhållning
            SJVFS 2018:49 5 kap. 1 § står det att hästar ska normalt sett
            dagligen ges möjlighet att röra sig fritt i sina naturliga gångarter
            utomhus. Men möjlighet säkerställer inte att de får hela sitt
            behov tillgodosett. Föreskrifterna behöver kompletteras med ett
            minimikrav på hur mycket hästar behöver röra sig fritt utomhus
            dagligen.
          </p>
        </div>
        <div type="motSignatures">
          <list>
            <item xml:id="i-6H2bEuwb8vmdQNBBwjTuF6">
              Yasmine Eriksson (SD)
            </item>
            <item xml:id="i-YBvEhiLSrmeiKGqxXX7vq6">
              Martin Kinnunen (SD)
            </item>
            <item xml:id="i-7LZixsbmFVGAN8PjkXKkKH">
              Runar Filper (SD)
            </item>
            <item xml:id="i-SPn69ASi81Cw2XAd1vrbLY">
              Staffan Eklöf (SD)
            </item>
            <item xml:id="i-E2J5z4sfEJdh6AV2Z7M6M8">
              Mats Nordberg (SD)
            </item>
          </list>
        </div>
      </div>
    </body>
  </text>
</TEI>
