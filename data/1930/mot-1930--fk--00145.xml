<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__fk__145/mot_1930__fk__145-001.pdf"/>
      <fw xml:id="i-Lvz5HvEoyrx1GryoShD5s4">
        Motioner + Första kammaren, Nr 145. 1
      </fw>
      <div type="motHeader" xml:id="i-8gkifFxNkaPqzb7WXM9TC3">
        <div type="motTitle" xml:id="i-FqwQ334XMhknCmEZatQf2q"/>
        <div type="motSubmissionInfo" xml:id="i-ANGDMGX3gUXuPohKWe3rkn"/>
      </div>
      <div type="motBody" xml:id="i-5mDQjTacmeTgU1zLSp5ox3">
        <div xml:id="i-12WjhRbvKwe9ZPxFukESUF">
          <p xml:id="i-V11MT2RunsNk1jd8FSmy7K">
            Nr 1435.
          </p>
          <p xml:id="i-7WMgTmBDWiX1rwCMQ5xWYU">
            Av herr Frändén m. f., om restitution till Svegs kommun av erlagd
            stämpelskatt för en till kommunen gjord donation.
          </p>
          <p xml:id="i-7TEbDoAsGerameyJ3f4Ude">
            Genom testamente den 18 september 1923 med tillägg den 24 juni
            1927 hade framlidne handlanden Olof Lindskog i Sveg förordnat
            att hans kvarlåtenskap skulle tillfalla Svegs kommun och att avkastningen
            av medlen skulle användas till jordbrukets upphjälpande inom Sveg
            samt under vissa förutsättningar även inom Linsell och Lillherdal.
            Bouppteckningen visar en behållning av 436,273 kronor 24 öre.
            I det rätt utförliga testamentet hade bland annat följande intagits:
          </p>
          <p xml:id="i-NSDASqmBMeBUqWiGaWwxNq">
            »Att av den vid min död mig tillkommande egendom, med undantag
            av den lösegendom, som i punkten 5 avses, skall bildas en fond,
            kallad Olof Lindskogs fond, som ställes under kontroll av Svegs
            kommun, däri ej in- begripet municipalsamhället Svegmon, varest
            de flesta invånarne ej äro härje- dalingar och än mindre jordbrukare.
            Enligt mitt ringa förmenande ha dock alla nytta av, om man kan
            förmå allas vår moder jorden att alstra litet mer än vanligt.
            Fondens medel skola innestå i en eller flera solida bankinrätt-
            ningar med av Kungl. Maj:t fastställd ordning. arje år avsättes
            av nettovinsten av fondmedlen femtio (50) procent, tills fondens
            storlek blir femhundratusen (500,000) kronor, då hela inkomsten
            av densamma får användas. Fondens kapital får aldrig minskas.
            Jag önskar även, att vederbörande ingå till riksdagen med anhållan,
            att arvsskatten för fonden efterskänkes, och hyser jag förvissning
            om att denna begäran villfares i betraktande av att fondmedlen
            gå till så behjärtansvärda ändamål som främjande av modernäringens
            utveckling i 'Sveriges fattigaste provins', som dock med så många
            miljoner årligen bidragit till en god handels- balans för landet,
            tack vare de stora skogsavverkningarna, som länge legat i bolagens
            händer.»
          </p>
          <p xml:id="i-NWrWKDnyUxW6kvCC6LtrGC">
            Som förklaring till den tankegång, vilken här tagit sig uttryck,
            kan följande anteckning, funnen bland testators efterlämnade papper,
            anföras:
          </p>
          <p xml:id="i-MAmnszLo1ferwP6jtVCDYY">
            &gt;»Om någon skulle tänka eller säga, att det som jag föreskrivit
            skall för- faras med min efterlämnade egendom, är en på gamla
            dar uppkommen tanke hos mig, så vill jag nu nämna, att denna tanke,
            nämligen att söka vara till någon nytta för min födelseprovins,
            uppstod hos mig redan vid 22 års ålder, då jag avlade mina första
            sammansparade kronor. För denna tanke har ja sparat, sparat mer
            än nödigt och därför slitit ganska ont; och som ett br vill jag
            nämna, att jag nu vid fyllda 65 år ännu icke en enda gång begagnat
            2:a klass sovvagn, utan nästan alltid sittande åkt 3:e klass både
            dag och natt, oaktat jag likväl årligen, i flera år, rest minst
            1,000 svenska mil på järnväg. Måtte det, som jag sammansparat,
            bli till välsignelse för kommande släkten i min födelsebygd.»
          </p>
          <p xml:id="i-HKakMiBaMnG5WNmaaK4B4">
            Bihang till riksdagens protokoll 1930. 3 saml. 42 häft. (Nr 145
            —150.) 192 80
          </p>
          <pb facs="riksdagen-motions-pdf/data/1930/mot_1930__fk__145/mot_1930__fk__145-002.pdf"/>
          <fw xml:id="i-EQW4Sg4DkmRY6MNud5GYp9">
            2 Motioner 1 Första kammaren, Nr 145.
          </fw>
          <p xml:id="i-NavMmod6b5u19VJDf1nDLM">
            Enligt häradsrättens beslut har kommunen i stämpelskatt erlagt
            86,340 kronor, därav för själva den donation, varom här är fråga,
            85,240 kronor. I syfte att efterkomma testators vilja och för
            att bevara medlen för det ändamål han avsett, hemställde kommunen
            hos Kungl. Maj:t om stämpel- skattens efterskänkande, vilken framställning
            dock genom resolution den 7 sistlidne november avslogs. Såsom
            närmare framgår av de till ärendet hörande handlingarna, vilka
            komma att tillställas utskottet, har kommunal- stämman i Sveg
            sedermera beslutat vända sig till länets riksdagsmän för att få
            frågan under riksdagens prövning. Med hänsyn till den uppoffrande
            sparsamhet herr Lindskog ålagt sig under ett långt och strävsamt
            liv för att hopbringa dessa medel till ett så behjärtansvärt ändamål
            och då ett mycket stort behov av att något snarligen göres för
            jordbrukets upphjälpande inom de socknar, dona- tionen avser,
            onekligen föreligger, finna vi det icke blott förklarligt utan
            även rimligt och rättvist, att donatorns och kommunens önskan
            med av- seende på stämpelskattens efterskänkande beaktas. Såsom
            i testamentet framhålles har Härjedalen genom sina skogar under
            långa tider bidragit med många miljoner kronor årligen till upphjälpande
            av vår handelsbalans, och staten har fått sin dryga andel av dessa
            tillgångar. Skogarna äro nu decimerade och av vad som finnes kvar
            ligger en stor del i bolagens händer. Befolkningen måste nu mer
            än förr lita till jordbruket och söka avvinna det större avkastning.
            Där ett försök i den riktningen göres bör staten träda till underlättande
            och stödjande. Om den erlagda stämpelskatten skall kvarstå, kommer
            det på grund av bestämmelsen i ovan återgivna punkt 2 i testamentet
            att dröja åtskilliga år, innan hela avkastningen får disponeras,
            och det omedelbara behov av åtgärder för jordbrukets upphjälpande,
            som föreligger i Svegs kommun, kan endast i ringa mån bliva tillgodosett.
            Vi hemställa därför, att riksdagen ville besluta,
          </p>
          <p xml:id="i-NwV4ExXg1YUhhLZaUii4Z9">
            att det stämpelbelopp, 85,240 kronor, som av Svegs kommun såsom
            mottagare av ovannämnda donation till jordbrukets främjande blivit
            erlagt, måtte till kommunen restitueras för att tillföras donationsfondens
            kapital.
          </p>
          <p xml:id="i-4CpXaQFwyBuspzMApchq1w" type="date">
            Stockholm den 21 januari 1930.
          </p>
          <p xml:id="i-KLFvwUf1syjdtVtKRV1Rzj">
            A. O. Frändén. J. P. Johansson. H. Andersson.
          </p>
        </div>
      </div>
    </body>
  </text>
</TEI>
