<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__743/mot_1960__ak__743-001.pdf"/>
      <fw xml:id="i-8S1cgRuuRSQdV8Bu578Adz">
        20 Motioner i Andra kammaren, nr 743 år 1960
      </fw>
      <div type="motHeader" xml:id="i-CbU8PCUUNeYZAweB4n5c5g">
        <div type="motTitle" xml:id="i-95X5i7ArVvWsahSxgmzbTA"/>
        <div type="motSubmissionInfo" xml:id="i-NBg4AZfLv7hJW7qdgP9FvS"/>
      </div>
      <div type="motBody" xml:id="i-Ns7aqmsA36tCr1zMfyHgjA">
        <div xml:id="i-XkAesxtQ2hcf9yhwNuQfjS">
          <p xml:id="i-F4kcDiwh6udv4YdCyLJhry">
            Nr 743
          </p>
          <p xml:id="i-4UMYzRK63Kynu16eSiEQ1P">
            Av herrar Edlund och Wachtmeister, i anledning av Kungl. Maj:ts
            proposition nr 110, angående vissa avlönings- m. fl. anslag under
            riksstatens fjärde huvudtitel för budgetåret 1960/61 m. m.
          </p>
          <p xml:id="i-YT9PBFV3X7XJ1jmEtXzfGw">
            I Kungl. Maj:ts proposition nr 110 föreslås bl. a. att IV. militärbefäls-
            staben flyttas från Stockholm till Strängnäs och att stabsbyggnaden
            där uppföres för en beräknad kostnad av 1500 000 kronor. Lokaliseringsutredningen
            har funnit att militärbefälsstabens nuvarande lokalisering visserligen
            i hög grad underlättat det fredsmässiga arbetet men att förläggningen
            till Stockholm dock ej är nödvändig. Ur beredskapsskäl har det
            vidare ansetts vara en fördel om staben förläggs till annan ort
            än Stockholm, och slutligen skulle de friställda lokalerna kunna
            disponeras för annat ändamål. Som framgår av propositionen har
            behov av lokaler för till Stockholm förlagda centrala staber och
            förvaltningsmyndigheter utretts av 1956 års försvarsförvaltningssakkunniga,
            som också framkommit med vissa förslag. Vidare har föreslagits
            utredning angående indragning eller förflyttning av livgardesskvadronen
            jämte Stockholms stabskompani. Härigenom skulle f.d. livregementets
            till häst kaserner — där även IV. militärbefälsstaben upptar ett
            mindre utrymme — kunna friställas. Enligt arméchefens uppfattning
            kan en utredning om livgardesskvadronen och stabskompaniet ej
            göras isolerad utan måste ses i sammanhang med övriga fredsorganisatoriska
            förändringar inom stockholmsområdet, vilka kan bli aktuella inom
            en nära framtid. Propositionen anger ett antal av dessa förändringar.
            Arméchefens utredning, som utförts bl. a. under förutsättning
            att Svea artilleriregemente flyttas, har emellertid resulterat
            i förslag att livgardes- skvadronen och stabskompaniet bör kvarbliva
            i nuvarande förläggningar. Lokalvinsten vid en förflyttning av
            IV. militärbefälsstaben blir således skäligen ringa. Utöver väntade
            fredsorganisatoriska förändringar finns åtskilliga lokal- frågor,
            som ännu ej kan överblickas. Svea artilleriregementes kaserner
            torde friställas vid regementets sannolika förflyttning. Vid indragningen
            av Svea flygflottilj synes vissa utrymmen kunna ställas till förfogande,
            och vid Ulriksdal torde infanteriets kadettskolas etablissement
            bli disponibelt. Departementschefen anser sig icke för närvarande
            kunna ta ställning till Svea artilleriregementets framtida förläggning
            och ej heller kunna pröva
          </p>
          <pb facs="riksdagen-motions-pdf/data/1960/mot_1960__ak__743/mot_1960__ak__743-002.pdf"/>
          <fw xml:id="i-4kXR4nxSYgLgNHjBS1cUny">
            Motioner i Andra kammaren, nr 743 år 1960 21
          </fw>
          <p xml:id="i-7xiJKqYPt45zrRaijgFPZv">
            frågorna angående livgardesskvadronens och stabskompaniets organisation
            och förläggning. Departementschefen avser att framdeles återkomma
            med förslag härom varvid samtidigt lokalfrågorna för staber och
            förvaltningar avses lösas. En separat förflyttning av IV. militärbefälsstaben
            innan övriga lokal- frågor lösts synes alltså resultera i att
            man vinner ett ganska ringa lokal- utrymme för något ännu ej klarlagt
            ändamål. Kostnaderna för uppförandet av ny stabsbyggnad i Strängnäs
            kommer dessutom kanske att framstå som onödiga, då utredningen
            angående samtliga aktuella lokalfrågor blivit klar. Ett beslut
            angående förflyttning av IV. militärbefälsstaben synes därför
            icke böra fattas separat nu utan naturligen anstå tills övriga
            lokalfrågor be- handlas. Med anledning härav hemställes, att riksdagen
            måtte besluta att avslå Kungl. Maj:ts förslag om IV. militärbefäls-
            stabens förflyttning till Strängnäs, att frågan om IV. militärbefälsstabens
            förflyttning ut- redes i samband med övriga aktuella lokalfrågor
            inom stockholmsområdet, samt att medel för uppförande av ny stabsbyggnad
            i Strängnäs för närvarande icke anvisas.
          </p>
          <p xml:id="i-NongYxY2ohhh4mSz2Wrzcy" type="date">
            Stockholm den 30 mars 1960
          </p>
          <p xml:id="i-TgQHcsqFDc3c3j9AR8XSbL">
            Dag R. Edlund Hans Wachtmeister
          </p>
        </div>
      </div>
    </body>
  </text>
</TEI>
