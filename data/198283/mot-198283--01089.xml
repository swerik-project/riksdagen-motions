<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01089">
  <teiHeader>
    <fileDesc>
      <titleStmt>
        <title>Arbetsmiljön</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsmiljön</title>
          <idno type="rdwebb">G6021089</idno>
          <rs type="number">1089</rs>
          <ref type="dokument_url_text">http://data.riksdagen.se/dokument/G6021089/text</ref>
          <ref type="dokument_url_html">http://data.riksdagen.se/dokument/G6021089</ref>
          <ref type="dokumentstatus_url_xml">http://data.riksdagen.se/dokumentstatus/G6021089</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7bmB4Y3Da4VfjqN6FmMER4" type="signed"/>
        <correspContext corresp="i-7bmB4Y3Da4VfjqN6FmMER4">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-GaozvGLNGCb9Vstyp2PrQH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1089/mot_198283__1089-001.pdf"/>
      <fw xml:id="i-CZbitgZdgGenSHQBK6hgK2">
        Motion 1982/83: 1089
      </fw>
      <div xml:id="i-8MXyCDNg8vd1x2XLc5FuBJ" type="motHeader">
        <div xml:id="i-YKfDVgFLTBZuY3TTN9EUxB" type="motTitle"/>
        <div xml:id="i-DsQVoV9DqLT4oegT6yhGXF" type="motSubmissionInfo"/>
      </div>
      <div xml:id="i-YGJynDFkm4qE6H73vAtDCB" type="motBody">
        <div xml:id="i-Vue4KHshhJVG9hYkZZRodm">
          <p xml:id="i-JoBMrXD9FBVEoqrBgvsiDm">
            Lars Werner m. fl. Arbetsmiljön
          </p>
          <p xml:id="i-Ek72PP2jngyLN79M7Ag9GG">
            Vpk krävde förbud mot användning av dieseldrift i slutna arbetsutrymmen
            i en riksdagsmotion 1973, och kravet har därefter upprepats varje
            år. Social- utskottet har varje gång hemställt att riksdagen skall
            avslå kravet, vilket majoriteten också gjort. 1981 presenterades
            en stor studie av svenska skorstensfejare som visade kraftig överdödlighet
            totalt och speciellt i cancer, hjärtsjukdomar och lung- sjukdomar.
            1982 bekräftades fynden i en dansk undersökning. Skorstens- fejarna
            har varit utsatta för förbränningsgaser med många kemiska förening-
            ar gemensamma med dem som finns i dieselavgaserna. Dieselavgaserna
            har visat sig ge ”positivt utslag” i olika cancertestsystem. Opinionen
            för att begränsa alla former av utsläpp av förbränningsgaser har
            under senaste året fått ytterligare stöd. Asbest har äntligen
            förbjudits efter många års otåligt opinionsarbete från vpk, fackföreningsrörelsen,
            forskare och många andra. Det finns skäl att tro att dieseldrift
            i utrymmen utan tillgång till fullgod ventilation kommer att förbjudas
            så småningom om opinionsarbetet fortsätter. Vpk bör således inte
            avstå från att upprepa krav som avslagits av tidigare riksdagar.
            Våra motionskrav är inte teaterföreställningar som läggs ner på
            grund av bristande intresse hos den tillfälliga publiken av tvehågsna
            riksdags- ledamöter. Vpk fortsätter att föra fram och komplettera
            angelägna arbets- miljökrav såväl inom som utanför riksdagshusets
            väggar tills missförhållan- dena undanröjts. Dess bättre påverkas
            verkligheten oavsett hur ledamöterna röstar. Erfarenheten visar
            att begränsade och viktiga förbättringar av arbetsmil- jön kan
            uppnås genom ett samspel mellan program och krav som förs fram
            dels i riksdagen, dels i det fackliga arbetet. På de större arbetsplatserna
            där facket är välorganiserat kan arbetsmiljön ofta vara bättre
            än yrkesinspektio- nens minimikrav på grund av den fackliga styrkan.
            Lagstiftande minimikrav blir därför särskilt viktiga för den huvuddel
            av de arbetande som är anställd i småföretag och i viss utsträckning
            är oorganiserad. Lagstiftning och andra förordningar kan endast
            stadfästas genom riksdagsbeslut som blir giltiga över hela landet
            och för alla typer av arbetsplatser. Riksdagsbeslut kan innebära
            att de mer avancerade krav som tillgodosetts genom framgångsrik
            kamp i kraftfulla fackföreningar utvidgas till att gälla hela
            det arbetande kollektivet. I motionen behandlas risker och riskbekämpning,
            myndigheter, lagar, företagshälsovård, yrkesmedicinska kliniker,
            utbildning och forskning inom arbetsmiljön.
          </p>
          <pb facs="riksdagen-motions-pdf/data/198283/mot_198283__1089/mot_198283__1089-002.pdf"/>
          <fw xml:id="i-GeBQMKGsoLtr7TdFT3rraM">
            Mot. 1982/83: 1089 8
          </fw>
          <p xml:id="i-Y9nnD5PqssMJSvNJ1CVmgJ">
            Risker och riskbekämpning Arbetsmiljöns risker kan indelas i
            — olycksfall — kemiska risker (damm, gaser, syror, lösningsmedel,
            metaller m. m.) — fysikaliska risker (buller, klimat, strålning,
            vibrationer m. m.) — ergonomiska risker (dålig arbetsställning,
            ensidig muskelbelastning m.m.) — organisatoriska risker (dålig
            arbetsledning, skiftarbete, ensamarbete, bristande information
            och ”medbestämmande”, m. m.).
          </p>
          <p xml:id="i-48ZW1wsGF3KdqojCVmwJGN">
            Olycksfall Trots de höga olycksfallssiffrorna — antingen de officiella
            eller de verkliga beaktas — förekommer ingen större aktivitet
            för att bekämpa orsakerna. Det finns ett klart visat samband mellan
            ackordsarbete och allvarliga olyckor. Antalet minskade således
            i både gruvorna och skogen efter de stora strejkerna då tidlön
            i stor utsträckning infördes. Det är således ett självklart krav
            att fackföreningen skall ha rätt att förbjuda prestationsersättning
            i arbete som är förenat med olycksfallsrisker. Flera undersökningar
            har visat på åklagarmyndigheternas nonchalans vid arbetsolycksfall.
            Polisutredningar läggs snabbt ned, och åtal mot arbetsgiva- ren
            väcks utomordentligt sällan trots att arbetsgivaren har ansvaret
            för säkerheten. Vid trafikolyckor med dödlig utgång vore något
            liknande otänk- bart. Problemet har rönt viss uppmärksamhet under
            senare tid, men krafttag behövs för att öka trycket på arbetsgivarens
            skyldigheter och rättsliga ansvar för att följa skyddsinstruktioner.
            Olycksfall har ofta en sammansatt bakgrund, där flera faktorer
            samverkar. Orsaksanalysen blir därför komplicerad och kan ske
            efter olika modeller. Under flera decennier har förklaringen sökts
            i fel hos individen, s. k. olycks- fåglar. Enda åtgärden blir
            då att hitta system för att rensa ut tänkbara ”olycksfåglar” och
            lämna arbetsmiljön utan åtgärder. Det är uppenbart att en sådan
            ”förklaringsmodell” tjänar ägarnas intresse, eftersom den inte
            ställer några krav på tekniska förändringar och dessutom lägger
            skulden på den anställde. Det finns andra förklaringsmodeller,
            bl. a. systemteorier, som är bättre och har vunnit terräng. Forskningen
            är emellertid underdimensio- nerad i förhållande till de stora
            skadesiffrorna för arbetsolycksfall och be- höver intensifieras.
            De arbetandes egna erfarenheter måste tas till vara.
          </p>
          <p xml:id="i-QAv8EvCyo2BBpGGxGJzfE5">
            Kemiska risker De kemiska riskerna är delvis kända sedan flera
            hundra år, men den starka utbyggnaden av den kemiska industrin
            under senare decennier har mång- dubblat riskerna. Klassiska exempel
            på kemiska risker i arbetsmiljön är bly- och kvicksilverförgiftning
            liksom silikos (stendammslunga), som beskrevs i Sverige för mer
            än 200 år sedan av Linné. Likafullt är dessa ”klassiska” risker
            utbredda på de svenska arbetsplatserna! Kunskap och forskning
            räcker inte.
          </p>
          <pb facs="riksdagen-motions-pdf/data/198283/mot_198283__1089/mot_198283__1089-003.pdf"/>
          <fw xml:id="i-Q4beT4WkbGYtqZYRztiqB4">
            Mot. 1982/83: 1089 9
          </fw>
          <p xml:id="i-TaA2R2z1SXPyQuQLU77sXi">
            Det krävs aktiv kamp för en god arbetsmiljö. De kemiska ämnenas
            akuta effekter är relativt välkända men däremot inte de kroniska.
            1970-talets arbetsmiljölarm har huvudsakligen gällt kroniska effekter,
            speciellt cancer. Exempel är asbest, vinylklorid, kromater, vissa
            bekämpningsmedel, arsenik m. m. Även andra kroniska effekter som
            hjärn- skada och hjärtsjukdom har visats i överfrekvens bland
            lösningsmedels- resp. dynamitarbetare. Under de senaste åren har
            allt fler studier ägnats påverkan av fortplantningsorganen och
            ärftligheten. Samband har visats mellan över- frekvens av missfall,
            fosterskador, sterilitet och kromosomförändringar och olika arbetsplatser
            med kemisk exposition. Det är uppenbart att kartläggningen av
            de kemiska ämnenas kroniska effekter bara har börjat. Ju fortare
            denna kunskap vinns, desto färre blir skadade — om företagen tvingas
            eliminera expositionen. Krav måste således ställas på skadetestning
            — innan produkter tillverkas för försäljning —, låga hygieniska
            gränsvärden med säkerhetsmarginaler till lägsta kända skadliga
            effekt och hög beredskap för utvärdering av akuta och kroniska
            effekter.
          </p>
          <p xml:id="i-i5biJTXntumtziVctx6RA">
            Förhandsprövning I USA har antagits en lag om förhandsprövning
            innan en produkt får tillverkas för försäljning, och i denna förhandsprövning
            kontrolleras vilka tester som utförts för att belysa produktens
            giftighet och medicinska effekter på ett sätt som liknar kraven
            för registrering av ett nytt läkemedel. På grund av privatkapitalets
            stora möjligheter att sabotera federala lagar kommer lagen sannolikt
            att få begränsad betydelse i USA, men principen är riktig. Möjligheterna
            att kontrollera lagens efterlevnad borde vara större i Sverige.
            Jordbruksutskottet har tidigare behandlat vpk:s krav om en liknande
            lagstiftning men finner att resurserna inte är tillräckliga för
            att snabbt anta en sådan. Detta är riktigt men beror på att myndigheterna
            återigen handlat alltför långsamt. Stora förhoppningar knöts till
            lagen om hälso- och miljöfar- liga varor som infördes 1973. Det
            stod emellertid snart klart att naturvårds- verket inte hade resurser
            eller förmåga att infria förhoppningar, främst därför att företagen
            och Arbetsgivareföreningen saboterade lagens anda genom att lägga
            veton och förseningar i de handläggande organen, t.ex. produktkontrollnämnden.
            Efter fleråriga krav från vpk:s sida på förändring- ar tillsattes
            en utredning som i allt väsentligt instämde i den kritik som vi
            framfört. Utvecklingen av testsystem för bedömning av ämnens mutagena
            (påver- kan av kromosomerna, som kan resultera i såväl fosterskador
            som cancer) effekter och storskaliga djurförsök bör prioriteras.
            Sverige är eftersatt när det gäller dessa forskningsgrenar, trots
            att de skulle ha stor praktisk betydel- se för bedömning av ämnens
            giftighet och kroniska effekter. I stor utsträck- ning har arbetarskyddsstyrelsen
            fått lita på utländska studier. För några år sedan avslöjades
            att ett av de största amerikanska testinstituten, Biotest, har
            vanskötts och att resultaten är otillförlitliga. Detta understryker
            behovet av
          </p>
          <pb facs="riksdagen-motions-pdf/data/198283/mot_198283__1089/mot_198283__1089-004.pdf"/>
          <fw xml:id="i-DNE8Vv4hpMMwgngx8xAFBU">
            Mot. 1982/83: 1089 10
          </fw>
          <p xml:id="i-WroDhPnJTMMSsW2qrHMqx3">
            omfattande testmöjligheter inom Sverige, eventuellt i samarbete
            med övriga nordiska länder, och utvecklingsarbete inom detta område.
            Det förefaller rimligt att det föreslagna produktkontrollverket
            skall ange vilka resurser som behövs och samordna medelstilldelningen.
            Det är tänkbart att det behövs ett speciellt testinstitut, men
            det är också möjligt att resurserna bäst tillgodoses genom utbyggda
            högskole- och universitetsinstitutioner. Myndigheternas medvetna
            eller omedvetna långsamhet även i detta avseende har öppnat marknaden
            för privata organisationer och företag att påbörja testverksamhet
            och även erbjuda detta kommersiellt. Vpk ser mycket negativt på
            privatise- ring och kommersialisering av denna livsviktiga testverksamhet.
            De åtgärder vi tidigare påpekat skulle ha förhindrat detta, och
            det är nu bråttom med åtgärder från riksdagens sida.
          </p>
          <p xml:id="i-MF84Sc9it7vuzWXsqCdaEi">
            Säkerhetsmarginal vid gränsvärdessättning Efter många års krav
            på dokumentation till den hygieniska gränsvärdeslis- tan har detta
            delvis börjat tillgodoses. Det vetenskapliga underlaget för samband
            mellan exposition och effekt utarbetas av såväl en nordisk som
            en svensk dokumentationsgrupp. Därav följer emellertid inte vilka
            koncentra- tioner som skall godkännas, och de slutliga argument
            som används för gränsvärdessättning är inte offentligt tillgängliga.
            Den största bristen är emellertid att flera av gränsvärdena är
            satta så att skadliga effekter kan förutses inträffa, och i inget
            gränsvärde tillämpas någon avgörande säker- hetsfaktor! Orsaken
            till detta har avslöjats vara de förhandlingar som förs med Svenska
            arbetsgivareföreningen om lämpligt gränsvärde. Listan fast- ställs
            sedan av arbetarskyddsstyrelsens styrelse, och bl. a. detta förhållande
            reser krav på kvalificerad majoritet av arbetstagarrepresentanter
            i styrelsen. Målsättningen för arbetarskyddsstyrelsen och dess
            föreskrifter måste vara en riskfri arbetsmiljö utan hänsyn till
            företagens profiter. Socialutskottet och riksdagen har hoppats
            att vpk:s krav på säkerhetsmar- ginaler till gränsvärdessättningen
            skulle ”uppmärksammas av arbetarskydds- styrelsen”. Detta har
            inte skett, och riksdagen måste nu ta ställning till om säkerhetsmarginaler
            skall tillämpas eller inte.
          </p>
          <p xml:id="i-VEFRBgG1bZfbhkrruUPrdz">
            Fosterskadliga effekter Under senare år har olika kemiska ämnens
            fosterskadliga effekter upp- märksammats. Fosterskador kan uppkomma
            antingen genom att mannen eller kvinnans spermier resp. ägg påverkats
            eller genom direkt påverkan på fostret. Det måste vara ett framträdande
            krav att inga sådana risker accepte- ras. När sådana effekter
            misstänks måste gränsvärdena har särskilt stora säkerhetsmarginaler.
            Ingen diskriminering får ske, t. ex. genom att förbjuda kvinnor
            att arbeta inom sådana riskmiljöer, vilket föreslagits, eftersom
            det medför att fertila kvinnor — dvs. kvinnor mellan 15 och 50
            år — utestängs från vissa arbeten. Det är i stället processerna
            som måste kapslas in eller förbju- das. Innan dessa krav tillgodosetts
            är det ett oavvisligt krav att kvinnor som planerar graviditet
            eller blivit gravida omplaceras utan löneförlust.
          </p>
          <pb facs="riksdagen-motions-pdf/data/198283/mot_198283__1089/mot_198283__1089-005.pdf"/>
          <fw xml:id="i-4V2ZQVY8327ExoVXsyDKta">
            Mot. 1982/83: 1089 11
          </fw>
          <p xml:id="i-D8RCyfGbeyvozHR2HSu65B">
            Fysikaliska risker De fysikaliska yrkesriskerna har stått mindre
            i rampljuset under 1970-talet men är likafullt allvarliga. Hit
            hör bl.a. radioaktiv strålning, som är en påtaglig risk för kärnkraftsarbetare,
            röntgenpersonal m. fl. Kunskaperna om icke-joniserande (icke-radioaktiv)
            strålning är bristfälliga. Buller är en väl- känd riskfaktor,
            och bullernivån i svensk industri anses ha ökat på grund av allt
            större och snabbare maskiner. Bullerbekämpning är i allmänhet
            relativt lätt att åstadkomma men kostsam, och här finns en belysande
            motsättning mellan kapitalägarnas profitintressen och riskerna
            för de arbetande. Dålig belysning kan vara en olycksfallsrisk
            och är en viktig komfortfaktor. Datater- minalarbete ställer stora
            krav på synen. De fysikaliska riskerna är utredda och kända i
            betydligt större utsträckning än de kemiska men knappast bättre
            kontrollerade eller eliminerade. Det finns en tendens från både
            skyddsorganisationer och yrkesinspektion att bagatellisera dessa
            riskfaktorer, vilket är oacceptabelt från de arbetandes synpunkt.
          </p>
          <p xml:id="i-WQERiKknBtUuopaGnVFr4F">
            Ergonomiska risker De ergonomiska riskerna, i sin mer begränsade
            betydelse av arbetsställ- ningar och arbetsmoment som leder till
            sjukdomar i främst muskel- och ledapparaten, har genomgått förändringar
            under senare decennier. Tidigare var tunga lyft det avgörande
            problemet, medan ensidiga rörelser och statisk belastning numera
            är ett större problem. Det allvarliga i de ergonomiska riskerna
            visar sig i den höga andelen sjukfrånvaro och förtidspension på
            grund av rygg- och ledbesvär. Dessa besvär har inte alla sin grund
            i dåliga arbetsställningar, men med bättre ergonomisk utformning
            av arbetsplatserna hade de drabbade ofta sluppit besvär och utslagning.
            Lyft- och bärarbete är också en jämlikhetsfråga. Den fysiska lyft-
            och bärförmågan är genomsnittligt betydligt mindre hos kvinnor
            än hos män. Detta betyder att kvinnor i allmänhet får anstränga
            sig betydligt mer för att utföra samma arbete jämfört med männen.
            Att underlätta lyft- och bärarbete är således en viktig jämlikhetsfråga
            för att kunna erbjuda samma möjlighet till arbete. Forskningen
            kring seneffekter av olämpliga belastningar har varit särskilt
            eftersatt och är besvärlig eftersom många faktorer samverkar.
            Ryggvärk, nedsatt muskelkraft och förslitna leder är mindre dramatiska
            effekter än död och cancer men utgör likafullt plågsamma, invalidiserande
            och utdragna lidanden. Dessutom är de synnerligen utbredda i befolkningen
            och drabbar särskilt dem som har tunga arbeten i dåliga arbetsställningar.
            Led- och muskel- (”reumatiska”) sjukdomarna är folksjukdomar och
            arbetarklassens gissel. Det finns därför anledning för riksdagen
            att uttala ett särskilt stöd för denna forskning samt att påskynda
            regel- pch föreskriftsarbetet från arbe- tarskyddsstyrelsen.
          </p>
          <pb facs="riksdagen-motions-pdf/data/198283/mot_198283__1089/mot_198283__1089-006.pdf"/>
          <fw xml:id="i-E8SvAPxpvbw4DW64ftqFzF">
            Mot. 1982/83: 1089 12
          </fw>
          <p xml:id="i-JKzq3ycFAL7cEE1bdcWq5W">
            Organisatoriska och sociala risker Organisatoriska och sociala
            risker, eller psykosociala risker berör särskilt grundfrågan om
            makten över arbetsplatsen. Den starkt begränsade betydelsen av
            arbetsmiljölagens vackra ord om den psykosociala miljön framgår
            också av det kastrerade dokument som efter segslitna förhandlingar
            mellan SAF och arbetarskyddsstyrelsen blev en för- fattning (Psykiska
            och sociala aspekter på arbetsmiljön) — med råd och rekommendationer
            men inte bindande regler. SAF:s logiska, hårdnackade och framgångsrika
            försvar av den oinskränkta arbetsgivarmakten har beskrivits i
            Arbetsmiljö (nr 15/1980). Det är nyttig läsning för den som fortfarande
            tror på ett förtroendefullt och kamplöst samarbete mellan arbetsköpare
            och anställda. Inte ens de helt uttunnade råden ”som främst skall
            tjäna till att legitimera en öppen diskussion” enligt arbetarskyddsstyrelsens
            tjänsteman kunde accepteras av SAF, som reserve- rade sig mot
            utgivning i författningsserien. Skiftarbetet bör minimeras, liksom
            ensamarbete. Ett reellt inflytande över personalpolitik, tillsättning
            av arbetsledning och löneformer har självfallet stor betydelse.
            Rätten till arbete måste förstärkas. Utslagningen och sjuklig-
            heten till följd av arbetsmiljön kan minskas genom facklig kamp.
            Bland invandrare, ensamföräldrar och betingat arbetsföra finns
            sociala riskgrupper. Deras tillgång på arbete är beskuren, och
            särskild hänsyn kan krävas i arbetets utformning. Dessa frågor
            berör bostadspolitiken, tillgången på bra daghem, utbildningspolitiken,
            jämställdhetsfrågor m. m. som ligger utanför arbetsmiljöområdet
            i den mer begränsade betydelse som här an- vänts.
          </p>
          <p xml:id="i-GnuSGCcRGsVmXUqa5qrtvd">
            Mvyndigheter med uppgifter för arbetsmiljön Arbetarskyddsstyrelsen
            (ASS) dominerar myndigheternas insatser på ar- betsmiljöområdet.
            Utöver administrativa avdelningen består ASS av tillsyns- avdelningen,
            som främst verkar genom sina 19 yrkesinspektionsdistrikt och genom
            föreskrifts/anvisningsarbetet, samt forskningsavdelningen som
            är Sveriges största arbetsmedicinska forskningsenhet med 300 anställda.
            Arbe- tarskyddsstyrelsen sorterar under arbetsmarknadsdepartementet
            och leds av en styrelse, som består av representanter för arbetsmarknadens
            ”parter”, riksdagsmän samt kommun- och = landstingsförbunden.
            Arbetar- skyddsstyrelsens utbildningsavdelning anordnar kurser
            för bl.a. företags- hälsovårdens personal. Det lokala arbetet
            i yrkesinspektionen övervakas och leds av yrkesinspek- tionsnämnder,
            vilka i sin tur är sammansatta av representanter för ”parter-
            na”, samt en representant för kommun och landsting. Yrkesinspektionen
            och yrkesinspektörerna har utsatts för åtskillig kritik. I de
            fall lagen, kun- görelsen och anvisningarna inte utnyttjas eller
            alltför långa dispenser ges är detta naturligt. Kritiken bör emellertid
            i första hand riktas mot de ramar som fastlagts av riksdagen.
            Yrkesinspektionens personal kan knappast anklagas
          </p>
          <pb facs="riksdagen-motions-pdf/data/198283/mot_198283__1089/mot_198283__1089-007.pdf"/>
          <fw xml:id="i-SgVc9pSZappqgph4g5AN6J">
            Mot. 1982/83: 1089 13
          </fw>
          <p xml:id="i-N56EJmUQ5Cs4ox1B4Kq3cJ">
            för att den inte överskrider de lagbestämmelser och föreskrifter
            som fastlagts ovanifrån. Små arbetsställen med endast ett fåtal
            anställda övervakas främst av kom- munala tillsynsmän från hälsovårdsnämnden.
            En starkare samordning med yrkesinspektionen bör utvecklas. Dessutom
            finns vissa specialinspektioner kvar, t. ex. sprängämnesinspektionen
            och statens strålinstitut, även om flera har upphört under senare
            år. Vpk anser att de arbetande kan ha gott stöd i en korrekt fungerande
            yrkesinspektion. Det avgörande inflytandet över många frågor bör
            dock ligga på den lokala fackföreningen, men många arbetsplatser
            saknar egen fackklubb på grund av för få anställda, och på andra
            ställen kan det lokala facket vara svagt. Då behövs ett statligt
            tillsynsorgan. Eftersom arbetsmiljö- lagen är grundad på klassamverkan
            tenderar yrkesinspektionens arbete till att sträva efter samförståndslösningar.
            De fackliga representanterna bör ha majoritet i såväl ASS styrelse
            som yrkesinspektionsnämnderna, vilket även LO och TCO krävt. Yrkesinspektionen
            kan emellertid aldrig överta fackets kamp för en riskfri arbetsmiljö
            eller bestämmanderätten över arbetsmiljön.
          </p>
          <p xml:id="i-LZ1hUrzG7y14DAw8SFjamy">
            Lagar Arbetsmiljölagen är hörnstenen för bestämmelser och sanktioner
            kring arbetsmiljöns risker. Vid riksdagsbehandlingen (se partimotion
            1976/77: 149) levererade vpk en omfattande kritik mot varje kapitel
            i lagen. Lagen bedömdes som ett visst framsteg i kampen för en
            bättre arbetsmiljö men helt otillräcklig eftersom den slog fast
            att det dagliga och lokala arbetsmiljöarbe- tet skall bygga på
            klassamarbete. Kritiken preciserades i 31 satser och sam- manfattades
            i fyra punkter. Fackföreningarna fick inga avgörande konkreta
            maktbefogenheter. De övergripande arbetsmiljöproblemen om arbetstakt,
            jäkt och stress, utslag- ning och utsortering överlämnas helt
            till förhandlingar enligt medbestäm- mandelagen. Lagen var en
            ramlag, som överlämnade alltför viktiga beslut till arbetar- skyddsstyrelsen.
            Riksdagen röstade ner vpk:s ändringsförslag. Ingenting har skett
            som skulle motivera några ändrade krav från vpk:s sida. Kampen
            för dessa saker förs på arbetsplatserna, och i likhet med många
            tidigare vpk-krav kommer de att genomföras när opinionen vuxit
            sig tillräckligt stark. En del av ansvaret för lagens otillräcklighet
            måste läggas på arbetarskydds- styrelsens ledning som inte förmått
            fylla ramlagen med innehåll. Vpk var synnerligen kritisk mot själva
            principen att skriva en ramlag som överflyttar de konkreta åtgärderna
            från de demokratiska organen till de administrativa. Riksdagen
            måste ta sitt politiska ansvar för arbetsmiljön och omedelbart
            analysera lagens uteblivna effekter om avsikten någonsin varit
            att på ett avgörande sätt förbättra arbetsmiljön.
          </p>
          <pb facs="riksdagen-motions-pdf/data/198283/mot_198283__1089/mot_198283__1089-008.pdf"/>
          <fw xml:id="i-4dFpAnNigXPUV2esNWmqUN">
            Mot. 1982/83: 1089 14
          </fw>
          <p xml:id="i-Rb5KqHxkiehD7qwcxkULzm">
            Arbetsskadeförsäkringen Arbetsskadeförsäkringslagen (LAF) trädde
            i kraft den 1 juli 1977 och innebar väsentliga förbättringar och
            utvidgningar i förhållande till den tidiga- re yrkesskadeförsäkringslagen
            från 1954. Det verkliga utfallet av lagen är ännu svåröverblickbart
            trots att 5,5 år gått, vilket beror på den stora ärende- belastningen
            både inom försäkringskassor och på riksförsäkringsverket. Dessutom
            måste många beslut avvakta prejudicerande utslag i de regionala
            försäkringsrätterna och försäkringsöverdomstolen, som är högsta
            instans i ärenden om socialförsäkringar, vilket ytterligare försenar
            ärendena. Dessa svårigheter kunde ha förutsetts vid lagens antagande.
            Dessa förseningar innebär för cancersjukdomar och andra dödliga
            sjukdomar att ersättningen aldrig utbetalas under livstiden. Oklarhet
            i ersättningsfrågor försenar även rehabiliterande åtgärder bland
            skadade. Om regeringen och myndigheterna såg de arbetandes hälsa
            och rättigheter som en förstahandsfråga hade de uppkomna förseningarna
            aldrig fått uppstå. Åtgärder har först sent omsider vidtagits.
            De ersättningsberättigade har rätt att kräva besked inom tre månader
            i normalfallet.
          </p>
          <p xml:id="i-RxJREkastPTZjTrApsxdnM">
            Företagshälsovård för alla Företagshälsovård i större företag
            och företagshälsovårdscentraler för fle- ra företags anställda
            utgör den första specialiserade arbetsmiljöinstansen för de anställda
            med normalt en medicinsk och en teknisk del (läkare, företags-
            sjuksköterska och skyddsingenjör). Knappt hälften av alla arbetande
            har emellertid tillgång till företagshälsovård. Företagshälsovården
            regleras ge- nom avtal mellan LO, PTK och SAF samt motsvarande
            på statliga och kommunala sidan. Någon obligatorisk plikt att
            ordna företagshälsovård för de anställda finns varken i lagstiftning
            eller i avtal. Vpk har emellertid krävt en lagstadgad skyldighet
            att inrätta företagshälsovård för alla anställda före 1985, och
            i direktiven till 1976 års utredning om företagshälsovård och
            yrkesmedicin finns uttalat att en allomfattande företagshälsovård
            bör efter- strävas. En god företagshälsovård med inriktning på
            eliminering av risker och medicinsk övervakning av yrkesbetingade
            sjukdomstillstånd skall vara en rättighet. Enligt avtalen skall
            företagshälsovården vara underställd skyddskommit- tén eller särskilda
            kommittéer med majoritet för de anställda. Detta är ett väsentligt
            framsteg men långt ifrån tillräckligt för att garantera frihet
            från arbetsgivarstyrning. Rekrytering och anställningsförhandlingar
            sköts av per- sonalavdelningen eller en verkställande direktör
            för en företagshälsovårds- central, där ofta långt mer än ordinära
            förmåner kontrakteras. Den företags- läkare som öppet ställer
            sig på fackets sida hamnar i onåd och kan riskera sin anställning.
            Företagshälsovårdens personal skall grunda sina bedömningar på
            bästa möjliga vetenskapliga underlag och varken över- eller undervärdera
            risker. Det är de arbetande som är utsatta för riskerna, och det
            får inte råda något
          </p>
          <pb facs="riksdagen-motions-pdf/data/198283/mot_198283__1089/mot_198283__1089-009.pdf"/>
          <fw xml:id="i-BfMd7nsnsdkwdfbNs1KPQE">
            Mot. 1982/83: 1089 15
          </fw>
          <p xml:id="i-W66Pdp9gQWmPbDbtVs3EVJ">
            tvivel om att företagshälsovården skall betjäna de anställda.
            Därför måste också de anställda ha hela inflytandet över tillsättningen
            och ledningen av företagshälsovården. Samordning med landstinget,
            som har det övergripan- de ansvaret för hälso- och sjukvården,
            bör ske och anställningen ordnas via landstinget, även om företaget
            självfallet skall bekosta företagshälsovården och de lokala fackföreningarna
            utgöra företagshälsovårdens ledningsorgan. Landstingen har i allmänhet
            grovt misskött företagshälsovården för de egna anställda, men
            det är inget argument för privatanställda företagsläkare. Lika
            litet som dålig personalpolitik inom ett landsting skulle vara
            ett argument för privata sjukhem! De privatanställda företagsläkarna
            innebär en utvidgning av det privata sjukvårdsområdet som måste
            stoppas. 1976 års företagshälsovårdsutredning har nu arbetat i
            sex år. Hade utred- ningen och regeringen ansett frågan viktig
            hade rimligen utredningen varit klar. I stället kan socialutskottet
            år efter år hänvisa till ”sittande utredning”. Utredning blir
            ett alibi för bristande politisk vilja och prioritering. 1976
            års företagshälsovårdsutredning bör snarast framlägga sina förslag.
          </p>
          <p xml:id="i-JcnmE3dupEu4UDWSeQQ7nk">
            Yrkesmedicinska kliniker Vpk har länge krävt utbyggnad av de
            yrkesmedicinska klinikerna vid i första hand regionsjukhusen och
            även vid länssjukhusen. Under 1980 presen- terade 1976 års utredning
            om företagshälsovård och yrkesmedicin ett delbe- tänkande (två
            år försenat) som skulle tillgodose detta krav. Från vissa håll
            har framförts betänkligheter mot inträttande av yrkesmedicinska
            kliniker på länsnivå, och i stället föreslås ingenting alls eller
            ”miljömedicinska kliniker”, som även diskuterats av Landstingsförbundet.
            Vpk har i andra sammanhang uttalat sig för en kraftig utbyggnad
            av landstingens förebyggande aktiviteter och ser positivt på varje
            förstärkning av de preventiva miljöåtgärderna. Ytterligare utredningar
            får emellertid inte försena inrättandet av yrkesmedicinska enheter.
            Inte heller torde det innebä- ra några svårigheter att samordna
            enheter för omgivningshygieniska och socialmedicinska enheter
            med arbetsmedicinska. Det torde snarare vara till fördel om de
            yrkesmedicinska regionenheterna omedelbart byggs ut till avsedd
            storlek. 1976 års utredningsförslag överensstämmer i grunden med
            andra utred- ningsförslag från 1958 och 1963. Detta förslag får
            inte gå samma öde till mötes som de tidigare! dvs. att förtigas.
            I förhandlingarna med Landstings- förbundet om ersättning för
            vissa vårdkostnader bör motprestationer i form av utbyggda yrkesmedicinska
            kliniker resas.
          </p>
          <p xml:id="i-3XKfZ1qikQPLTrdLo2QBCV">
            Utbildning i arbetsmiljöfrågor Skyddsombuden har fått utvidgade
            rättigheter och större förståelse för sina krävande uppgifter
            under 1970- och 1980-talen. Grundutbildningen för skyddsombuden
            har främst skett genom fackföreningarnas försorg. En rad goda
            studiematerial för introduktionskurser har framtagits genom arbetar-
          </p>
          <pb facs="riksdagen-motions-pdf/data/198283/mot_198283__1089/mot_198283__1089-010.pdf"/>
          <fw xml:id="i-8HG9ac69o25xcGHfXLbumj">
            Mot. 1982/83: 1089 16
          </fw>
          <p xml:id="i-FbgEFbYsCc8LcAQokYx1yo">
            skyddsnämndens försorg. Däremot är det sämre ställt med vidareutbildning
            för skyddsombud. Arbetarskyddsstyrelsen har anordnat tre specialkurser
            för kvalificerade skyddsombud. Vissa folkhögskolor och utbildningsinstitut
            har gjort enstaka kurser. Vid vissa högskolor har anordnats enstaka
            kurser med relevans för arbetsmiljöfrågor. Den senare verksamheten
            borde kraftigt utökas för att tillgodose de stora behoven för
            många tusen skyddsombud av kvalificerad efterutbildning. Den högskoleanknutna
            vidareutbildningen borde kunna bedrivas som hel-, halv- eller
            kvartsfartsstudier resp. som enstaka kurser. Liknande kurser genomförs
            bl. a. i USA och Sovjetunionen. Full lön skall utgå under studieti-
            den och bekostas t. ex. via en arbetsgivaravgift. Genom sådan
            kvalificerad utbildning skulle skyddsombuden bli bättre rustade
            för sina uppgifter i planering och övervakning, viktiga iakttagelser
            från arbetsplatserna skulle samlas upp för fortsatt forskning,
            i vilken skydds- ombuden deltog, och en bas för rekrytering till
            personal inom yrkesinspek- tion och företagshälsovård skulle skapas.
            Förutsättningar och planering för högskolebunden arbetsmiljöutbildning
            för skyddsombud på betald arbetstid bör snarast utredas.
          </p>
          <p xml:id="i-RXXyDQ4QyonLshJ6VDzTJC">
            Forskning i arbetsmiljöfrågor Den svenska arbetsmiljöforskningen
            fick ett välkommet och betydande bidrag genom arbetarskyddsfonden
            (ASF). Ur fondens medel bekostas inte bara forskning utan även
            utbildning (t. ex. vid ASS) och information (t. ex. tidskriften
            Arbetsmiljö och arbetarskyddsnämndens undervisningsmaterial) samt
            delvis centrum för arbetslivsforskning som tillkom i samband med
            MBL. Fackliga företrädare har fått ett betydande inflytande och
            finns med i referensgrupper. ASF:s positiva betydelse undanröjer
            emellertid inte vpk:s och flera fackförbunds krav på ett fackligt
            forskningsinstitut. Ett sådant fackligt institut skulle självt
            prioritera forskningsområdet, aktivt verka för att samla upp erfarenhet
            bland medlemmarna och låta dessa delta i forsknings- projekt,
            medverka i utbildning och information, vara ett kraftfullt remissor-
            gan i arbetsmiljöfrågor och en motvikt till den omfattande kunskap
            som innehas av arbetsgivarnas representanter i företagen. Den
            kvalificerade arbetsmiljöforskningen bör ha en kärna vid arbetsmiljö-
            institutioner på medicinska och tekniska universitet. F.n. finns
            arbetsmedi- cinska universitetsinstitutioner endast vid Linköpings
            och Lunds universitet. Vid de tekniska högskolorna finns vissa
            institutioner med arbetsmiljöinrikt- ning. Det är ett naturligt
            krav att arbetsmedicinska institutioner finns vid varje medicinskt
            universitet, liksom arbetsmiljöinstitutioner vid de tekniska högskolorna,
            för att skapa kontinuitet i forskningsarbetet och för att kunna
            erbjuda kvalificerad undervisning till grund- och vidareutbildning
            liksom forskarhandledning för doktorander. Vissa yrkesmedicinska
            kliniker är inte placerade vid universitetssjukhus. Dessa liksom
            de föreslagna länsklinikerna bör få särskilda forskningsmedel
          </p>
          <pb facs="riksdagen-motions-pdf/data/198283/mot_198283__1089/mot_198283__1089-011.pdf"/>
          <fw xml:id="i-F84RBfd1wy1Cg9XJuQM8HC">
            Mot. 1982/83: 1089 AT
          </fw>
          <p xml:id="i-PUSkNN8BBbsfPZWnYtAxjE">
            av statliga anslag, eventuellt som särskilda medel från arbetarskyddsfonden.
            Synnerligen oroande — men inte överraskande — rapporter om svartlist-
            ning av forskare från SAF:s sida har avslöjats. För arbetsgivaren
            obehagliga fakta döljs, och facket har inte rätt att ta in egna
            utredare. Arbetsmiljöfrågor- na belyser den oförenliga motsättningen
            mellan kapital och arbete och klassamarbetets omöjlighet. De fackliga
            organisationerna skall ha lagstad- gad rätt att inkalla all expertis
            och få tillgång till allt arbetsmaterial som behövs.
          </p>
          <p xml:id="i-GfQLqYuPtnJhyjCiCpSPTq">
            Hemställan Med hänvisning till det anförda föreslås” 1. att riksdagen
            hos regeringen hemställer om förslag som innebär att den lokala
            fackföreningen får vetorätt angående löneformen vid arbeten som
            är förenade med olycksfallsrisk och att detta införs i arbetsmiljölagen,
            2. att riksdagen hos regeringen hemställer om förslag som innebär
            att en utredning tillsätts för att klargöra omfattningen av uteblivna
            åtal vid allvarliga arbetsolycksfall samt vilka åtgärder som behövs
            för att lagen skall tillämpas och ansvar utkrävas, 3. att riksdagen
            hos regeringen hemställer om förslag som innebär att preciserade
            säkerhetsmarginaler tillämpas vid fastställande av hygieniska
            gränsvärden utgående från lägsta kända nivå som miss- tänks ge
            akut eller kronisk skadlig påverkan samt att övervägan- dena bakom
            varje gränsvärde offentliggörs, 4. att riksdagen hos regeringen
            hemställer om förslag som innebär att kvinnor som planerar graviditet
            eller är gravida får lagstadgad rätt till omplacering eller ledighet
            med bibehållen lön vid risk för fosterskada, 5. att riksdagen
            hos regeringen hemställer om förslag som innebär att juridiskt
            bindande gränsvärden införs för buller och sätts till högst 75
            decibel (A) samt att föreskrifter utarbetas för belysning och
            icke-joniserande strålning, 6. att riksdagen hos regeringen hemställer
            om förslag som innebär att de fackliga representanterna får kvalificerad
            majoritet i såväl arbetarskyddsstyrelsens styrelse som yrkesinspektionsnämn-
            derna, 7. att riksdagen hos regeringen hemställer om förslag som
            innebär att den lokala fackföreningen ges beslutanderätten om
            när arbete kan återupptas efter det att skyddsombud stoppar arbetet
            på grund av fara, 8. att riksdagen hos regeringen hemställer om
            förslag som innebär att arbetarskyddsstyrelsen åläggs att skyndsamt
            utarbeta planera- de föreskrifter enligt arbetsmiljölagen, 9.
            att riksdagen hos regeringen hemställer om förslag som innebär
          </p>
          <p xml:id="i-VGXuTj9A7ctdwQjSUBZUr4">
            2 Riksdagen 1982/83. 3 saml. Nr 1087-1093
          </p>
          <p xml:id="i-WBQwvSMLWrwfmjcyQ4Wyoj">
            " Se även motionerna 1982/83: 1090—1091.
          </p>
          <pb facs="riksdagen-motions-pdf/data/198283/mot_198283__1089/mot_198283__1089-012.pdf"/>
          <fw xml:id="i-4MGb9UEsZkferKA2bdNgWJ">
            Mot. 1982/83: 1089 18
          </fw>
          <p xml:id="i-DBmf7k6V8gGvEp1R5drTWp">
            10.
          </p>
          <p xml:id="i-Dr3Ta5upzyDrFDg9dcDb82">
            1.
          </p>
          <p xml:id="i-YRqxwAewSYWUbffd1TDW4x">
            12:
          </p>
          <p xml:id="i-Y7VMfw5Nu7aPRKCf1vuvMp">
            att alla anställda får obligatorisk tillgång till företagshälsovård
            fr. o. m. 1985 samt att företagshälsovården samordnas med lands-
            tingens verksamhet och att företagshälsovårdens personal anställs
            via landstingen men ansvarar för en kommitté som är till sin majoritet
            sammansatt av fackföreningsmedlemmar utsedda av de lokala fackorganisationerna,
            att riksdagen hos regeringen hemställer om förslag som innebär
            att förslagen i 1976 års företagshälsovårdsutrednings delbetän-=«
            kande om yrkesmedicinska kliniker vid region- och länssjukhusen
            före 1985 fastställs i lag och kopplas till ersättningen till
            lands- tingen, att riksdagen hos regeringen hemställer om förslag
            som innebär att de fackliga organisationerna och yrkesinspektionen
            ges lag- stadgad rätt att från företag erhålla information som
            behövs för forskningsändamål och att denna information tillställs
            forskare på begäran, att riksdagen hos regeringen hemställer om
            förslag som innebär att användning av diesel- och andra förbränningsmotordrivna
            ar- betsmaskiner i fartygslastrum, slutna lokaler och gruvor samt
            vid andra underjordsarbeten förbjuds.
          </p>
          <p xml:id="i-7CBQAD7RUVo3m8wW5coNfE" type="date">
            Stockholm den 24 januari 1983
          </p>
          <div xml:id="i-8kuLTPy79zjeh7WsjWnCY7" type="signatureBlock">
            <p xml:id="i-8iEy6McdXCb1ZUqCFjFc2w" who="i-5wPAQ1MDLRTsW1XngYcD46" type="signature">
              LARS WERNER (vpk)
            </p>
            <p xml:id="i-CrXT7TenkwC2P7d49NASPo" who="i-UqzvPHFEErHnSFsyUmhr5K" type="signature">
              KARIN NORDLANDER (vpk)
            </p>
            <p xml:id="i-44sfxH32mw9eYM28NwQEW4" who="i-FiisfXYQcUpGymcboYQpoF" type="signature">
              C. -H. HERMANSSON (vpk)
            </p>
            <p xml:id="i-Mc246XcChCZwxvuSGTUcG" who="i-CMGiiZNVocLdbkuKqXgWTG" type="signature">
              NILS BERNDTSON (vpk)
            </p>
            <p xml:id="i-XKDS15N91MMh3TF18rLvbQ" who="i-QRDnfz9zaiXo7A1SpAi1dM" type="signature">
              BERTIL MÅBRINK (vpk)
            </p>
            <p xml:id="i-EUUuSezBKLHtr3HHFTf6vJ" who="i-RPvXiWoVbPvNZBh8bxVvbB" type="signature">
              EVA HJELMSTRÖM (vpk)
            </p>
            <p xml:id="i-VQFiUHfY1fkvwiBpDVbkXb" who="i-GaozvGLNGCb9Vstyp2PrQH" type="signature">
              LARS-OVE HAGBERG (vpk)
            </p>
          </div>
        </div>
      </div>
    </body>
  </text>
</TEI>
