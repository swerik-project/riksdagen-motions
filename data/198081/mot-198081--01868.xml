<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01868">
  <teiHeader>
    <fileDesc>
      <titleStmt>
        <title>musikområdet</title>
        <author>av Bertil Hansson och Jörgen Ullenhag om vissa åtgärder på </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>musikområdet</title>
          <idno type="rdwebb">G4021868</idno>
          <rs type="number">1868</rs>
          <ref type="dokument_url_text">http://data.riksdagen.se/dokument/G4021868/text</ref>
          <ref type="dokument_url_html">http://data.riksdagen.se/dokument/G4021868</ref>
          <ref type="dokumentstatus_url_xml">http://data.riksdagen.se/dokumentstatus/G4021868</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6urxgdf58MtCjRKnNx4LtW</idno>
            <name>J. BERTIL HANSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-NWjcGTLPrVzhsv5pBHnJbA</idno>
            <name>JÖRGEN ULLENHAG</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-45kTX6gX7faqxP8mwdJGkL" type="signed"/>
        <correspContext corresp="i-45kTX6gX7faqxP8mwdJGkL">
          <note type="signatory" corresp="i-6urxgdf58MtCjRKnNx4LtW"/>
          <note type="signatory" corresp="i-NWjcGTLPrVzhsv5pBHnJbA"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1868/mot_198081__1868-001.pdf"/>
      <fw xml:id="i-PqUgUXWYUeUF8gqaQ5i7kD">
        Motion 1980/81:1868
      </fw>
      <div type="motHeader" xml:id="i-QF97md8Zsep8zDdHxtts5a">
        <div type="motTitle" xml:id="i-FYNeHyrEuyYod9rxeyL2iX"/>
        <div type="motSubmissionInfo" xml:id="i-5JYPUdqi7uikqCiGoK1j1A"/>
      </div>
      <div type="motBody" xml:id="i-RinMg1Tezsrr2oHVyVTEth">
        <div xml:id="i-X6sWYCF966hS5oxNx7XT9a">
          <p xml:id="i-GJ4t5yvZXZHnsxwZitYc4J">
            av Bertil Hansson och Jörgen Ullenhag om vissa åtgärder på musikområdet
          </p>
          <p xml:id="i-RqunjwjXuzduJbUnQ4HNbT">
            De ökade möjligheterna till heminspelning och hemkopiering gör
            att man på ett enkelt och billigt sätt kan skaffa sig ett musikbibliotek.
            Man kan göra inspelningar från radio eller kopiera lånade fonogram
            på tomkassetter för att lyssna på hemma eller t. ex. i bilen,
            i sommarstugan eller på badstranden. Från musikpolitisk synpunkt
            är detta naturligtvis glädjande. Spridningen av musik underlättas,
            och ett musikintresse kan därmed väckas hos allt fler. Systemet
            med heminspelning och hemkopiering av musik har emellertid också
            en negativ sida. En genomgående tendens i alla industriländer
            tycks vara att medan försäljningen av oinspelade kassetter stadigt
            ökar, har försäljningen av fonogram på senare år stagnerat och
            på vissa håll också minskat. För Sveriges del tyder uppgifter
            från branschhåll på att försäljning- en av fonogram efter år 1977
            sjunkit. År 1980 var den nere i 18 miljoner exemplar, varav ungefär
            15 miljoner utgjordes av grammofonskivor. En orsak till den minskade
            fonogramförsäljningen kan vara att markna- den, trots det nämnda
            intresset för att köpa fonogram, av olika skäl börjar mättas.
            En stor del av stagnationen kan dock sannolikt förklaras med en
            intensifierad kopieringsverksamhet. Förlustens storlek är naturligtvis
            svår att uppskatta. I pressen har nämnts om Västtyskland att inspelningen
            på tomkassetter skulle ta bort ungefär en tredjedel av den möjliga
            musikmark- naden. Den brittiska musikindustrin uppger att den
            årliga förlusten motsvarar ungefär 75 milj. pund. För Sveriges
            del finns inga sådana skattningar gjorda, men man kan med säkerhet
            utgå från att inspelningen på tomkassetter har en inverkan på
            avsättningen av originalinspelningar. Denna effekt av den snabba
            spridningen av kassettekniken har konse- kvenser i flera avseenden.
            För det första drabbas de musikaliska upphovs- männen (kompositörer
            och textförfattare), de utövande konstnärerna (artister och musiker)
            samt fonogramproducenterna av ett inkomstbortfall. Deras verk
            utnyttjas på ett sätt som inte varit avsett och för vilket de
            inte erhåller ersättning. Detta är till nackdel för dem som inkomsttagare
            och därmed för deras möjligheter att försörja sig på musikområdet.
            För det andra försämrar den intensifierade kopieringsverksamheten
            möjligheterna att ge ut musik på fonogram. Musikbranschen existerar
            i hög grad på de produktioner som blir framgångsrika. Det är också
            dessa som är mest utsatta för kopieringsverksamheten. När försäljningen
            av fonogram avtar, minskar branschens benägenhet att satsa på
            de s. k. smala inspelning- arna, dvs. de som från försäljningssynpunkt
            kortsiktigt är osäkra och som bekostas av det populärare utbudet.
            Detta drabbar i hög grad bl. a. den s. k. seriösa musiken.
          </p>
          <pb facs="riksdagen-motions-pdf/data/198081/mot_198081__1868/mot_198081__1868-002.pdf"/>
          <fw xml:id="i-Kh3HDzZBNY8sscSp6ioCUj">
            Mot. 1980/81:1868 9
          </fw>
          <p xml:id="i-F37yqwvWdy2oWvKQvchnT5">
            Konsekvenserna av utvecklingen på kassettmarknaden drabbar inte
            bara rättighetsinnehavare och kulturpolitiskt angelägen fonogramproduktion
            utan har också en allvarlig inverkan på sysselsättning och utkomstmöjlighe-
            ter för dem som framför levande musik. Ju enklare och billigare
            det blir att utnyttja inspelade prestationer, desto mindre blir
            efterfrågan på direkta framföranden och därmed möjligheterna till
            sådana för musiker och artister. Konsekvenserna drabbar med andra
            ord, om än indirekt, även den levande musiken. Inspelning och
            kopiering för eget eller de närmastes bruk är legalt i Sverige
            enligt de bestämmelser som finns i upphovsrättslagen (SFS 1960:729).
            Det är viktigt att möjligheten i detta avseende att utnyttja och
            bevara musik från radio- och TV-program eller från skivor hålls
            kvar. Av flera skäl vore ett förbud mot eller inskränkningar i
            friheten att göra inspelningar för eget bruk olämpligt. Det vore
            mer rimligt att den som gör inspelningar betalar ersättning i
            någon form för att i någon mån kompensera för dels det inkomstbortfall
            som drabbar rättighetsinnehavarna, dels de minskade möjligheterna
            till kultur- politiskt angelägen produktion av inspelad och levande
            musik.
          </p>
          <p xml:id="i-TizMPQAUZ6VKxQteKaNfEY">
            Avgift på oinspelade ljudband
          </p>
          <p xml:id="i-WFsunxT6ikA83n6b7jvKrp">
            Statens kulturråd har i en rapport (1979:1) Fonogrammen i kulturpolitiken
            föreslagit att de som privat kopierar fonogram genom en avgift
            på tomkassetter får betala för ett samhälleligt stöd till upprätthållande
            av en mångsidig fonogramproduktion. Rådet anser det också i princip
            rimligt att de som kopierar fonogram på samma sätt ersätter berörda
            rättighetsinnehavare för det ekonomiska avbräck som vållas dem
            som en följd av kopieringen liksom för det därmed ökade utnyttjandet
            av deras prestationer. Den senare frågan har även tagits upp av
            den sittande upphovsrättsutredningen som också förordat en sådan
            avgift för att kompensera och ersätta rättighetsin- nehavarna.
            De flesta av remissinstanserna har ställt sig positiva till kulturrådets
            förslag om en upphovsrättsligt och kulturpolitiskt motiverad avgift.
            Att införa en sådan skulle också vara en åtgärd som ligger väl
            i linje med dem som har vidtagits i en rad andra länder med motsvarande
            situation på fonogram- och kassettmarknaden. Exempelvis införde
            man redan år 1965 i Tyskland en apparatavgift, och helt nyligen
            beslöt man i Österrike om en avgift på oinspelade ljud- och bildband.
            I England har avgiftsfrågan diskuterats länge. I Frankrike förbereds
            f. n. ett lagförslag om en bandavgift, och i Norge väntas regeringen
            inom kort redovisa sitt ställningstagande till ett utredningsförslag
            om en avgift på inspelningsutrustning. Avgifterna syftar i flera
            fall till att finansiera såväl en ersättning åt rättighetsinnehavare
            av olika slag som vissa andra kulturpolitiska åtgärder. De negativa
            konsekvenserna av den omfattande heminspelningen och
          </p>
          <pb facs="riksdagen-motions-pdf/data/198081/mot_198081__1868/mot_198081__1868-003.pdf"/>
          <fw xml:id="i-EQWX7LXszudrpfWjM1bXzL">
            Mot. 1980/81:1868 10
          </fw>
          <p xml:id="i-2SCjzf8oeC7AQ18R8ibHjo">
            hemkopieringen har även behandlats av riksdagen. Flera motioner
            med anknytning till denna fråga väcktes under föregående riksmöte.
            Vid behandlingen av ett par av dem (1979/80:1617 och 1890) ansåg
            lagutskottet (LU 1980/81:3) i likhet med motionärerna att den
            tilltagande hemkopiering- en av fonogram leder till negativa konsekvenser
            såväl för upphovsmän och andra rättsinnehavare som för kulturlivet
            i stort. Enligt utskottets mening var det därför angeläget att
            åtgärder vidtas i syfte att motverka följderna av hemkopieringen.
            Utskottet konstaterade att frågan hade behandlats i ovannämnda
            rapport från kulturrådet som remissbehandlats och att den nu prövades
            inom regeringskansliet. Enligt vad lagutskottet hade inhämtat
            övervägde man därvid möjligheten av att införa en avgift som dels
            skall komma upphovsmännen och andra rättsinnehavare direkt till
            godo, dels skall utgå som stöd till kulturlivet. Med hänsyn till
            det anförda förutsatte utskottet att det genom motioner aktualiserade
            spörsmålet kommer att få en tillfredsställande lösning som tillgodoser
            såväl de rent upphovsrättsliga som de mer allmänt kulturpolitiska
            intressena. Något initiativ från riksdagens sida med anledning
            av motionerna ansåg utskottet därför inte erforderligt. Inte heller
            riksdagen ansåg detta (LU 1980/81:3, rskr 1980/81:34). Enligt
            budgetpropositionen (bil. 12 s. 10) är frågorna om utvidgade statliga
            insatser på fonogramområdet och åtgärder för att kompensera upphovsmännen
            för den ökade privata kopieringen fortfarande föremål för beredning.
            Enligt vår mening är en skyndsam lösning av dessa frågor angelägen.
            Riksdagen bör därför begära att ett förslag föreläggs riksdagen
            så snart som möjligt, dock senast under nästa riksmöte. Grundstenen
            i en lösning för att neutralisera de negativa effekterna av privatkopieringen
            utan att behöva slå in på en förbudslinje bör vara en avgiftsbeläggning
            av oinspelade tonband. En sådan avgift bör användas till åtgärder
            som direkt eller indirekt kommer den till godo som drabbas genom
            privatkopieringen, dvs. upphovsmän och rättighetsinnehavare av
            olika slag samt artister. Det är emellertid angeläget att man
            genom åtgärderna inte bara uppnår en kompensatorisk effekt för
            dessa grupper utan också allmänna kulturpolitiska effekter. Eftersom
            syftet med en avgift skulle vara att möjliggöra olika typer av
            ersättningar och bidrag som kan kompensera för de negativa verkningarna
            av privatinspelningen och -kopieringen, bör de medel som tas in
            i sin helhet disponeras för åtgärder på musikområdet. Vidare bör
            avgiftsmedlen i sin helhet disponeras av ett och samma organ,
            förslagsvis en särskild fond. Denna bör i huvudsak ha ett ansvar
            för prioritering och fördelning av avgiftsmedlen till olika ändamål
            inom ramar som anges av regeringen genom särskilda föreskrifter.
            Den mer detaljerade fördelningen inom ramen för olika ändamål
            bör kunna handhas av befintliga organ på kulturområdet. Fonden
            bör avge anslagsframställning till regeringen för de verksamheter
            som stöds med fondmedel. Fondens begränsade uppgifter gör att
            dess
          </p>
          <pb facs="riksdagen-motions-pdf/data/198081/mot_198081__1868/mot_198081__1868-004.pdf"/>
          <fw xml:id="i-2mmLpceWqoVDxAXumLUx2B">
            Mot. 1980/81:1868 1
          </fw>
          <p xml:id="i-5Nz5vuoaZLk5Xo9ZZrX2Hu">
            Huruvida avgiftsmedlen skall tillföras fonden direkt eller via
            en anslags- post i statsbudgeten bör övervägas i det beredningsarbete
            som måste föregå ett regeringsförslag, bl. a. från skatteprincipiell
            synpunkt. Om ett särskilt anslag förs upp, bör det vara ett förslagsanslag
            vars storlek beräknas så att den motsvarar avgiftsintäkterna.
            Avgiften bör införas snarast möjligt och senast den 1 januari
            1982 för att ersättning till upphovsmännen, stöd till fonogramproduktion
            och övriga bidrag skall kunna börja utgå redan fr. o. m. ingången
            av budgetåret 1982/83. Avgiftens storlek bör utgå med hänsyn till
            speltiden, eftersom denna står i proportion till möjligheterna
            att spela in och kopiera. Den bör vidare gälla samtliga oinspelade
            tonband oavsett typ, användningsområde och längd. Undantag för
            vissa bandtyper skulle kunna diskuteras men skulle sannolikt komplicera
            administrationen av avgiftsuttaget för mycket. Det upphovsrätts-
            liga motivet för en avgiftsbeläggning talar för att endast oinspelade
            tonband bör komma i fråga. Det senare innebär att man måste försöka
            hindra ett undandragande av skatten genom försäljning av tonband
            som påförts någon form av ljud. Avgiften bör tas ut så tidigt
            som möjligt, lämpligen i tillverkar- och importörsledet. Tidigare
            har nämnts att försäljningen av oinspelade kassetter har ökat
            kraftigt. Huvudsakligen är det kassetter med 60 eller 90 minuters
            speltid som säljs. Övriga kassetter liksom s.k. rullband står
            för en mindre del av försäljningen. För år 1980 beräknas antalet
            sålda tonband uppgå till sammanlagt ca 16 miljoner till ett värde
            av ca 160 milj. kr. En avgift av 3 öre per spelminut på oinspelade
            tonband kan — om hänsyn tas till att avgiftsbeläggningen kan medföra
            en viss nedgång i försäljningen — beräknas ge en inkomst om drygt
            30 milj. kr. per år. Därtill kommer ökade momsintäkter för staten.
          </p>
          <p xml:id="i-UdLeQMtrcrV7apzqDbYN19">
            Insatsområden
          </p>
          <p xml:id="i-PEM7uoWL4vBgs4P7fAGXus">
            De medel som inflyter genom en kassettavgift bör, som vi framhållit,
            i sin helhet användas till insatser på musikområdet så att de
            grupper som drabbas genom privatkopieringen kompenseras direkt
            eller indirekt samtidigt som kulturpolitiska effekter uppnås.
            Med denna utgångspunkt bör en del av avgiftsinkomsterna gå direkt
            till upphovsmännen genom deras organisationer som en kompensation
            för utnyttjandet av deras verk. I princip bör de olika organisationerna
            själva fördela ersättningen mellan sig. I vad gäller fördelningen
            mellan olika organisationer kan det vara rimligt att de organisationer
            vilkas medlemmar på annat sätt får del av avgiftsmedlen får stå
            tillbaka något för sådana som inte får det. I vissa avseenden
            bör den modell som tillämpas för biblioteksersättningen kunna
            tjäna som före- bild.
          </p>
          <pb facs="riksdagen-motions-pdf/data/198081/mot_198081__1868/mot_198081__1868-005.pdf"/>
          <fw xml:id="i-45eXuJq88YFJS4GN8PrKqi">
            Mot. 1980/81:1868 12
          </fw>
          <p xml:id="i-VGubLaAe5oVZFmTzag82U3">
            Den andra delen av avgiftsmedlen bör användas för stöd till fonogram-
            verksamhet som är intressant ur kulturpolitisk synvinkel. Detta
            är en mycket angelägen åtgärd. Allt färre fonogrambolag har råd
            att satsa på udda produktioner. Bredden på utbudet och därmed
            allsidigheten i musiklivet hotar att krympa. Det är av stor vikt
            att staten nu går in med ett brett stöd till fonogramverksamhet
            om ett rikt svenskt musik- och kulturliv skall kunna vidmakthållas
            och förstärkas. När det gäller fonogramproduktionen i Sverige
            som helhet svarade de tre stora multinationella bolagen CBS, EMI
            och Polygram år 1977 för 56 0 av den svenska fonogramförsäljningen.
            Antalet svenskägda bolag är ungefär 60. Av dessa är ett tiotal
            större, men de flesta, ca 50, är små och svarar för endast ca
            4 96 av fonogramförsäljningen. Vid sidan av fonogrambolagens produktion
            ges också fonogram ut av föreningar, STIM och enskilda personer.
            Den svenska fonogramproduktionen har enligt kulturrådets rapport
            de senaste åren uppgått till mellan 800 och 900 utgåvor per år,
            varav endast 5 96 är återutgivningar. Detta kan jämföras med att
            importen uppgår till ca 3 800 nya fonogram- utgåvor per år. Den
            svenska produktionen utgör sålunda en förhållandevis liten andel
            av fonogramutbudet i Sverige. De lönsamhetsanalyser som redovisats
            i kulturrådets rapport visar att fonogramutgivningen i Sverige
            i genomsnitt är mycket lönsam men varierar avsevärt mellan olika
            typer av repertoar. Svensk utgivning inom vissa områden, t. ex.
            konstmusik, jazz och folkmusik, är direkt olönsam och därför ofta
            dåligt representerad i bolagens produktion. Enligt kulturrådets
            rapport innehöll de svenska utgåvorna under åren 1975-1977 till
            40 70 (ca 350) dansmusik och svensktoppsmusik. Detta kan jämföras
            med att konstmusiken omfattades av ca 100 utgåvor, jazz av ca
            35, folkmusik av ca 25 och fonogram för barn av ca 40 utgåvor.
            Det enda statliga stöd som i dag utgår till fonogramverksamhet
            är det som Rikskonserter får för sin försöksverksamhet med fonogramutgivning
            och som f. n. resulterar i ca 24 fonogram per år. Detta skall
            jämföras med att stödet till rikskonserter f.n. uppgår till 5,3
            milj. kr. Om ett stöd till produktion av fonogram införs, förändras
            förutsättningarna för stödet till Rikskonserters verksamhet. Det
            finns då ingen anledning att produktions- stöd utgår på andra
            villkor än de som gäller för andra fonogramproducenter. Däremot
            finns det fortfarande skäl att staten ger stöd åt en basorganisation
            för fonogramverksamhet vid Rikskonserter. Det statliga stödet
            till fonogramproduktion bör vara ett förhandsstöd som avser enskilda
            projekt och produktioner som kan anses vara kulturpolitiskt angelägna.
            Det senare innebär att produktionerna bör avse musik inom i huvudsak
            områdena konstmusik, jazz, folkmusik och fonogram för barn. En
            prövning av stödbehovet bör ske i varje enskilt fall och därvid
            inte bara
          </p>
          <pb facs="riksdagen-motions-pdf/data/198081/mot_198081__1868/mot_198081__1868-006.pdf"/>
          <fw xml:id="i-DaobUotCbjdzuVPvmuhb2T">
            Mot. 1980/81:1868 13
          </fw>
          <p xml:id="i-KHtX2hYhZHehkytS5UA5zi">
            innefatta en bedömning av produktionskostnaderna utan även en
            bedömning av det sannolika försäljningsutfallet. En riktpunkt
            för stödets omfattning bör vara att det skall avse en utgivning
            om ca 100 nya fonogram per år. Kulturrådet har i sin rapport tagit
            upp också distributionssidan och föreslagit att ett samhällsskött
            distributionsnät skall bildas. Enligt förslag skall en central
            organisation finnas med betydande ansvar för olika funktioner,
            men i distributionsnätet skall också ingå regionala depåer. Flertalet
            remissinstanser instämmer i att staten bör göra en insats på distributionsområdet.
            Många instanser uttrycker dock skepsis mot det konkreta förslaget.
            Det anses vara alltför skissartat. Ett antal remissinstanser påtalar
            att utredningen bort undersöka mer näraliggande alternativ för
            staten att stödja distributionen av fonogram. Det är naturligt
            och lätt att instämma i dessa synpunkter. Innan en stor och kostsam
            statlig satsning genomförs måste man ha prövat möjligheten att
            distribuera via existerande och billigare kanaler. Vi förutsätter
            att denna fråga övervägs vid beredningen inom regeringens kansli.
            De statliga insatser som kan bli aktuella bör finansieras med
            hjälp av medel ur musikfonden. Den tredje delen av avgiftsinkomsterna
            bör i första hand avse olika slag av insatser för att stödja och
            skapa arbetstillfällen för musiker, artister m. fl., dvs. ett
            stöd till den levande musiken. Olika alternativ kan här övervägas.
            En viktig kategori att sörja för är de fria musikgrupperna. De
            svarar i dag för en stor del av den verksamhet som musikinstitutionerna
            nästan helt lämnat åt sidan. Till dessa områden hör jazz, pop
            och folkmusik men även i viss mån kammarmusiken. Det statliga
            stödet till musikgrupperna uppgår f. n. till 4,9 milj. kr. I årets
            budgetproposition föreslås en ökning om sammanlagt 2,5 milj. kr.
            till de fria grupperna totalt, en ökning som på intet sätt svarar
            mot de behov som finns. Ur musikfonden bör därför utgå medel så
            att verksamheten för de fria grupperna kan underlättas ytterligare.
            Detsamma gäller för de arrangerande musikföreningarna som i dag
            får ett statligt stöd om 1,24 milj. kr. och för vilka ingen reell
            ökning har föreslagits. De arrangerande musikföreningarna, som
            är de största mottagarna av de fria musikgruppernas utbud, har
            verksamhet över hela landet. Verksamhetens omfattning beror till
            stor del på vilka resurser man har till sitt förfogande. Flertalet
            försöker hålla nere inträdesavgifterna eftersom publiken till
            stor del består av ungdomar. Det statliga stödet till de arrangerande
            musikgrupperna bör öka och samtidigt läggas om så att de fria
            musikgrupperna får bättre planerade turnéer, vilket skulle öka
            efterfrågan på deras framföranden. Bland de insatser på musikområdet
            som bör undersökas närmare bör vara ett stöd för utgivning av
            en så heltäckande fonogramkatalog som möjligt. En sådan katalog
            kan bli ett viktigt hjälpmedel för informationen om och försäljningen
            av kulturpolitiskt intressant fonogramproduktion. Även möjligheterna
            till insatser för att stimulera uppförandet av nya
          </p>
          <p xml:id="i-GW7PMSLDWT3ekaxScjmnzA">
            EE IR RR RE REN a
          </p>
          <pb facs="riksdagen-motions-pdf/data/198081/mot_198081__1868/mot_198081__1868-007.pdf"/>
          <fw xml:id="i-QjdU5tvzEi2R5prvzMeDbo">
            Mot. 1980/81:1868 14
          </fw>
          <p xml:id="i-Hcj7XhrQmjbqstDoMWsx2q">
            svenska musikverk och för att förbättra situationen på notområdet
            bör prövas.
          </p>
          <p xml:id="i-CjQdxuazeVZkCo1KGb3dib">
            Sammanfattning
          </p>
          <p xml:id="i-Vd6yHSue22gitMcdP7V2iJ">
            I motionen föreslås att en avgift på oinspelade tonband införs
            och att en sådan avgift i sin helhet används för att kompensera
            de negativa effekterna av den ökade privatkopieringen av fonogram.
            Avgiftsmedlen bör användas för 1. direkt ersättning till upphovsmän
            och rättighetsinnehavare, 2. stöd till fonogramverksamhet samt
            3. insatser för att stödja och skapa arbetstillfällen för musiker
            och artister.
          </p>
          <p xml:id="i-P5Txxvz1fS2ijadCvKdeyL">
            Hemställan
          </p>
          <p xml:id="i-U1DpNLW3XTKDngFLvJmtwy">
            Med hänvisning till vad som ovan har anförts hemställer vi” att
            riksdagen som sin mening ger regeringen till känna att förslag
            till åtgärder på musikområdet i enlighet med vad som anförts i
            motionen bör föreläggas riksdagen senast vid 1981/82 års riksmöte.
          </p>
          <p xml:id="i-UwM5KgSdjknXrJrVF1JXAc" type="date">
            Stockholm den 27 januari 1981
          </p>
          <p xml:id="i-NfS4eAtbZsAwUgbunF2o2J">
            J. BERTIL HANSSON (fp) JÖRGEN ULLENHAG (fp)
          </p>
          <p xml:id="i-4fMdXeqna6cE9LTYLvbz7g">
            " Se även motion 1980/81:1869.
          </p>
          <pb facs="riksdagen-motions-pdf/data/198081/mot_198081__1868/mot_198081__1868-008.pdf"/>
          <pb facs="riksdagen-motions-pdf/data/198081/mot_198081__1868/mot_198081__1868-009.pdf"/>
          <p xml:id="i-CE3mJ4fq12bU7sF3ha9bGt">
            GOTAB 66491 Stockholm 1981
          </p>
        </div>
      </div>
    </body>
  </text>
</TEI>
