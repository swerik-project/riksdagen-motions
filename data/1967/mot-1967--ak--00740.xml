<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__740/mot_1967__ak__740-001.pdf"/>
      <fw xml:id="i-TzFjtSytKyF1B96nx9SX7a">
        10 Motioner i Andra kammaren, nr 740 år 1967
      </fw>
      <div type="motHeader" xml:id="i-QxvYzRFV1MZgzhgi89Xe5r">
        <div type="motTitle" xml:id="i-7YcpMHJ4cn2618rJ9pWzDj"/>
        <div type="motSubmissionInfo" xml:id="i-D3jzqR2ANbNPScYf7H6HW"/>
      </div>
      <div type="motBody" xml:id="i-5gMVwY8u1MRZrBCw9QNoUM">
        <div xml:id="i-HFAvofFYB8DmemJ6G1upto">
          <p xml:id="i-2C4Xca9JenTp13Wp7YJUmQ">
            Nr 740
          </p>
          <p xml:id="i-MNXpbn84TmKL42242qhEbo">
            Av fru Sundberg m. fl., om rätt för brukare av jordbruksfastig-
            het till avdrag vid beskattningen för arbetsersättning till hustru.
          </p>
          <p xml:id="i-4BK2Y9QJoKeUnPGNzd3ggo">
            (Lika lydande med motion nr 422 i Första kammaren)
          </p>
          <p xml:id="i-7ey69Av5y8nt38BVcfUzCT">
            I samband med 1960 års jordbruksutredning gjordes en specialunder-
            sökning över lanthusmödrarnas deltagande i jordbruksarbetet. Denna
            un- dersökning redovisar också förändringen i den andel av det
            totala utförda arbetet som brukaren och hans hustru svarat för.
            Ökningen av dessa an- delar har sin orsak i den starka minskning
            av lejd arbetskraft som blivit en följd av den ökande rationaliseringen.
            I och med att möjligheterna att få tag på lejd arbetskraft minskar,
            blir den arbetsinsats hustrun kan erbjuda i jordbrukets topperioder
            som ersättare för brukaren eller som direkt ansvarig för vissa
            uppgifter allt värdefullare. Av den gjorda undersökningen framgår
            bl.a. att hustruns arbetsinsats i jordbruket i förhållande till
            den totala arbetsinsatsen är störst i den lägsta storleksgruppen
            av jordbruk och avtar med stigande storleksgrupp. Av arbetskraftsundersökningarna
            utförda 1961, 1962 och 1963 framgår att 40—50 Z av alla lantbrukarhustrur
            gör en arbetsinsats i jordbruket på minst 15 timmar i veckan eller
            ungefär 750 timmar per år. De arbets- kurvor som den jordbruksekonomiska
            undersökningen framlagt tyder myc- ket starkt på att den arbetsredovisning
            som gjorts bygger på verkliga för- hållanden. Om arbetsredovisningen
            gjorts godtyckligt skulle materialet icke givit så entydiga arbetstoppar
            på exakt samma veckor inom ett och samma produktionsområde. Den
            ökade förvärvsverksamheten bland de gifta kvinnorna inom andra
            yrkesområden har förändrat den allmänna inställningen till kvinnligt
            för- värvsarbete. Samtidigt som bruket att svara för kosten för
            lejd arbetskraft försvunnit, ger de ökade tekniska hjälpmedlen
            i hushållet lantbrukarhustrun helt andra möjligheter att avsätta
            tid för arbete utom hemmet. Möjlighe- terna att erhålla sådant
            arbete utanför det egna jordbruket är på landet ringa, samtidigt
            som dettas krav på tidsmässigt oregelbundna arbetsinsatser är
            stort. Detta betyder i praktiken, att de allra flesta lantbrukarhustrur
            har sin enda möjlighet till yrkesarbete inom det egna lantbruket.
            Under- sökningen visar också att detta överensstämmer med verkligheten.
            Emel-
          </p>
          <pb facs="riksdagen-motions-pdf/data/1967/mot_1967__ak__740/mot_1967__ak__740-002.pdf"/>
          <fw xml:id="i-UBbG25rTWJXAcFiyJPMaxU">
            Motioner i Andra kammaren, nr 740 år 1967 11
          </fw>
          <p xml:id="i-PUpMcUzmxsx9aXHGDLUjxp">
            lertid anser vi att hon i förhållande till övriga yrkeskategorier
            är styvmo- derligt behandlad när det gäller bedömningen av sin
            arbetsinsats. Brukaren har erhållit rätt att i sin deklaration
            draga av 1000 kr. i de fall där hustrun bidragit med arbete, men
            faktum kvarstår att hon i motsats till lejd ar- betskraft icke
            äger ta ut någon lön från företaget. Detta betyder i prak- tiken,
            att hon är utestängd från övriga sociala och andra förmåner som
            andra förvärvsarbetande kvinnor kan tillgodogöra sig, t.ex. ATP,
            sjuk- penning m. m. samt givetvis, där barn finnes, möjligheten
            till förvärvsavdrag i vanlig ordning. Samtidigt ger taxeringen
            av jordbruksrörelsen icke en korrekt bild av den ekonomiska lönsamheten
            eftersom rörelsen icke debite- rats de verkliga kostnaderna för
            arbetets utförande. Vi är medvetna om att samma problem förekommer
            inom andra typer av egna rörelser men anser att jordbruken står
            i särställning. Andra rö- relser har möjligheter att övergå i
            aktiebolag eller annan bolagsform för att på så sätt lösa detta
            problem. Samtidigt är möjligheterna för dessa företag att anlita
            lejd arbetskraft annorlunda då de icke belastas med jord- brukens
            säsongbundna arbetskraftsbehov. Dessutom torde möjligheterna för
            kvinnor i städer och tätorter att erhålla arbete inom olika yrkesom-
            råden vara vida större. Den fortgående mekaniseringen av jordbruken,
            den förbättrade standarden i bostadshusen och den ökade ekonomiska
            pressen på jordbrukens lönsamhet gör det allt angelägnare att
            lantbrukar- hustrurna aktivt deltar i jordbruksarbete. Jordbruksutredningen
            har också vid beräkningen av familjeinkomsten för jordbrukarna
            tagit direkt hänsyn till det ekonomiska värdet av det arbete som
            uträttats av lantbrukshus- mödrarna. Samtliga dessa skäl tycker
            vi talar för att lantbrukarhustrurna borde tillerkännas rätten
            till avtalsenlig ersättning för sitt arbete. Rent praktiskt kan
            detta i dag genomföras genom att två lantbrukare låter varandras
            hus- trur utföra arbete på varandras gårdar. Samma rätt bör emellertid
            gälla vid arbete på det egna familjejordbruket. Med hänsyn till
            vad ovan anförts hemställer vi, att riksdagen måtte besluta att
            brukare av jordbruksfastig- het äger rätt utbetala ersättning
            för utfört arbete som direkt berör jordbruksrörelsen jämväl till
            hustru samt att denna er- sättning på sedvanligt sätt skall vara
            avdragsgill vid inkomst- beskattning av jordbruksfastighet. Ersättning
            bör utgå enligt avtalsenlig lön och baseras på det antal timmar
            under vilka arbetet utförts.
          </p>
          <p xml:id="i-C8zZ4vefQRMVnbuDEUtEyp" type="date">
            Stockholm den 26 januari 1967
          </p>
          <p xml:id="i-TSuHmXMt3NP2cqec6EM6rT">
            Ingrid Sundberg (h) Bertil Jonasson (cp) Jöns Nilsson (h)
          </p>
          <p xml:id="i-5b8EzhqLaBwcPnmJfoVhC6">
            i Bästekille
          </p>
        </div>
      </div>
    </body>
  </text>
</TEI>
