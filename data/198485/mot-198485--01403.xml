<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--01403">
  <teiHeader>
    <fileDesc>
      <titleStmt>
        <title>Fjällnära skogar</title>
        <author>Martin Olsson och Karin Israelsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fjällnära skogar</title>
          <idno type="rdwebb">G8021403</idno>
          <rs type="number">1403</rs>
          <ref type="dokument_url_text">http://data.riksdagen.se/dokument/G8021403/text</ref>
          <ref type="dokument_url_html">http://data.riksdagen.se/dokument/G8021403</ref>
          <ref type="dokumentstatus_url_xml">http://data.riksdagen.se/dokumentstatus/G8021403</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>on (s)</name>
            <state type="partyAffiliation">
              <desc/>
            </state>
          </person>
          <person>
            <idno>r-0</idno>
            <name>MARTIN OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-TVpY9zEquJ2jKT7pqxS85w</idno>
            <name>KARIN ISRAELSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EmZc5AyartdLvP3cFs7Uwn" type="signed"/>
        <correspContext corresp="i-EmZc5AyartdLvP3cFs7Uwn">
          <note type="signatory" corresp="r-0"/>
          <note type="signatory" corresp="r-0"/>
          <note type="signatory" corresp="i-TVpY9zEquJ2jKT7pqxS85w"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__1403/mot_198485__1403-001.pdf"/>
      <fw xml:id="i-KRkdU6RqeZvMvUqQLhAZTF">
        Motion 1984/85:1403
      </fw>
      <div xml:id="i-6VZdCw6xQdqW38eUS7Xjqx" type="motHeader">
        <div xml:id="i-LBpNvgmkALTpoWBQiMfYdE" type="motTitle"/>
        <div xml:id="i-8ECcFPUgZwXGDhjWajxVEA" type="motSubmissionInfo"/>
      </div>
      <div xml:id="i-7JTMFfbiHdvcuB99UvCK1J" type="motBody">
        <div xml:id="i-SW9YnV5eAq4dhqYRcgMcxN">
          <p xml:id="i-8PvZHRBasTHSRyd5qke8Jx">
            Martin Olsson och Karin Israelsson Fjällnära skogar
          </p>
          <p xml:id="i-VmBik4aFakh5h3zfCVXRDy">
            Den fjällnära naturskogen i vårt land sträcker sig i nästan oavbruten
            följd längs hela den 100 mil långa fjällkedjan. Ovanför skogsodlingsgrän-
            sen finns drygt 2 miljoner hektar mark med skog, varav 1,5 miljoner
            hektar betraktas som produktiv skogsmark. De avverkningar i större
            skala i dessa skogar som skett under de senaste åren har starkt
            ifrågasatts och kritiserats från främst naturvårdshåll och av
            de renskötande samerna. Det finns flera skilda intressen både
            för avverkning av delar av dessa skogar och för bevarande av detta
            för vårt land unika skogsområde. Det är därför svår- lösta avvägningsproblem
            gällande dessa skogar. De som företräder natur- vårdssynpunkter
            anser att bevarandeintresset är synnerligen stort eftersom dessa
            skogar utgör vårt sista större ursprungliga barrskogsområde. Skogen
            där har varit orörd och praktiskt taget opåverkad av människan
            under årtusenden. Det naturliga växt- och djurlivet har där kunnat
            utvecklas och bevaras fram till vår egen tid och det finns därför
            speciella skäl för bevarande för framtiden. Svenska naturskyddsföreningen
            har därför uttalat sig för ett permanent skydd för de fjällnära
            skogarna genom inrättande av en särskild natur- vårdsgräns. Samerna
            har på olika sätt protesterat mot avverkningar eller planer på
            avverkningar av fjällnära skogar. För rennäringen har nämligen
            vissa av dessa och angränsande områden stor betydelse, ja, anses
            vara en förutsätt- ning. På grund av att marken är skogsbärande
            och ej kal lägger sig snön så att det är lättare för renarna att
            där komma åt den lav som växer på marken. Lyckas renarna ändå
            på grund av snödjup eller snöns hårdhet inte nå laven på marken
            är hänglaven på träden renarnas räddning under svåra förhållanden.
            Det är därför mycket förståeligt att de renskötande samerna motsätter
            sig avverkning av berörda skogar, särskilt som det är synnerligen
            ovisst om marken någonsin kan återfå samma vegetation och samma
            betydelse för rennäringen. För skogsbruket är det ett intresse
            att denna mark utnyttjas för virkes- produktion i den mån det
            är möjligt. För skogsindustrin är virket därifrån ett välkommet
            tillskott. Därför har under senare år avverkningar i större skala
            börjat ske inom områden där skogsbruk i vart fall enligt moderna
            metoder aldrig förekommit tidigare. Ur turistsynpunkt finns starka
            intres- sen för att dessa delar av vårt land, kanske Västeuropas
            sista vildmarks- område, bevaras opåverkat i så stor utsträckning
            som möjligt. Stora kal- hyggen torde varken locka svenska eller
            utländska turister, medan där- emot den orörda naturen blir alltmer
            eftertraktad att få vistas i.
          </p>
          <pb facs="riksdagen-motions-pdf/data/198485/mot_198485__1403/mot_198485__1403-002.pdf"/>
          <fw xml:id="i-Vf8AcAAx9YKAyRqdn5HcwP">
            Mot. 1984/85:1403 9
          </fw>
          <p xml:id="i-5GXtCbvhg3MB18pKHJNKvp">
            Intresset för att detta väldiga område bidrar till sysselsättning
            främst för dessa bygders befolkning är självklart mycket framträdande.
            Härvid är att märka att modernt skogsbruk inom området inte är
            någon garanti för att det skall ge underlag för största möjliga
            sysselsättning för ortsbefolkning- en. Även goda förutsättningar
            för renskötsel och turism ger värdefulla sysselsättningstillfällen.
            Eventuell avverkning måste följas av föryngringsåtgärder. Bland
            många skogsexperter och även bland andra råder stor ovisshet om
            det är möjligt att få ny skog på kalhyggen i dessa områden. Det
            är även osäkert hur lång tidsperiod — kanske ett par hundra år
            — som fordras innan områdena — om det över huvud taget är möjligt
            — åter blir som de varit före avverk- ningarna. Utan att det verkat
            störande eller har kritiserats av andra intres- seföreträdare
            har tidigare främst enskilda skogsägare bedrivit traditionellt
            skogsbruk även i delar av den skog som är fjällnära. Blädningsmetoden
            eller upptagande av mycket begränsade kala ytor har varken väckt
            protes- ter från naturvårdsföreträdare eller samer och heller
            inte ansetts föranleda problem med föryngringen. Det är efter
            övergången till moderna avverk- ningsformer som kritiken och ifrågasättandena
            kommit. I olika utredningar har delar av fjällskogsproblematiken
            behandlats. 1981 och 1982 genomfördes en inventering av urskogsartad
            fjällnära skog. Under 1982 gjordes även inventering av de hänglavbärande
            lavskogarna. Nu prövas metoder för framställning av markanvändningsplaner
            i fjäll- nära skogar. Naturvårdsverket bedriver alltsedan 1970
            en fjällutredning. Av stor betydelse för belysning av samernas
            behov av skydd för rennä- ringen inom dessa områden kan samerättsutredningens
            arbete bli. Enligt direktiven skall denna bl.a. utreda möjligheterna
            att stärka samernas rättsliga ställning i frågor som rör rennäringen.
            I direktiven sägs bl. a. att ”som en utgångspunkt för kommitténs
            över- väganden bör kommittén redovisa de förutsättningar som idag
            gäller för rennäringen. Särskilt i fråga om de lagregler och andra
            föreskrifter som rör rennäringen på olika sätt — — —. En väsentlig
            uppgift för kommittén bör vara att undersöka i vilken utsträckning
            rennäringens intressen har fått träda tillbaka för andra sam-
            hällsintressen vid markanvändning av olika slag och i vilken utsträckning
            hänsyn har tagits till den samlade effekten för rennäringen av
            olika exploa- teringar. Hur utfaller med andra ord intresseavvägningen
            mellan å ena sidan rennäringens intressen och å andra sidan andra
            samhällsintressen? ——— Avsikten är att kommittén skall göra en
            översiktlig genomgång av sådana beslut i markanvändningsfrågor
            som är av särskild betydelse för rennäringen.” Mot bakgrund av
            sina undersökningar skall samerättsutredningen över- väga om det
            finns behov av att stärka skyddet för rennäringen och i så fall
            hur och i vilken utsträckning. Med hänsyn till detta utredningsarbete
            är det väsentligt att det, innan
          </p>
          <pb facs="riksdagen-motions-pdf/data/198485/mot_198485__1403/mot_198485__1403-003.pdf"/>
          <fw xml:id="i-MMM4t8aryrZiWPkqUYiFa2">
            Mot. 1984/85:1403 10
          </fw>
          <p xml:id="i-KhBGAehrE1kiPUKjNFahV6">
            dess eventuella förslag lett till beslut, iakttas återhållsamhet
            så att inte områden som man finner bör bevaras av hänsyn till
            rennäringens intressen då redan är avverkade. Det finns en alldeles
            speciell anledning att gå mycket hänsynsfullt fram i de områden
            som är av stor betydelse för rennäringen. Samerna är en ursprungsbefolkning
            och en minoritet i sitt område. Både med hänsyn till vår grundlag
            och allmänna folkrättsliga grundsatser skall samerna ha möjlighet
            att bevara och föra vidare sin kultur till kommande generationer.
            Eftersom rennäringen är en förutsättning för och en del av deras
            kultur måste alltså avverkningarna i de fjällnära skogarna även
            ses mot den samiska kulturens överlevnadsmöjligheter. Riksdagen
            har nyligen (JoU 1984/85:20) behandlat de för ett år sedan väckta
            sju motionerna, bland dessa vår motion 1983/84:452 om de fjäll-
            nära skogarna och deras bevarande. Åtskilliga i riksdagen bedömde
            de skrivningar som utskottet enats om ”att ge regeringen till
            känna” mycket positivt. Även andra gjorde detta, t. ex. Svenska
            samernas riksförbund (SSR), som i likhet med vad utskottets ordförande
            Einar Larsson framhål- lit i ett massmediauttalande betecknade
            utskottsbetänkandet som ”en seger för naturvården och rennäringen”.
            Tyvärr tolkade inte regeringspartiets talesmän i debatten utskottsbetän-
            kandet lika positivt ur dessa intressens synpunkt. Med anledning
            av SSR:s skrivelse anförde nämligen Jan Fransson (s) att han ”måste
            nog göra samerna besvikna i fråga om den här tolkningen”. Det
            visar att kampen för att tillgodose olika intressen gällande fjällnära
            skogar måste gå vidare och att risk föreligger för att de som
            har att handlägga ärenden angående dessa skogar inte gör den positiva
            tolkning av utskottsbetänkandet som bl. a. SSR och vi som motionärer
            gjorde. Enligt vår uppfattning är det synnerligen viktigt att
            kunskaperna om följderna av olika utnyttjanden av de fjällnära
            skogarna vidgas och för- djupas. Det är av största vikt att beslut
            med kanske flerhundraåriga följder inte fattas om inte tillräckligt
            säkert kunskapsunderlag finns. Vi har nämnt de olika intressen
            som finns i detta fall. Det är enligt vår uppfattning av största
            betydelse att finna lösningar som gör att motsätt- ningar undviks
            och att skogsområdena kan nyttjas så att naturvårdshänsyn tas,
            samerna kan fortsätta sin traditionella näring och att sysselsättning
            kan ges åt bygdernas befolkning samt att möjligt virkesuttag görs
            inom ramen för dessa avvägningar och förutsättningarna att få
            ny skog. Med hänvisning till det anförda hemställs att riksdagen
            angående fjällnära skogar beslutar att som sin mening ge regeringen
            till känna vad som i motionen anförts om vikten av hänsynstagande
            till olika intressen med särskilt beaktande av bevarandeintresset,
            samernas rättigheter, långsiktigt utnyttjan- de, anpassning av
            skogsbruksmetoder och behovet av sysselsätt- ning för bygdens
            befolkning.
          </p>
          <p xml:id="i-L4c6idbiBfnnwsf7vtbYfZ">
            Stockholm den 23 januari 1985 MARTIN OLSSON (c) KARIN ISRAELSSON
            (c)
          </p>
        </div>
      </div>
    </body>
  </text>
</TEI>
