<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SfU-00881">
  <teiHeader>
    <fileDesc>
      <titleStmt>
        <title>Ordnat mottagande av migranter</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:881 av Markus Wiechel (SD)</title>
          <idno type="rdwebb">HB02881</idno>
          <rs type="number">881</rs>
          <orgName type="comitteeAbbreviation">SfU</orgName>
          <ref type="dokument_url_text">https://data.riksdagen.se/dokument/HB02881/text</ref>
          <ref type="dokument_url_html">https://data.riksdagen.se/dokument/HB02881</ref>
          <ref type="dokumentstatus_url_xml">https://data.riksdagen.se/dokumentstatus/HB02881</ref>
          <ref type="pdf">https://data.riksdagen.se/fil/7F759684-3369-438E-B58E-B0A73B2A4906</ref>
          <ref type="docx">https://data.riksdagen.se/fil/A89C5A29-C2A2-4006-9F32-9AF2C2A461A0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-31ZmxgegdR5YiE3xXLSFUE" type="signed"/>
        <correspContext corresp="i-31ZmxgegdR5YiE3xXLSFUE">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction xml:id="i-SqwiAcZCWTEdxMTTbCxbD1" type="submitted">
          <date when="2023-10-03"/>
          <time when="14:01:41"/>
        </correspAction>
        <correspAction xml:id="i-3JifToS2PPqLKycAQ2fPpx" type="reviewed">
          <date when="2023-10-03"/>
          <time when="15:09:28"/>
        </correspAction>
        <correspAction xml:id="i-Tg45odpPUTdCdLRzQ9oAoX" type="referred">
          <date when="2023-10-17"/>
        </correspAction>
        <correspAction xml:id="i-RmhBAseYD9LsnzPiM8nrrW" type="assigned">
          <date when="2024-01-04"/>
          <time when="12:25:23"/>
        </correspAction>
        <correspContext corresp="i-RmhBAseYD9LsnzPiM8nrrW">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-HwH8rZ7LToCJZhz6y7URek" type="behandlas_i"/>
        <correspContext corresp="i-HwH8rZ7LToCJZhz6y7URek">
          <ref type="uppgift">2023/24:SfU14</ref>
          <ref type="ref_dok_id">HB01SfU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU14</ref>
          <ref type="ref_dok_titel">Migrationsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VHLtvTha75pQachAhHrMVE" type="motHeader">
        <div xml:id="i-4u5JMe7fxM99SKjf9jS2mh" type="motTitle">
          Motion till riksdagen 2023/24:881 av Markus Wiechel (SD) Ordnat
          mottagande av migranter
        </div>
      </div>
      <div xml:id="i-Q8c9rfuDGAAVqbNUmEB5pD" type="motBody">
        <div xml:id="i-LbAmh1CJRUvBdeacGXfTQr" type="motProposal" subtype="förslag">
          <head xml:id="i-UybikL5QruHnc69eGVBUEG">
            Förslag till riksdagsbeslut
          </head>
          <list xml:id="i-WCiPsEHhRTZ9vMeq4s4jXX">
            <item xml:id="i-Qibj9Jgts112BjEp7xqrJz" sortKey="Yrkande 1">
              Riksdagen ställer sig bakom det som anförs i motionen om att
              återinföra registreringen av EU-medborgare och tillkännager detta
              för regeringen.
            </item>
          </list>
          <list xml:id="i-U81PQ3VPfNgNcwzbtsNNQk">
            <item xml:id="i-VyDKdbQyC9QgmrsnGoSy1Z" sortKey="Yrkande 2">
              Riksdagen ställer sig bakom det som anförs i motionen om att
              följa upp dagens rapportering och tillkännager detta för regeringen.
            </item>
          </list>
          <list xml:id="i-5MViCDwGScBHsDuGWkTmB7">
            <item xml:id="i-YJfWNjGUzjp8gLHGz2Zqw6" sortKey="Yrkande 3">
              Riksdagen ställer sig bakom det som anförs i motionen om att
              återkalla uppehållstillstånd för flyktingar som besökt sitt hemland
              och tillkännager detta för regeringen.
            </item>
          </list>
          <list xml:id="i-4ccqKouyRhKmQfJqLQqpPw">
            <item xml:id="i-YUoxcaGjyQDNj4u6AC8nhk" sortKey="Yrkande 4">
              Riksdagen ställer sig bakom det som anförs i motionen om ett
              moratorium för beviljande av nya medborgarskap och tillkännager
              detta för regeringen.
            </item>
          </list>
        </div>
        <div xml:id="i-KWz9RpwYKmmrpk3zf4if8W" type="motContent">
          <head xml:id="i-LPSCjEQCyzjixAxpxcGxLE" type="h1">
            Återinförd registrering och kontroll av EU-medborgare
          </head>
          <p xml:id="i-RuQxZaLtwV54bVqcCLKLZ2">
            Reglerna om fri rörlighet inom EU/EES-området innebär en långtgående
            rätt för EU-/EES-medborgare och deras familjemedlemmar att fritt
            röra sig och uppehålla sig i hela EU/EES-området. Enligt huvudregeln
            får en EU-/EES-medborgare vistas i en annan medlemsstat i tre
            månader utan annat krav än giltigt id-kort eller pass så länge
            han eller hon inte blir en orimlig belastning för den mottagande
            medlemsstatens sociala bistånds­system. För rätt till vistelse
            i en annan medlemsstat under längre tid än tre månader krävs att
            EU-/EES-medborgaren uppfyller vissa villkor, exempelvis är anställd
            eller arbetssökande med en verklig möjlighet att få en anställning.
            En EU-/EES-medborgare som efter tre månaders vistelse inte uppfyller
            villkoren för denna s.k. uppehållsrätt får utvisas, såvida han
            eller hon inte har sökt och beviljats uppehållstillstånd.
          </p>
          <p xml:id="i-2LWZspWBaCDVn7tcEq3Qos">
            Polisen har idag i uppdrag att rapportera EU-medborgare som saknar
            rätt att vistas i Sverige till Migrationsverket. Problemet är
            dock att det väldigt sällan sker och att då det sker brukar det
            handla om en slump. Har en rapportering skett finns det idag inte
            någon uppföljning av ärendet, vilket självfallet är ett problem,
            och problemet blir inte mindre av att personen som kontrolleras
            nästan säger själv att vederbörande vistats i landet i mer än
            tre månader.
          </p>
          <p xml:id="i-XgMGYCVt61K8SHMsFQpegH">
            Fram till den 1 maj 2014 var EU-medborgare som önskade stanna
            i mer än tre månader i Sverige tvungna att registrera sig hos
            Migrationsverket och samtidigt bevisa att vederbörande kunde försörja
            sig själv under vistelsen. Registreringar sker i flera länder
            i Europa, men avskaffades dessvärre i Sverige, vilket har spätt
            på redan svåra problem. Sedan registreringen upphört har problematiken
            med EU-migranter som inte kunnat försörja sig själva nämligen
            ökat kraftigt, och på flera håll går skattemedel åt till att försörja
            eller underlätta för deras vistelse, trots att kravet på att kunna
            försörja sig själv för att få stanna i landet finns kvar. Då kontrollen
            närmast kan betraktas som obefintlig kan Migrationsverket, som
            har i uppgift att utvisa personer som saknar uppehållsrätt men
            saknar övervakningsuppdrag, inte göra särskilt mycket.
          </p>
          <p xml:id="i-DxKEmPUtcAhLqYQhuzz6Y3">
            Registreringen för EU-medborgare som tidigare avskaffats måste
            återinföras och dagens rapportering måste följas upp. Dessutom
            bör kontrollen på EU-medborgare som saknar asylskäl intensifieras
            så att de kan utvisas snarast möjligt. Detta bör riksdagen ge
            regeringen till känna.
          </p>
          <head xml:id="i-MBGNp4SA8JqT45xHE12PF1" type="h1">
            Återkallade uppehållstillstånd för hemvändare
          </head>
          <p xml:id="i-UazQn16KwLu9q1BE73ks7H">
            Rätten till asyl garanteras genom artikel 18 i EU:s stadga om
            de grundläggande rättig­heterna och det är till för att möjliggöra
            för människor som flyr undan förföljelser eller riskerar att skadas
            allvarligt att få skydd i ett annat land. Asyl är dessutom en
            rättighet som beviljas till personer som uppfyller kriterierna
            i Genèvekonventionen från 1951 om flyktingars rättsliga ställning
            (FN:s flyktingkonvention).
          </p>
          <p xml:id="i-U67eNoovaYvAQppUZDEjcV">
            Definitionen av vem som är att betrakta som flykting finns i
            flyktingkonventionens första kapitel. Termen flykting är därför
            rättsligt begränsad till att omfatta en person som: ”Flytt sitt
            land i välgrundad fruktan för förföljelse på grund av ras, religion,
            tillhörighet till en viss samhällsgrupp eller politisk samhörighet,
            och som befinner sig utanför det land vari han är medborgare och
            som på grund av tidigare nämnd fruktan inte kan eller vill återvända
            till det landet”. Förföljelse kräver med andra ord, enligt konventionen,
            en individuell risk mot liv eller grova övergrepp. Konventionens
            skydd av flyktingar är dessutom tydlig och själva grundbulten
            handlar helt enkelt om att de inte får tvingas återvända till
            ett land där de riskerar förföljelse.
          </p>
          <p xml:id="i-24CrTA3Qi5MwD1fLYxEqGY">
            I vardagligt språkbruk har det kommit att bli allt vanligare
            att använda termen flykting för en lång rad personer som av olika
            skäl valt att lämna sina hem till följd av krig, fattigdom, extrema
            väderförändringar eller förtryck och som anses leva under flykting­liknande
            förhållanden. I juridisk mening är det dock fel, enligt flyktingkonventionens
            definition, och det är vida känt att även svenska myndigheter
            ofta har tolkat konven­tionen på ett orimligt sätt, vilket också
            gjort att Sverige under lång tid hade Europas mest liberala migrationslagstiftning.
            Följderna av denna lagstiftning ser vi sorgligt nog, genom försämringar
            inom så gott som varje samhällsområde, trots att vi är bland världens
            högst beskattade folk. Medvetet har makthavare helt enkelt urholkat
            asylrätten.
          </p>
          <p xml:id="i-XhKPHph6eziVsnQ8hvnFuw">
            Det kanske tydligaste exemplet på en urholkad asylrätt är när
            människor som sökt sig till Sverige och, trots Dublinkonventionen
            som menar att asyl ska sökas i första säkra ankomstland, har fått
            uppehållstillstånd i Sverige. Det finns, som bekant, inga krigsdrabbade
            länder i vår närhet och ej heller finns det några regimer kända
            för att använda sig av tortyr, dödsstraff eller på annat sätt
            utövar systematisk förföljelse av enskilda, i vår absoluta närhet.
            Ändå har ett betydande antal asylsökande från fjärran länder fått
            uppehållstillstånd i Sverige. Till råga på detta finns där exempel
            på hur de efter erhållet uppehållstillstånd har valt att åka tillbaka
            till sina hemländer på semester. I och med att de valt att resa
            tillbaka har de per definition visat att de inte är några flykt­ingar
            och ej har det skyddsbehov i Sverige som de påstått sig ha. Deras
            uppehållstill­stånd bör därmed omedelbart återkallas.
          </p>
          <head xml:id="i-4fzfTcSfAhJYNGkNAbfZV6" type="h1">
            Moratorium för nya medborgarskap
          </head>
          <p xml:id="i-KH2j8fS298zon2mQm335Xu">
            Det svenska medborgarskapet är mycket eftertraktat. Det är så
            just för att man med ett svenskt medborgarskap har rättigheter
            som man bara kan drömma om i större delen av världen. Sorgligt
            nog har dock det svenska medborgarskapet kommit att bli alltmer
            urholkat. Siffror från Eurostat (från våren 2021) visar att Sverige
            återigen toppar listan över nya utdelade medborgarskap. Det är
            bara lilla Luxemburg som delat ut fler med­borgarskap per capita,
            även om det i deras fall till skillnad från Sverige i stor utsträck­ning
            har gått till medborgare från andra EU-länder.
          </p>
          <p xml:id="i-HZCkjif79AXXnRV69eWcJW">
            Enligt Eurostat har Sverige också EU:s med råge högsta naturaliseringsgrad
            (förhållandet mellan antalet personer som förvärvade ett lands
            medborgarskap under ett år jämfört med beståndet av utländska
            invånare i samma land i början av året). I Sverige låg den på
            7,0 medborgarskap beviljade per 100 invånare bosatta, samtidigt
            som EU-snittet låg på 2,0. Högst efter Sverige var Rumänien med
            4,7 medborgarskap beviljade per 100 invånare bosatta. År 2020
            var strax över 2 miljoner personer i Sverige utrikes födda, vilket
            innebär ungefär 19,7 procent av befolkningen. Av de som invandrat
            och fått medborgaskap toppas listan av syriska invandrare följt
            av brittiska medborgare, statslösa, somalier, afghaner och irakier.
            En mycket stor del av de nya medborgarna kommer således från kulturellt
            avlägsna länder.
          </p>
          <p xml:id="i-KS5tutc7uZ1hSNx7xtmjDU">
            Att personer som väljer att bosätta sig i Sverige anpassar sig
            bör naturligtvis vara lika självklart som det är i andra länder,
            och i många fall finns även en sådan vilja hos migranter. Problemet
            är dock att det till följd av det enorma antalet människor som
            samtidigt sökt sig till vårt land blir svårare. Vidare innebär
            det en ökad risk för utan­förskap och ökad segregation. Om en
            migrant väljer att ta steget att bli svensk med­borgare är det
            således också rimligt att vederbörande känner sig svensk. I dag
            kan vi nog med fog veta att en stor del av de nya medborgarna
            inte gör det. Medborgarskapet ses snarare som ett privilegium
            utan några vidare krav på att ens förstå värdsamhället, normer
            eller ens språket. Villkoren för att kunna ansöka om att bli medborgare
            tillhör bland de mest slapphänta i världen. Att det ställs krav
            på nya medborgare och att de också de facto känner sig som svenskar
            blir extra viktigt när närmare var femte person i landet är född
            i ett annat land. Mot bakgrund av detta krävs rejäla omtag, för
            att återigen kunna stärka det svenska medborgarskapet. Av den
            anledningen krävs ett moratorium för beviljande av nya medborgarskap.
          </p>
        </div>
        <div xml:id="i-6ALDGbfhHfqJspYcXqd2RV" type="motSignatures">
          <list xml:id="i-WFEVVdSZXhAVLtvrpx46Kf">
            <item xml:id="i-KpMV1yyHJ1n6cM7ovDhA3P" who="i-Lw92TAaAVgG8Kdf7YxhViy">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
