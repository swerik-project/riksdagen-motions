<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SfU-04063">
  <teiHeader>
    <fileDesc>
      <titleStmt>
        <title>med anledning av prop. 2020/21:191 Ändrade regler i utlänningslagen</title>
        <author corresp="i-MEQoHPb6qh2nYtPCAZQYv3">av Maria Malmer Stenergard m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:4063 av Maria Malmer Stenergard m.fl. (M)</title>
          <idno type="rdwebb">H8024063</idno>
          <rs type="number">4063</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H8024063/text</ref>
          <ref type="dokument_url_html">http://data.riksdagen.se/dokument/H8024063</ref>
          <ref type="dokumentstatus_url_xml">http://data.riksdagen.se/dokumentstatus/H8024063</ref>
          <ref type="docx">http://data.riksdagen.se/fil/AE54457D-2B8A-4268-8489-CA678C54C757</ref>
          <ref type="pdf">http://data.riksdagen.se/fil/85E98CEC-1468-4AA9-BF19-E4894E852F5D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-SUAEH6RCke4pVRKPPGZ14p</idno>
            <name>Mattias Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KvKhrEa3hJDxAgEGxpLp41</idno>
            <name>Katarina Brännström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DHyJnTqHxJuz92Y1rFf2i4</idno>
            <name>Arin Karapet</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-6ruCvq43bT8LMJiVTZpVMm</idno>
            <name>Ann-Sofie Alm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-6KC1ypNADVVrdxSZ3mRKvW"/>
        <correspContext corresp="i-6KC1ypNADVVrdxSZ3mRKvW">
          <ref>Proposition 2020/21:191</ref>
        </correspContext>
        <correspAction xml:id="i-63nf3sGgHgJf3NdYpRgw7e" type="signed"/>
        <correspContext corresp="i-63nf3sGgHgJf3NdYpRgw7e">
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-SUAEH6RCke4pVRKPPGZ14p"/>
          <note type="signatory" corresp="i-KvKhrEa3hJDxAgEGxpLp41"/>
          <note type="signatory" corresp="i-DHyJnTqHxJuz92Y1rFf2i4"/>
          <note type="signatory" corresp="i-6ruCvq43bT8LMJiVTZpVMm"/>
        </correspContext>
        <correspAction type="submitted" xml:id="i-DQ7XxGB9yMGeYJTAU8dKCC">
          <date when="2021-05-11"/>
          <time when="16:36:26"/>
        </correspAction>
        <correspAction type="dismissed" xml:id="i-BQem6BUr9tHwvExkVxaQeY">
          <date when="2021-05-18"/>
        </correspAction>
        <correspAction type="reviewed" xml:id="i-5Lagy1tsA8ZaRDoa56qDhm">
          <date when="2021-05-18"/>
          <time when="09:57:28"/>
        </correspAction>
        <correspAction type="referred" xml:id="i-GiYRJkWL8vNQG6FCyPd5Tj">
          <date when="2021-05-19"/>
        </correspAction>
        <correspAction type="assigned" xml:id="i-4KSfFMDmRGPL1L4k2d3P3n">
          <date when="2021-06-22"/>
          <time when="17:15:34"/>
        </correspAction>
        <correspContext corresp="i-4KSfFMDmRGPL1L4k2d3P3n">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-5QHTFgPSdjfTBWMMtemRx3"/>
        <correspContext corresp="i-5QHTFgPSdjfTBWMMtemRx3">
          <ref type="uppgift">2020/21:SfU28</ref>
          <ref type="ref_dok_id">H801SfU28</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU28</ref>
          <ref type="ref_dok_titel">Ändrade regler i utlänningslagen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:4063 av Maria Malmer Stenergard m.fl. (M) med anledning av prop. 2020/21:191 Ändrade regler i utlänningslagen</div>
      </div>
      <div type="motBody">
        <div type="motProposal" subtype="förslag">
          <head xml:id="i-dT575iXVJzeZNsosiWXHe">
            Förslag till riksdagsbeslut
          </head>
          <list style="ol">
            <item xml:id="i-2qrypdtoYKKTswqQcM8gjJ">
              Riksdagen ställer sig bakom det som anförs i motionen om att
              det första uppehållstillstånd som beviljas en alternativt skyddsbehövande
              ska gälla i tolv månader och tillkännager detta för regeringen.
            </item>
            <item xml:id="i-SrMqWisctTsHu1dXTVSzLC">
              Riksdagen ställer sig bakom det som anförs i motionen om att
              uppehållstillståndstidens längd ska vara tolv månader när uppehållstillstånd
              beviljas på grund av humanitära skäl, och detta tillkännager riksdagen
              för regeringen.
            </item>
            <item xml:id="i-AiNev8JLXpX8TwUCpxc37t">
              Riksdagen ställer sig bakom det som anförs i motionen om att
              uppehållstillståndstidens längd ska vara max tolv månader när
              uppehållstillstånd beviljas på grund av hinder mot verkställighet,
              och detta tillkännager riksdagen för regeringen.
            </item>
            <item xml:id="i-MkPzMRHzsBpGPPGDTvm1D7">
              Riksdagen ställer sig bakom det som anförs i motionen om att
              det av lagtexten ska framgå att sökanden ska uppfylla krav på
              kunskaper i svenska och samhällskunskap för att beviljas permanent
              uppehållstillstånd och tillkännager detta för regeringen.
            </item>
            <item xml:id="i-SEkEMwr3p6vtNqfK2uxQvY">
              Riksdagen ställer sig bakom det som anförs i motionen om att
              vandelskravet bör skärpas och tillkännager detta för regeringen.
            </item>
            <item xml:id="i-7sv128PKhrKxrViRVSXcEa">
              Riksdagen ställer sig bakom det som anförs i motionen om att
              det ska krävas synnerliga skäl för undantag från vissa av kraven
              för permanent uppehållstillstånd och tillkännager detta för regeringen.
            </item>
            <item xml:id="i-LUPTtM4t9MHo9zS9aNAb1y">
              Riksdagen ställer sig bakom det som anförs i motionen om att
              kretsen av personer som kan anhöriginvandra inte ska utökas i
              förhållande till Migrationskommitténs betänkande En långsiktigt
              hållbar migrationspolitik och tillkännager detta för regeringen.
            </item>
            <item xml:id="i-QB5aQdjt1QyHYNBqQHaTLP">
              Riksdagen ställer sig bakom det som anförs i motionen om att
              anknytningspersonen ska ha välgrundade utsikter att beviljas ”uppehållstillstånd
              under en längre tid” i 5 kap. 3 och 3 a §§ utlänningslagen tas
              bort och ersätts med förslagen i Migrationskommitténs betänkande
              En långsiktigt hållbar migrationspolitik om att anknytningspersonen
              ska ha välgrundade utsikter att beviljas ”varaktigt uppehållstillstånd”,
              och detta tillkännager riksdagen för regeringen.
            </item>
            <item xml:id="i-MUBocvg3TqBFRLArgxTG65">
              Riksdagen ställer sig bakom det som anförs i motionen om att
              alternativt skyddsbehövande som huvudregel inte ska undantas från
              försörjningskravet under tre månader och tillkännager detta för
              regeringen.
            </item>
            <item xml:id="i-CBCKxdhYWy18o99SV86EwW">
              Riksdagen ställer sig bakom det som anförs i motionen om att
              det bör införas en bestämmelse som kräver att anknytningspersonen
              lagligen vistats i Sverige i två år för att vara berättigad till
              familjeåterförening, och detta tillkännager riksdagen för regeringen.
            </item>
            <item xml:id="i-G4Z3vkfqcmSk5KU1ayYFxk">
              Riksdagen ställer sig bakom det som anförs i motionen om att
              det ska räcka att referenspersonen eller familjemedlemmen har
              anknytning till ett tredje land där familjeåterförening är möjlig
              för att försörjningskravet ska gälla, och detta tillkännager riksdagen
              för regeringen.
            </item>
            <item xml:id="i-CEnpQQPSSUTE8LTRPnX1tN">
              Riksdagen ställer sig bakom det som anförs i motionen om att
              stryka 5 kap. 3 d § tredje stycket utlänningslagen om när det
              ska anses stå klart att ett förhållande är väl etablerat, och
              detta tillkännager riksdagen för regeringen.
            </item>
            <item xml:id="i-7fugX9FAqvR7o2tftKs7pX">
              Riksdagen ställer sig bakom det som anförs i motionen om att
              tidsfristen för undantag från försörjningskravet för kvotflyktingars
              anhöriginvandring ändras till att beräknas på samma sätt som för
              flyktingar och tillkännager detta för regeringen.
            </item>
            <item xml:id="i-BayChVSfXoj4S97aoZn7v1">
              Riksdagen ställer sig bakom det som anförs i motionen om att
              anknytningspersonen kan undantas från kravet på försörjning vid
              anhöriginvandring om det finns synnerliga skäl, och detta tillkännager
              riksdagen för regeringen.
            </item>
            <item xml:id="i-Rvi3GoRRiJBAjz1pTPwjez">
              Riksdagen ställer sig bakom det som anförs i motionen om att
              uppehållstillstånd på grund av anknytning får vägras om någon
              av makarna eller samborna är under 21 år, och detta tillkännager
              riksdagen för regeringen.
            </item>
            <item xml:id="i-KKSmJwd4C6695AM8a9ytX3">
              Riksdagen ställer sig bakom det som anförs i motionen om att
              bestämmelsen om humanitära skäl ska skärpas i enlighet med vad
              som anges i motionen och tillkännager detta för regeringen.
            </item>
            <item xml:id="i-3rujdf7F4CoMTV7BE6mWU3">
              Riksdagen ställer sig bakom det som anförs i motionen om att
              förlänga lagen om tillfälliga begränsningar av möjligheten att
              få uppehållstillstånd i Sverige till den 1 juli 2024 och tillkännager
              detta för regeringen.
            </item>
            <item xml:id="i-7vwPVLfZ1dV9HUpP4sXGrj">
              Riksdagen ställer sig bakom det som anförs i motionen om att
              det är angeläget att en lagteknisk översyn av lagstiftningen genomförs
              och att den genomförs inom en inte alltför avlägsen framtid, och
              detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-5P3yXuX32AVwy2NFgvyx1e">
            Inledning
          </head>
          <p xml:id="i-3eFhqVjKVgkhD5MWDieSi5">
            En av 2020-talets allra största uppgifter i svensk politik är
            att lösa de stora integrations­problemen. Det är avgörande för
            vår framtid som land. Invandring kan vara löftesrik och har bidragit
            till att skapa några av världens mest dynamiska samhällen. Hundra­tusentals
            människor har under årens lopp kommit till Sverige och berikat
            vårt land med kultur, kunskap, entreprenörskap och skattepengar.
            Men invandring är också alldeles uppenbart något komplicerat som
            kan skapa ojämlikhet och stora motsättningar. Få länder har fått
            erfara det lika mycket som Sverige de senaste decennierna.
          </p>
          <p xml:id="i-Sh4izev5oYxGmMjQzV94uy">
            När invandringen – och integrationen därefter – fungerar bra,
            så berikar den invandrarlandet och ger goda förutsättningar för
            den som invandrar att skapa en bättre framtid för sig och sina
            barn. Men så blir det inte om landet dit många söker sig tar emot
            fler än man mäktar med, eller slarvar med integrationen av dem
            som kommer. Det är lätt att blunda för det som i grunden är riktigt
            svårt och fyllt av målkonflikter. Den framgångsrika invandringen
            – eller den framgångsrika internationaliseringen av ett land –
            kommer inte med automatik.
          </p>
          <p xml:id="i-GCH3zUxLwaRnjj6Ze3KaU1">
            Under de senaste decennierna har Sverige gått från att vara ett
            land som präglas av en betydande homogenitet till att vara ett
            invandrarland. I dag är var femte person född utomlands, och bara
            de senaste tio åren har över 400 000 asylrelaterade uppehålls­tillstånd
            beviljats. Trots det har svensk politik aldrig tagit vare sig
            invandring eller integration på det allvar som krävs. Det har
            aldrig funnits ett genomtänkt förhållnings­sätt till hur många
            som bör få komma hit, vilka de bör vara – och på vilka villkor.
            Inte heller vad vi som land måste göra för att lyckas integrera
            människor in i den svenska gemenskapen, om de kommer hit från
            länder med helt andra lagar, regler och kulturer. Än mindre vad
            vi är beredda att kompromissa med om vi inte lyckas med integrationen.
            Eller hur vi ska möta de problem som uppstår, framför allt när
            integrationen inte lyckas.
          </p>
          <p xml:id="i-HDTo7qev3h2nurzsykmVCm">
            Eklund och Larsson (2020) konstaterar att en majoritet av de
            utrikes födda i arbetsför ålder under perioden 1990–2016 inte
            uppnådde självförsörjning. År 2019 var ca 675 000, eller 50 procent,
            av invandrarna i arbetsför ålder inte självförsörjande, och utländska
            kvinnor är i hög grad marginaliserade på den svenska arbetsmarknaden.
            Enligt beräkningar som baseras på Riksdagens utredningstjänst
            kommer de människor som invandrade till Sverige under den förra
            mandatperioden (2014–2018) få olika bidrag i stället för arbetsinkomster
            till en kostnad av närmare 75 miljarder kronor under sina första
            tio år i Sverige. Endast en av tre av de som asylinvandrare till
            Sverige under flyktingkrisen 2015 jobbade fyra år senare. Bland
            kvinnorna var det färre än en av fem som hade förvärvsarbetat
            under året. Barn till föräldrar som försörjer sig genom bidrag
            har sämre skolresultat, mår i större utsträckning psykiskt dåligt
            och riskerar själva ett livslångt utanförskap. Var tredje utrikes
            född elev lämnar grundskolan utan behörighet till gymnasiet.
          </p>
          <p xml:id="i-WWvBZaq4rxG1hw1BLU3oWJ">
            Integrationskrisen är särskilt påtaglig i Sveriges utanförskapsområden
            där trång­boddheten, hedersförtrycket, kriminaliteten och hopplösheten
            breder ut sig. Nästan hälften av kvinnorna i socialt utsatta områden
            uppger att de är otrygga på kvällstid i sitt eget bostadsområde.
            Nära 70 procent av de boende i samma områden uppger att det finns
            kriminella personer eller grupperingar som har en inverkan på
            området i något avseende. Flest anger att de påverkar personer
            i området att inte vittna. Parallella samhällen växer fram när
            rättsstaten inte klarar av sitt uppdrag.
          </p>
          <p xml:id="i-Q3p2S2MU2Rjag16mA1h3tr">
            För att bryta och vända denna utveckling krävs en lång rad reformer
            och åtgärder som rör arbetsmarknad, utbildning, bidragssystem,
            socialtjänst, rättspolitik med mera. Men en förutsättning för
            att en sådan reformpolitik ska lyckas är att Sverige förmår införa
            och under överskådlig tid upprätthålla en restriktiv migrationspolitik.
            Det humana är inte att låta så många som möjligt komma innanför
            Sveriges gränser. Det humana är att låta alla de som redan sökt
            och fått skydd här få en verklig möjlighet att komma in i samhället.
            I Sverige ska ett nej vara ett nej – men ett ja måste också bli
            ett ja på riktigt.
          </p>
          <p xml:id="i-XToz8567TSzcYViy1rMSET">
            Sverige har med den tillfälliga lagen stramat åt det migrationspolitiska
            regelverket. Trots det har asylinvandringen till Sverige fortsatt
            varit oproportionerligt hög. Antalet asylansökningar i Sverige
            uppgick under 2019 till knappt 22 000. Det var det sjätte största
            asylmottagandet, sett både till andel och antal, av EU:s samtliga
            27 medlems­stater. Det är också tre gånger så många asylansökningar
            som registrerades i Norge, Danmark och Finland tillsammans. Därutöver
            tillkommer invandring genom familje­återförening. Det är sammantaget
            en asylinvandring på ohållbart höga nivåer, sett till Sveriges
            mottagningskapacitet och integrationsförmåga. Det gagnar inte
            Sverige att som regeringen tala om historisk låga nivåer asylsökande
            genom att jämföra antalet asyl­sökande vid två extrema situationer
            som flyktingkrisen och coronapandemin. Migrationsverkets prognos
            pekar på 19 000 asylsökande för 2022 och 20 000 asyl­sökande per
            år de två efterföljande åren. Då har inte regeringens föreslagna
            upp­luckringar ens tagits i beaktande.
            <ref target="i-7Km7qjiA1nFDM49QQVv7Eh">
              [1]
            </ref>
          </p>
          <p xml:id="i-YUAqSizoqLn8XD4ABDd7b">
            För att Sverige ska klara av integrationskrisen är det därför
            helt centralt att den svenska migrationspolitiken utgår från EU:s
            minimikrav, samtidigt som söktrycket till Sverige minskar. För
            det krävs en samlad och konsekvent politik som ligger fast under
            många år framöver.
          </p>
          <p xml:id="i-8FwuCSSmLhHeH6mkadGuqm">
            Moderaterna har i huvudsak följande utgångspunkter för en sådan
            politisk inriktning:
          </p>
          <p xml:id="i-CyqX3K91oQhEVrjdzyzTPo">
            För det första bör ett volymmål införas. Målet ska vara vägledande
            för de beslut som fattas på det migrationspolitiska området. Volymmålet
            ska innebära att invandringen till Sverige motsvarar den i våra
            nordiska grannländer. För det andra måste Sverige ha en migrationspolitik
            utifrån EU:s miniminivå och internationella konventionsåtaganden.
            För det tredje måste övriga incitament för migranter att ta sig
            just till Sverige – de så kallade pull-faktorerna – minska. Det
            sistnämnda handlar bl.a. om mer restriktiva regler för anhöriginvandring,
            åtstramning av bidragssystem samt effektivare verkställighet vid
            nej på en asylansökan.
          </p>
          <p xml:id="i-DneATTnqDrG4Jf5KkEnNMp">
            Moderaterna konstaterar att förslagen i propositionen inte innebär
            en miniminivå. Därtill finns det ett antal förslag som ökar pull-faktorerna.
            Förslagen i propositionen som helhet gör att regeringen försatt
            möjligheten till en långsiktigt hållbar migrations­lagstiftning.
            Propositionen är också ett tydligt bevis på att regeringen inte
            mäktar med att införa den migrationslagstiftning som Sverige,
            givet samhällsutvecklingen, behöver.
          </p>
          <head type="h1" xml:id="i-TtqHth1g4VP4eGc1giajuq">
            Uppehållstillståndens längd
          </head>
          <p xml:id="i-XFbeGhGaZ4FpePp878JE9b">
            Moderaterna välkomnar förslaget att tidsbegränsade uppehållstillstånd
            ska vara huvud­regel vid första beslutstillfället. Föreslagna
            tillståndstider behöver dock vara kortare i flera avseenden.
          </p>
          <p xml:id="i-KKXzrqbbQrd5hn7Da9Z8Mg">
            Enligt skyddsgrundsdirektivets artikel 24.2 ska personer som
            är alternativt skydds­behövande få uppehållstillstånd som gäller
            i minst ett år, och om det förnyas i minst två år, om inte tvingande
            hänsyn till den nationella säkerheten eller den allmänna ordningen
            kräver något annat. Regeringens förslag lägger sig således över
            EU-rättens minimikrav. Moderaterna anser att uppehållstillståndets
            längd för alternativt skyddsbehövande borde vara 12 månader i
            stället för föreslagna 13 månader.
          </p>
          <p xml:id="i-JfaEytaWQiP3LrRmGjHyio">
            Även i fråga om uppehållstillstånd som beviljas på grund av humanitära
            skäl eller hinder mot verkställighet efter ett laga kraftvunnet
            beslut bör uppehållstillståndets längd vid första beviljandet
            motsvara EU:s minimikrav och således gälla i 12 respektive maximalt
            12 månader och inte 13 månader som föreslås i propositionen.
          </p>
          <head type="h1" xml:id="i-T6Yp8MhqDj9ufiL7ztyTSc">
            Permanent uppehållstillstånd
          </head>
          <head type="h2" xml:id="i-EkThUrHF3GF4ebR7L5iTZB">
            Krav på kunskaper i svenska och samhällskunskap
          </head>
          <p xml:id="i-91irG29t1ynAzn5sEoFhv7">
            Migrationskommittén föreslog i betänkandet En långsiktigt hållbar
            migrationspolitik (nedan betänkandet) att permanent uppehållstillstånd
            endast ska kunna beviljas om utlänningen uppfyller krav på kunskaper
            i svenska och samhällskunskap, kan försörja sig och det med hänsyn
            till utlänningens förväntade levnadssätt inte råder tveksamhet
            om att ett permanent uppehållstillstånd bör beviljas.
          </p>
          <p xml:id="i-GM6bcqdCq5FLqgWRZVF3hg">
            I regeringens förslag till 5 kap. 7 § utlänningslag (UtlL) saknas
            krav på kunskaper i svenska och samhällskunskap, vilket skiljer
            sig från hur 5 kap. 7 § UtlL utformades i betänkandet. Vi föreslår
            att förslaget i betänkandet införs. Därmed ska det framgå det
            av lagtexten att sökanden ska uppfylla krav på kunskaper i svenska
            och samhällskunskap för att beviljas permanent uppehållstillstånd.
            Regeringen eller den myndighet som regeringen bestämmer ska bemyndigas
            att meddela föreskrifter om utformning och kontroll av språk-
            och samhällskunskapskraven. I och med att en ordning för prövning
            av om sökanden uppfyller dessa båda krav, till följd av regeringens
            ändring i för­hållande till betänkandet, inte hinner bli färdig
            till lagens ikraftträdande, föreslår vi att det införs en överengångsbestämmelse
            som innebär att kravet ska gälla fr.o.m. en viss närmare angiven
            tidpunkt.
          </p>
          <head type="h2" xml:id="i-XjGgJKF1BdZKjfTEaAC696">
            Försörjningskrav
          </head>
          <p xml:id="i-MSwCikQVnX7dRc7RQeNSd9">
            I linje med förslag i betänkandet föreslår regeringen i propositionen
            ett försörjningskrav för att permanent uppehållstillstånd ska
            få beviljas. Till skillnad från i betänkandet berörs dock inte
            inkomsternas nivå för att kravet ska vara uppfyllt. Regeringen
            konstaterar att den närmare regleringen är av detaljkaraktär och
            därför bör finnas i förordning. Att regeringen anser att den närmare
            regleringen bör finnas i förordning är en sak. Att lämna allt
            för detaljerad vägledning i förarbetsuttalanden riskerar att mot­verka
            en flexibel reglering som är hållbar över tid. Viss vägledning
            måste dock ges från lagstiftaren ifråga om inriktningen för nivåer,
            vilka inkomstkällor som får räknas in och vilken varaktighet som
            ska krävas. I sammanhanget bör nämnas att det i proposition 2015/16:174
            Tillfälliga begränsningar av möjligheten att få uppehållstillstånd
            i Sverige (s. 60 f.) exempelvis uttryckligen står:
          </p>
          <p xml:id="i-F9Hy6rPMVQ9yh2nnMygTTg">
            Att kunna försörja sig bör, i likhet med vad som gäller vid arbetskraftsinvandring,
            innebära att inkomsterna inte är så låga att utlänningen behöver
            försörjningsstöd enligt 4 kap. 1 § socialtjänstlagen (2001:453)
            för att täcka kostnaderna för bl.a. boende och uppehälle (jfr,
            prop. 2007/08:147 s. 27). Inkomsterna ska komma från anställning
            eller näringsverksamhet eller en kombination av dessa. Regeringen
            anser inte att subventionerade anställningar bör kunna utgöra
            grund för permanent uppehållstillstånd. Vid bedömningen av om
            inkomsterna gör det möjligt för utlänningen att försörja sig bör
            en sammantagen bedömning göras av hans eller hennes ekonomiska
            situation. Om det rör sig om en anställning måste denna vara varaktig
            så att försörjningsförmågan kan antas bestå en längre tid. Med
            varaktig anställning avses i första hand tillsvidareanställningar.
            Även en tidsbegränsad anställning bör dock kunna anses varaktig
            om det handlar om en anställning som ska pågå under en längre
            tid.
          </p>
          <p xml:id="i-CSuupxuojrMaPnUm9BLer3">
            I betänkandet återfinns uttalanden om nivån på försörjningskravet
            i form av att det ska utgå från förbehållsbeloppet i utsökningsbalken.
            Möjligen är det den nivå som regeringen har i åtanke i och med
            den korta referensen till 17 § i den tillfälliga lagen även om
            den mest tycks syfta på omständigheten att det bör vara tillräckligt
            att utlänningen kan försörja sig själv, se s. 68. Det är dock
            önskvärt med större tydlighet. Därtill anser Moderaterna att det
            inte är rimligt att nivån ska utgå från förbehålls­beloppet i
            utsökningsbalken eftersom syftet med förbehållsbeloppet i utsökningsbalken
            är att under en begränsad tid leva på så kallat existensminimum
            på grund av skulder.
          </p>
          <p xml:id="i-9PbZE4WToXfydkQCMnNuD6">
            Regeringen menar att inkomsterna ska komma från anställning eller
            närings­verksamhet eller en kombination av dessa. Skrivningen
            om att försörjningskravet ”bör kunna uppfyllas oavsett hur inkomsterna
            beskattas” är en skillnad i förhållande till vad som gäller enligt
            tillfälliga lagen (se s. 69 jämfört med prop. 2015/16:174 s. 61).
            Av Migrationsverkets rättsliga ställningstagande angående prövning
            av rätten till permanent uppehållstillstånd enligt 17 § tillfälliga
            lagen framgår att ”Om inkomsten som åberopas inte är sådan att
            den ska beskattas ska ansökan avslås”.
            <ref target="i-DC1qyeYGyxHmN3rSK6UvhM">
              [2]
            </ref>
            Regeringens uttalande i propositionen innebär därmed lättnader
            i försörjningskravet i förhållande till vad som nu gäller. Moderaterna
            anser att det ska tydliggöras att barnbidrag och underhållsstöd
            ska få ingå i beräkning av godtagbara försörjningskällor, men
            däremot inte studiebidrag för gymnasiestuderande barn eller bostadsbidrag
            (jmf MIG 2019:22). Huvudinriktningen ska dock vara att det är
            jobb med stabil inkomst, inte bidrag, som ska utgöra grunden för
            att försörjningskravet ska vara uppfyllt. Det ska t.ex. inte gå
            att uppfylla för­sörjningskravet med arbetslöshetsersättning eller
            subventionerad anställning. För att garantera en varaktighet i
            försörjningsförmågan måste det även krävas att den som ska stå
            för försörjningen har haft en inkomst under minst ett år. Uttalanden
            av det slaget görs exempelvis i det förarbetsuttalande som återges
            ovan och det är ett förarbets­uttalande som Migrationsverket hänvisar
            till i sitt rättsliga ställningstagande i fråga om varaktighetens
            betydelse vid bedömning av försörjningskravet.
            <ref target="i-P4pBDQeKyLGmWSeVvankxS">
              [3]
            </ref>
            Att det klart bör framgå att sökanden ska ha uppfyllt försörjningskravet
            även för viss tidsperiod innan ansökan om permanent uppehållstillstånd
            ges in är något som också lyfts av Justitiekanslern i remissvar.
            Regeringens uttalande i propositionen om att kommittén inte föreslår
            något krav och att det inte finns skäl att föreslå någon annan
            ordning riskerar att leda till att det, till skillnad från i dag,
            inte kommer att ställas upp något varaktighetskrav (se s. 69).
            Det vore i så fall ytterligare en uppluckring.
          </p>
          <head type="h2" xml:id="i-MYxjxg4sqRkKsFchD3hD2w">
            Vandelskrav
          </head>
          <p xml:id="i-N6Tn49yLWrCmeXtCmGbYB4">
            Vad gäller vandelskravet innebär det att det, utifrån utlänningens
            förväntade levnadssätt, inte ska råda tveksamhet om att ett permanent
            uppehållstillstånd bör beviljas. Moderaterna anser att vandelkravet
            bör skärpas. Permanent uppehållstillstånd är inte en rättighet,
            och ett hederligt levnadssätt ska premieras. Även om det, som
            regeringen påtalar, finns risker med en för hög detaljeringsgrad
            bör det uttryckligen framgå att den som begått ett brott med straffvärde
            på en månads fängelse eller högre inte ska vara berättigad till
            permanent uppehållstillstånd. Det utesluter inte att det alltid
            ska göras en helhetsbedömning och att det kan finnas fall där
            kortare påföljd kan leda till att permanent uppehållstillstånd
            inte beviljas. Därtill bör den karenstid som gäller för ansökan
            om svenskt medborgarskap även gälla för permanent uppehållstillstånd.
            Som exempel innebär det att ansökan kan göras tidigast fyra år
            efter brottet begicks om det resulterade i ett fängelsestraff
            på en månad.
          </p>
          <head type="h1" xml:id="i-SnHGb9cM1Fg9K5Ub7go92V">
            Undantag från kraven för permanent uppehållstillstånd
          </head>
          <p xml:id="i-YBfPyLC2heFULwgrqARMCU">
            Regeringens förslag till 5 kap. 8 § första stycket 3 UtlL innebär
            att det, utöver de kategorier som är undantagna från kravet på
            egen försörjning för permanent uppe­hållstillstånd, även ska kunna
            göras undantag för andra personer om det föreligger ”särskilda
            skäl” och inte ”synnerliga skäl” som föreslås i betänkandet. Moderaterna
            anser att det ska krävas synnerliga skäl för undantag. Som en
            följd av att vi anser att det i lagstiftningen ska införas krav
            på språk och samhällskunskap bör det också tydliggöras att undantaget
            också omfattar dessa krav, dvs. att bestämmelsen får en utformning
            i överensstämmelse med förslaget i betänkandet.
          </p>
          <p xml:id="i-C3E2EXpRtH1QMYcemfQGBf">
            Som argument för en ändring från synnerliga till särskilda skäl
            anges att de exempel som ges i betänkandet ligger närmare vad
            lagstiftaren brukar benämna som särskilda skäl. Ett krav på att
            det ska föreligga synnerliga skäl riskerar, enligt regeringen
            och vissa remissinstanser, bli mycket snävt och att undantag därför
            inte kan medges i de situationer som särskilt nämns i betänkandet.
          </p>
          <p xml:id="i-WAHivhZCPRppXTKMNHGWBN">
            Moderaterna delar inte regeringens bedömning i denna del. Även
            rekvisitet ”synnerliga skäl” får anses möjliggöra undantag i de
            situationer som anges i betänkandet. Därtill tillämpas lagstiftningen
            i ljuset av förarbetsuttalanden, varför exempel på avsedda undantag
            som lagstiftaren pekar på i förarbeten får betydelse vid rättstillämpningen.
            Likaså valdes i betänkandet begreppet synnerliga skäl utifrån
            att utgångspunkten är att det ska vara så få personer som möjligt
            som undantas från de uppställda kraven (se s. 222). Genom att
            införa en möjlighet till undantag vid särskilda skäl i stället
            för synnerliga skäl vidgas möjligheten till undantag från kravet
            på permanent uppehållstillstånd på ett sätt som inte är önskvärt
            när Sverige behöver strama upp migrationslagstiftningen.
          </p>
          <head type="h1" xml:id="i-T1ysAtm47qzFPrKbtj4fZC">
            Anhöriginvandring
          </head>
          <head type="h2" xml:id="i-UjfQHXi36axWxuuTdhfgUU">
            Kretsen som kan anhöriginvandra
          </head>
          <p xml:id="i-5iWvCfKBnEix3qea66UKwZ">
            Moderaterna anser att kretsen av personer som omfattas av reglerna
            om anhörig­invandring behöver ligga på en miniminivå under en
            överskådlig tid. Mot denna bakgrund motsätter sig Moderaterna
            att regeringen i propositionen utökar denna krets genom ett nytt
            förslag i 5 kap. 3 a § UtlL. I propositionen föreslås att uppehållstillstånd
            får ges till en utlänning som har för avsikt att ingå äktenskap
            eller inleda ett samboförhållande med en person som har beviljats
            tidsbegränsat uppehållstillstånd enligt 1 eller 6 § eller 12 kap.
            18 § och som har välgrundade utsikter att beviljas uppehållstillstånd
            under en längre tid, om förhållandet framstår som seriöst och
            har etablerats redan i hemlandet och inte särskilda skäl talar
            mot att tillstånd ges.
          </p>
          <p xml:id="i-EQCWTPgPaDMHD3VYsjXHMo">
            Som ett huvudsakligt motiv till den utvidgade möjligheten till
            anhöriginvandring anges att personer i samkönade par inte har
            möjlighet att sammanbo i sina hemländer. Bestämmelsen har dock
            inte någon sådan begränsning. Inte heller är den begränsad till
            olikkönade par vars förhållande inte accepteras i den kultur de
            levt i, som också nämns i propositionen. Som Migrationsverket
            påtalade i sitt remissvar: ”Så som den föreslagna bestämmelsen
            nu är utformad saknas det utrymme för att beakta anledningen till
            att paret levt åtskilda i hemlandet. Detta betyder således att
            förslaget, så som det är utformat i dagsläget, kan komma att omfatta
            fler grupper än de som det syftar till att omfatta.” (se s. 2).
          </p>
          <p xml:id="i-PTQ8pF91babDkeQppPakow">
            Begreppet ”ha etablerats redan i hemlandet” liknar begreppet
            ”etablerats före in­resan” som återfinns i artikel 9.2 i familjeåterföreningsdirektivet.
            I bestämmelsen stadgas att medlemsstaterna får begränsa tillämpningen
            till flyktingar vilkas familjeband har etablerats före inresan.
            Migrationsverket påtalar i sitt remissvar att innebörden av begreppet
            ”ha etablerats redan i hemlandet” kommer att bli av stor betydelse
            för tillämpningen av bestämmelsen och att det inte framgår hur
            tolkningen av det nationella begreppet – som införs i en bestämmelse
            som inte har sin grund i familjeåterförenings­direktivet – ska
            förhålla sig till det gemenskapsrättsliga begreppet. Något svar
            på denna fråga ges inte i propositionen. Mer allmänt hållet sägs
            att ”Bedömningen av om ett förhållande är etablerat får göras
            utifrån omständigheterna i varje enskilt fall, där bl.a. längden
            på relationen är en av flera faktorer som kan tala för att relationen
            är etablerad.” (se s. 162). Att längden på en relation kan tala
            för att den är etablerad är sannolikt inte den typ av tydliggörande
            som efterfrågas.
          </p>
          <head type="h1" xml:id="i-PyMjNEhLsxowSLyFTiKFU5">
            Krav på anknytningspersonen
          </head>
          <p xml:id="i-UZrDuQQuST2EGticTjW1Z7">
            I propositionen föreslås att anknytningspersonen ska ha välgrundade
            utsikter att beviljas ”uppehållstillstånd under en längre tid”.
            Detta är en skillnad i förhållande till förslaget i betänkandet.
            Moderaterna anser att den av regeringen föreslagna ändringen om
            att anknytningspersonen ska ha välgrundade utsikter att beviljas
            ”uppehållstillstånd under en längre tid” i 5 kap. 3 och 3 a §§
            tas bort och ersätts med föreslagen i betänkandet om att anknytningspersonen
            ska ha välgrundade utsikter att beviljas ”varaktigt uppehålls­tillstånd”.
          </p>
          <p xml:id="i-95nqEMsktPzN6pwvid6X19">
            Begreppet ”varaktigt uppehållstillstånd” används i artikel 3.1
            i familjeåterförenings­direktivet. Direktivet bygger på tanken
            att en tredjelandsmedborgare som har en mera permanent bosättning
            i en EU-stat, den s.k. anknytningspersonen, ska ha rätt att återförenas
            med medlemmar i kärnfamiljen som också är tredjelandsmedborgare.
            Enligt artikel 3.1 får referenspersonen lämna in en ansökan om
            familjeåterförening när han eller hon innehar ett uppehållstillstånd
            med en giltighetstid på minst ett år och har välgrundade utsikter
            att få ett varaktigt uppehållstillstånd. Därtill finns vägledning
            att hämta från Europeiska kommissionens meddelande till rådet
            och Europaparlamentet.
            <ref target="i-9bm6Jd6os72qjF47cuRsib">
              [4]
            </ref>
          </p>
          <p xml:id="i-Nj9ftXJbVubm1sKWWT3CwB">
            Utöver det faktum att regeringen föreslår ett begrepp som avviker
            från familjeåter­föreningsdirektivet riskerar den språkliga justeringen
            medföra att kravet i praktiken sänks.
          </p>
          <p xml:id="i-3VThKqEQjVpL1qT4QwCdwX">
            Som framgår av nämnda meddelande från EU-kommissionen ger direktivet
            medlemsstaterna en bred handlingsmarginal vid bedömningen av om
            det finns välgrundade utsikter att få ett varaktigt uppehållstillstånd
            (se s. 4). Moderaterna anser att rekvisitet ”välgrundade utsikter
            att beviljas ett varaktigt uppehållstillstånd” ska preciseras
            ytterligare till att innehålla krav på deltagande i samhällsorientering,
            grundläggande SFI samt aktivt jobbsökande. Detta bör framgå uttryckligen
            av lagtexten genom ett kompletterande stycke. Det innebär inte
            att kraven på arbete, språk- och samhällskunskap samt god vandel
            ska vara på samma nivå som krävs för permanent uppehållstillstånd.
            Syftet är att tidigt tydliggöra det egna ansvaret för att uppnå
            kraven för permanent uppehållstillstånd och medborgarskap, samt
            att öka drivkrafterna för en lyckad integration och etablering.
          </p>
          <head type="h1" xml:id="i-LvcV5BLzCqt4anLLS4cvE1">
            Uppskjuten rätt till familjeåterförening
          </head>
          <p xml:id="i-YBJYYvreLy8X8Dy1bvaZfz">
            Det är inte förenligt med EU-rätten att införa ett generellt
            stopp för familjeåterförening för vissa kategorier av asylsökande.
            Det är däremot förenligt med EU-rätten att införa en uppskjuten
            rätt till familjeåterförening, vilket bl.a. framgår av artikel
            8 i familjeåter­föreningsdirektivet. Både Österrike och Danmark
            ställer exempelvis upp krav på viss vistelsetid för att anknytningspersonen
            ska beviljas uppehållstillstånd. Moderaterna anser att även svensk
            lagstiftning bör ställa upp ett sådant vistelsekrav. Enligt familjeåterföreningsdirektivet
            får Sverige kräva laglig vistelse i maximalt två år innan familjeåterförening
            ska kunna prövas. Eftersom Moderaterna anser att de svenska reglerna
            ska motsvara EU:s minimikrav bör det införas en bestämmelse som
            kräver att anknytningspersonen lagligen vistats i Sverige i två
            år för att vara berättigad till familjeåterförening. Tiden motsvarar
            dessutom etableringsprogrammets längd, vilket möjliggör för anknytningspersonen
            att komma i sysselsättning och på så sätt uppfylla försörjningskravet
            och bidra till sina familjemedlemmars integration. Enligt familjeåterföreningsdirektivets
            artikel 12.2 ska flyktingar vara undantagna från ett sådant krav
            på vistelsetid.
          </p>
          <head type="h1" xml:id="i-2tjwwD5mgYNcE7EDDbzkWv">
            Försörjningskrav vid anhöriginvandring
          </head>
          <p xml:id="i-B4BFGvGReUmWWGcRjAz6bo">
            Moderaterna välkomnar att ett försörjningskrav som huvudregel
            ska uppställas för uppehållstillstånd på grund av anknytning.
            På ett flertal punkter bör dock lagstiftningen gå längre.
          </p>
          <head type="h2" xml:id="i-4GwfeRii7Fh2RRkVny5HVy">
            Skärpt krav på försörjning vid anhöriginvandring vad gäller alternativt
            skyddsbehövande
          </head>
          <p xml:id="i-g7EUvDBf9bFwCs9LMMgWt">
            I propositionen föreslås att alternativt skyddsbehövande ska
            ges rätt att vara undantagna från försörjningskrav om ansökan
            görs inom tre månader från det att anknytnings­personen får uppehållstillstånd,
            se förslaget till 5 kap. 3 d § första stycket 3 UtlL. Flyktingar
            har, enligt familjeåterföreningsdirektivet, rätt att vara undantagna
            från försörjningskrav om ansökan görs inom tre månader från det
            att anknytningspersonen fick uppehållstillstånd och/eller förklarats
            vara flykting. Någon motsvarande rätt finns inte för alternativt
            skyddsbehövande och bör inte införas i svensk migrations­lagstiftning.
          </p>
          <p xml:id="i-2ipAeH8ek8QKYCsunbhv5k">
            Av familjeåterföreningsdirektivet framgår bl.a. att familjeåterförening
            är en rättighet för konventionsflyktingar. Medlemsstaterna kan
            ställa vissa villkor för denna familje­återförening. Bland dessa
            villkor kan nämnas vissa försörjningskrav.
          </p>
          <p xml:id="i-KZ1zZu761ZeGDsLY4hoit2">
            Enligt direktivet gäller samma rätt till familjeåterförening
            inte när anknytnings­personen har tillstånd att vistas i en medlemsstat
            på grundval av alternativa skyddsformer enligt internationella
            förpliktelser, nationell lagstiftning eller praxis i medlemsstaterna.
            Direktivet är alltså inte tillämpligt på subsidiärt skyddsbehövande,
            vilket i svensk lagstiftning motsvarar alternativt skyddsbehövande.
            Direktivet är av minimikaraktär, varför det står medlemsstaterna
            fritt att antaga mer generös lagstiftning. Alternativt skyddsbehövande
            omfattas som sagt inte av familjeåterföreningsdirektivet och det
            finns därför ingen skyldighet att ge denna grupp samma rätt till
            undantag från försörjningskravet som konventionsflyktingar. Moderaterna
            anser att Sverige mot bakgrund av de senaste årens omfattande
            invandring, och de stora integrations­utmaningar som Sverige står
            inför, med ett växande utanförskap, ökande klyftor, trångboddhet
            och stora problem med våld och kriminalitet, måste få ned invandringen
            till en nivå som samhället klarar av utifrån ett integrationsperspektiv.
          </p>
          <p xml:id="i-7HJDr4UBDNpNwEL2gKEccf">
            Även om alternativt skyddsbehövande ska ges samma rätt till anhöriginvandring
            som konventionsflyktingar bör det enligt Moderaterna göras skillnad
            mellan kategorierna när det kommer till försörjningskravet. Det
            finns i sammanhanget anledning att påtala att det inte handlar
            om rätten till familjeåterförening utan endast möjligheten till
            undantag från försörjningskravet. Det är en rimlig utgångspunkt
            att den som vill återförenas med sina anhöriga i Sverige också
            kan försörja dem. Det är dessutom ett nödvändigt verktyg för att
            öka drivkraften för arbete, lyckad integration och bryta socialt
            utanförskap. Om personer inte kommer i arbete och har en ordnad
            boendesituation riskerar nya generationer av nyanlända att också
            drabbas av utan­förskap. Om anknytningspersonen uppfyller försörjningskraven
            ökar möjligheten för de anhöriga som kommer efter att få en bra
            tillvaro i Sverige och lättare att integreras. Moderaterna anser
            därför att det sammantaget finns goda grunder för att alternativt
            skyddsbehövande ska uppfylla försörjningskravet för att ha rätt
            till anhöriginvandring utom i de fall det finns skäl att göra
            undantag i enlighet med ventilen om synnerliga skäl (se mer om
            synnerliga skäl nedan).
          </p>
          <head type="h2" xml:id="i-DzoRVtTF2uU5e5qhgxnQfy">
            Försörjningskrav om familjeåterförening är möjlig i ett land
            utanför EU som familjen har särskild anknytning till
          </head>
          <p xml:id="i-T4NBBuaAfgMRKteNJ1ubz3">
            Av artikel 12 i familjeåterföreningsdirektivet följer att försörjningskrav
            kan ställas om familjeåterförening är möjlig i ett tredjeland
            med vilket referenspersonen och/eller familjemedlemmen har särskild
            anknytning. Regeringen föreslår att familjen ska ha särskild anknytning.
            För att Sverige ska ligga på en miniminivå anser Moderaterna att
            det ska räcka att referenspersonen eller familjemedlemmen har
            särskild anknytning till ett tredjeland där familjeåterförening
            är möjlig.
          </p>
          <head type="h2" xml:id="i-SSCB42crzahGxs8JwVbowb">
            Undantag från försörjningskrav när sammanboende utomlands inte
            förelegat en längre tid och det inte heller på annat sätt står
            klart att förhållandet är väl etablerat
          </head>
          <p xml:id="i-NTsuzitRayN65K2NFXDRx">
            Regeringens försök till förtydligande av när bestämmelsen om
            försörjningskrav för anhöriga är tillämplig, genom det nya stycket
            5 kap. 3 d § 3 stycket UtlL kom först i samband med lagrådsremissen.
            Frågan är dock om regeringens förslag i praktiken utgör ett förtydligande
            eller om det kommer få andra konsekvenser.
          </p>
          <p xml:id="i-SUm9HKyoWZCSx2G8dWeQTp">
            Som anledning till föreslaget tillägg anges såväl i lagrådsremissen
            som propositionen att det har ifrågasatts om förslaget från betänkandet
            överensstämmer med familjeåterföreningsdirektivet. Dessa synpunkter
            framkom redan i samband med att betänkandet remitterades. Därefter
            remitterade regeringen förslag i en kompletterande promemoria,
            där bl.a. förslag rörande justering av reglerna för undantag från
            för­sörjningskravet finns med, dock inte detta tillägg.
          </p>
          <p xml:id="i-FUkXdGch5XZRcx5tM7v11A">
            När regeringen lade fram förslaget i lagrådsremissen var det
            ytterst oklart om syftet med förslaget uppnåddes eller om det
            gick längre än så. Lagrådet uttryckte också ”Paragrafen har i
            dessa delar en komplicerad uppbyggnad.” Utformningen har därefter
            ändrats.
          </p>
          <p xml:id="i-FArwX1UbtnS8gdcvzjsPZQ">
            Det som exempelvis påtalats av Migrationsverket angående bestämmelsens
            utformning avser det faktum att artikel 9.2 i familjeåterföreningsdirektivet
            inte ställer upp något krav på hur länge relationen ska ha förelegat
            innan flyktingen reste i in medlemsstaten. Däremot står det uttryckligen
            i bestämmelsen att det ska röra sig om familjeband som ”har etablerats
            före inresan”. Mot bakgrund av att Sverige behöver ligga på miniminivå
            är det av vikt att det inte införs skrivningar som riskerar att
            förskjuta innebörden av begrepp som detta. Även med Lagrådets
            förslag på lagteknisk lösning framstår bestämmelsen som en komplicerad
            lösning som dessutom riskerar att få oförutsedda konsekvenser.
            Moderaterna anser mot denna bakgrund att regeringens tillägg i
            5 kap. 3 d § tredje stycket UtlL ska strykas.
          </p>
          <head type="h2" xml:id="i-VJ3hnxMaUWMTB7kz7JKSQt">
            Tidsfristen för undantaget från försörjningskravet för kvotflyktingars
            anhöriginvandring ändras
          </head>
          <p xml:id="i-AQe28PHjwnaygbFSoeBsTN">
            Regeringens förslag till 5 kap. 3 d § andra stycket UtlL innebär
            att tremånadersfristen för ansökan om uppehållstillstånd på grund
            av anknytning ska börja löpa från inrese­datumet om anknytningspersonen
            tagits emot i Sverige inom ramen för ett beslut som regeringen
            har meddelat om överföring av skyddsbehövande till Sverige, s.k.
            kvotflykting. Moderaterna föreslår att bestämmelsen utformas utifrån
            förslaget till 5 kap. 3 c § andra stycket 1 UtlL i betänkandet.
            Därmed görs beräkningen på samma sätt som för andra flyktingar,
            dvs. den börjar löpa från det att anknytningspersonen beviljats
            uppehållstillstånd.
          </p>
          <p xml:id="i-SKw4VeEeU2edbiT5FLcJv8">
            Som påtalas i betänkandet, men också i propositionen, ska beaktas
            att en ansökan om uppehållstillstånd på grund av anknytning kan
            göras direkt på Migrationsverkets hemsida. Anknytningspersonen
            kan också med fullmakt göra ansökan åt den anhörige han eller
            hon vill återförenas med. Därtill kan Migrationsverket tydligare
            upplysa om hur försörjningskravet och tidsfristen fungerar.
          </p>
          <p xml:id="i-JRy26Fmw51F5hGhRw2dWAW">
            Migrationsverket påtalar i sitt remissvar att begreppet ”rest
            in i Sverige” tolkas som att den avser tidpunkten för när personen
            kommit till Sverige, dvs. vid gränspassage. ”Denna typ av information
            registreras inte alltid i ärendena, vilket kan försvåra automatiserad
            behandling. Det kan därför också finnas behov av förtydligande
            av hur beräkningen av tremånadersfristen ska ske om inresetidpunkten
            i ett enskilt fall inte är känd.” Något svar på dessa frågor lämnar
            inte regeringen och detta är enligt Moderaterna ytterligare skäl
            för att förslaget ska utformas i enlighet med förslaget i betänkandet.
          </p>
          <head type="h2" xml:id="i-PveJjLyLNj9d3BUZRHwjTP">
            Den generella undantagsmöjligheten vad gäller försörjningskrav
            vid anhöriginvandring ska begränsas
          </head>
          <p xml:id="i-N2G5DKnja4S6Q8hGybRgbj">
            Regeringens förslag till 5 kap. 3 f § UtlL innebär att anknytningspersonen
            kan undantas från kravet på försörjning vid anhöriginvandring
            om det finns särskilda skäl. Moderaterna föreslår att utformningen
            i stället utgår från förslaget till 5 kap. 3 e UtlL i betänkandet.
            Det innebär att undantag endast ska kunna göras när det föreligger
            ”synnerliga skäl”.
          </p>
          <p xml:id="i-H5b7r5eXdTzoss9NAzbchZ">
            Som argument för att sänka kravet pekas på att de exempel som
            finns i betänkandet mer får anses ligga i linje med särskilda
            skäl och att det är sannolikt att en bestämmelse som kräver synnerliga
            skäl inte skulle möjliggöra undantag i alla de situationer som
            pekas på i betänkandet. På samma sätt som nämnts ovan i anslutning
            till undantag från krav för permanent uppehållstillstånd delar
            Moderaterna inte regeringens bedömning i denna del. Även rekvisitet
            ”synnerliga skäl” får anses möjliggöra undantag i de situationer
            som anges i betänkandet. Därtill tillämpas lagstiftningen i ljuset
            av för­arbetsuttalanden, varför exempel på avsedda undantag som
            lagstiftaren pekar på i förarbeten får betydelse.
          </p>
          <p xml:id="i-DDc6PC2G1KMktBryb1aaTn">
            Vidare anges i propositionen att undantag ska kunna göras i andra
            fall där det framstår som orimligt att ett försörjningskrav uppställs,
            t.ex. om det i ett enskilt fall bedöms stå i strid med Sveriges
            konventionsåtaganden att uppställa ett försörjningskrav. Med anledning
            av det bör det framhållas att familjeåterföreningsdirektivet ger
            medlemsstaterna rätt att uppställa ett försörjningskrav. Direktivet
            har antagits med beaktande av de principer som erkänns i artikel
            8 i Europakonventionen, vilket innebär att upprätthållandet av
            försörjningskravet i de allra flesta fall är förenligt med det
            svenska konventionsåtagandet (prop. 2015/16:174 s. 47, prop. 2018/19:128
            s. 41 och 45–46, MIG 2019:21 och Migrationsverkets rättsliga ställningstagande
            RS/011/2020).
          </p>
          <p xml:id="i-CuEAHEGbp8tZnSyDAT3iHm">
            Moderaterna anser att det ska vara fråga om en restriktiv tillämpning
            och regeringens förslag på sänkt krav kommer att leda till en
            mindre restriktiv reglering.
          </p>
          <head type="h2" xml:id="i-997KmrUJAsrain5APycGNQ">
            Om försörjningskravet
          </head>
          <p xml:id="i-G7LauFfJeTcFyxGh3U1hiw">
            Det är positivt att det som huvudregel uppställs försörjningskrav
            för uppehållstillstånd på grund av anknytning. Liksom nämns ovan
            avseende försörjningskrav för permanent uppehållstillstånd delar
            Moderaterna regeringens bedömning att det inte är lämpligt att
            i lag införa en detaljerad reglering av innebörden av kravet på
            försörjningsförmåga och vad som avses med en bostad av tillräcklig
            storlek och standard. Även i betänkandet konstateras att för att
            inte tynga utlänningslagen med detaljbestämmelser och för att
            ha en flexibel reglering bör bemyndigandet i utlänningslagen till
            regeringen eller den myndighet som regeringen bestämmer att meddela
            föreskrifter om försörjnings­förmågan finnas kvar (se s. 286 f.).
            Det förhindrar dock inte att det i förarbeten förs ett resonemang,
            likt det som görs i betänkandet, om nivån på försörjningskravet
            alternativt att försörjningskravet så som det kommer till uttryck
            i 4 kap. 4 c § utlännings­förordningen är tänkt att gälla fortsättningsvis.
          </p>
          <p xml:id="i-SrYb2j2Q3ia6cCfuZpcv7e">
            I betänkandet anges att förbehållsbeloppet i utsökningsbalken
            är en rimlig utgångs­punkt. Moderaterna delar inte denna uppfattning.
            Som tidigare nämnts är syftet med förbehållsbeloppet i utsökningsbalken
            att under en begränsad tid leva på så kallad existensminimum på
            grund av skulder. Det är orimligt att använda sig av ett existensminimum
            vid en extraordinär åtgärd som löneutmätning som nivå på försörjningskrav
            vid anhöriginvandring. Moderaterna vill i stället se en högre
            nivå på försörjningskravet än så.
          </p>
          <p xml:id="i-GnqixVjVvijQp9PWCeZPAn">
            Det finns även ett värde i att lagstiftaren åtminstone för ett
            resonemang om vilken typ av inkomster som ska kunna beaktas. Särskilt
            som Migrationsverket – den myndighet som kommer få stor del i
            den närmare tillämpningen – uttrycker i sitt remissvar på betänkandet
            ”att det skulle vara ett stort värde för tillämpningen och för
            att skapa förutsebarhet för den enskilde om det förtydligades
            vilka inkomster som ska beaktas vid bedömningen av försörjningskravet”
            (se s. 28).
          </p>
          <head type="h1" xml:id="i-2Udb7oB5mxjVSSW3Lj4znZ">
            Möjligheten att vägra uppehållstillstånd vid anknytning på grund
            av ålder
          </head>
          <p xml:id="i-XXtbBSwa6P13EZqhCknM66">
            Regeringens förslag till 5 kap. 17 a § UtlL innebär att uppehållstillstånd
            på grund av anknytning får vägras om någon av makarna eller samborna
            är under 18 år. Moderaterna föreslår att förslaget till 5 kap.
            17 a § UtlL i betänkandet i stället ska införas, dvs. att åldersgränsen
            sätts till under 21 år.
          </p>
          <p xml:id="i-S677mikmZ3daWDVdHEAuku">
            Av artikel 4.5 i familjeåterföreningsdirektivet följer att för
            att garantera en bättre integration och förhindra tvångsäktenskap
            får medlemsstaterna kräva att anknytnings­personen och dennes
            make/maka ska ha uppnått en viss lägsta ålder, och högst 21 år,
            innan maken/makan kan återförenas med referenspersonen.
          </p>
          <p xml:id="i-PXLqwjqa5xcEuwMqCbe39G">
            Bland länder som har åldersgränser högre än 18 år finns våra
            grannländer Danmark och Norge men också länder som Nederländerna,
            Österrike och Belgien, se s. 268 i betänkandet. Moderaternas utgångspunkt
            är att det svenska regelverket ska vara på miniminivå i förhållande
            till EU-rätten men också i linje med övriga nordiska länder med
            tanke på att många fler asylsökande väljer Sverige framför våra
            nordiska grannländer. För att migrationslagstiftningen ska vara
            långsiktigt hållbar anser Moderaterna att Sverige ska använda
            sig av den möjlighet till en åldersgräns om 21 år som familjeåterföreningsdirektivet
            ger.
          </p>
          <head type="h1" xml:id="i-CnMgbwxDEYtcYngqr3wSse">
            Uppehållstillstånd på grund av humanitära skäl
          </head>
          <p xml:id="i-CMoMNbYsGRZJkWMkLKn9bL">
            Liksom övriga delar av utlänningslagstiftningen anser Moderaterna
            att en humanitär ventil ska ha en mycket restriktiv utformning.
            Enligt Moderaternas mening bör utformningen utgå från den bestämmelse
            som infördes i samband med den tillfälliga lagen men delvis justeras
            med hänsyn till den lagtekniska kritik som Lagrådet tidigare framfört.
            Det innebär att om uppehållstillstånd inte kan ges på annan grund,
            får tillstånd beviljas en utlänning om det av omständigheterna
            framgår att hans eller hennes anknytning till Sverige eller personliga
            omständigheter i övrigt nödvändiggöra detta. Moderaternas förslag
            innebär att den humanitära ventilen även fortsättningsvis kommer
            ligga på miniminivå. Förslaget i propositionen är något helt annat
            – en historiskt generös ventil som gör att bestämmelsen tappar
            karaktären av undantagsbestämmelse. ”Migrationsverket bedömer
            att bestämmelsen med tiden inte längre kan komma att tillämpas
            bara i undantagsfall”, skriver Migrationsverket i sitt remissvar.
            Vidare skriver myndigheten ”Antalet uppehållstillstånd som beviljas
            med stöd av 5 kap. 6 § utlänningslagen, och som kommer att förlängas
            med stöd av paragrafen, kan alltså förväntas öka med tiden.” (se
            s. 3 f.). Detta skrevs dessutom innan regeringen för­tydligade
            att bestämmelsen ska kunna tillämpas på personer med gällande
            utvisnings­beslut.
          </p>
          <p xml:id="i-NXHDqX3bGp2VNRheRQSuJ7">
            Moderaterna befarar även skrivningen ”har vistats i Sverige med
            uppehållstillstånd” i 5 kap. 6 § UtlL kan innebära att personer
            som haft uppehållstillstånd men ändå lämnat landet, kan se en
            möjlighet att få tillstånd och därför återvända till Sverige.
            Exempelvis kan detta gälla afghanska gymnasieungdomar som haft
            uppehållstillstånd men bedömt att de inte kommer kunna uppfylla
            kriterierna för nytt tillstånd och därför lämnat Sverige i hopp
            om att få sitt skyddsbehov bedömt annorlunda i t.ex. Frankrike.
            Sam­tidigt talas i lagkommentaren om personer som ”vistas i Sverige
            med uppehållstillstånd” (se s. 167). Det framstår därför som oklart
            hur lagstiftaren tänkt att bestämmelsen ska tillämpas i detta
            avseende.
          </p>
          <p xml:id="i-YKYwnAkZd5tbs792KviMhJ">
            Förslaget i propositionen till 5 kap. 6 § UtlL visar med all
            tydlighet att regeringen inte avser att få till stånd en långsiktigt
            hållbar migrationslagstiftning som tar hänsyn till det behov Sverige
            har av en stram migrationslagstiftning. Det sätt bestämmelsen
            utformats på rimmar också illa med regeringens tal om att ”En
            sådan ändring har dock inte till syfte att ändra utgångspunkten
            för förslaget om en övergång från permanenta till tidsbegränsade
            uppehållstillstånd, nämligen att den som inte längre har en grund
            för uppehållstillstånd ska återvända till sitt hemland.” Det går
            inte heller ihop med regeringens uttalande om att syftet ”är att
            hantera särskilda undantagsfall” (se
          </p>
          <p xml:id="i-WFYKK4gbrnH2yFGYFgNTEg">
            s. 117).
          </p>
          <head type="h1" xml:id="i-WLo47jLCfWXAozFSJ6QpPQ">
            Alternativ till det lagförslag som presenteras i propositionen
          </head>
          <p xml:id="i-Me52NJmELR9nwqFxdVK3de">
            Moderaterna kan bara konstatera att det lagförslag som presenteras
            i propositionen inte svarar upp mot de behov Sverige har. Inte
            heller kommer det leda till att Sverige får en långsiktigt hållbar
            migrationslagstiftning. Moderaterna, men även fler av riksdagens
            partier, har uttalat att de efter valet 2022 kommer att riva upp
            den lag som regeringen föreslår.
          </p>
          <p xml:id="i-N76GtT7nGkhTGAProf83r4">
            Utöver förslagen i denna motion har Moderaterna, tillsammans
            med Krist­demokraterna, Liberalerna och Sverigedemokraterna, presenterat
            ett utskottsinitiativ i socialförsäkringsutskottet med förslag
            till förändringar i regeringens proposition. För det fall riksdagen
            avslår samtliga våra yrkanden i denna motion och i utskottsinitiativet,
            anser Moderaterna att det är att föredra att lagen om tillfälliga
            begränsningar av möjligheten att få uppehållstillstånd i Sverige
            fortsätter att gälla till den 1 juli 2024.
          </p>
          <head type="h1" xml:id="i-EqLtkJtKXETuEVzu3kKF3a">
            Avslutande synpunkter
          </head>
          <p xml:id="i-5iKzQrXCZwiSxTQ3KswPU5">
            Sverige befinner sig i en situation där landet behöver en stram
            och långsiktigt hållbar migrationslagstiftning. Det är inte möjligt
            med regeringens förslag. Hela lagstiftnings­produkten har behandlats
            på ett olyckligt sätt och den korta tid som riksdagen får på sig
            att hantera lagstiftningsprocessen, till följd av regeringens
            senfärdighet, är oacceptabel. Det är Sverige som land, men också
            alla dem som befinner sig i utanförskap, som får betala priset.
          </p>
          <p xml:id="i-Xcq2kXpqw4eteL6CQnmrhM">
            Regeringens konsekvensanalyser uppvisar allvarliga brister. Som
            Pensions­myndigheten exempelvis uttryckte det i remissvar efter
            att regeringen skickat ut kompletterande förslag: ”En uppskattning
            av de ekonomiska effekterna bör göras för staten men även i förhållande
            till Sveriges kommuner som också får ekonomiska effekter av de
            nu aktuella förslagen.”
          </p>
          <p xml:id="i-jYQbEn2Waig7dng523His">
            När det kommer till de förslag regeringen förhandlat fram efter
            betänkandet framstår det som uppenbart att de är så ideologiskt
            motiverade att inga konsekvensanalyser eller argument spelar roll.
            Ta exempelvis de unga män utan skyddsskäl som Sveriges regering
            valt att prioritera. Uppfyller de inte de krav som ställs upp,
            sänker regeringen kraven eller inför nya möjligheter till uppehållstillstånd.
            Hur det går ihop med idén om en långsiktigt hållbar migrationspolitik
            är höljt i dunkel. Än mindre hänger det samman med en reglerad
            invandring, som bygger på att den som inte längre uppfyller kraven
            för uppehållstillstånd ska återvända till sitt hemland.
          </p>
          <p xml:id="i-3i68n1ZoTx9vD8PN8sEgUA">
            Det är också olyckligt att det förslag som nu presenteras inte
            omfattar fler för migrationsområdet viktiga frågor, och som Migrationskommittén
            arbetat med, men som majoriteten valt att inte gå vidare med.
            Det handlar om ett volymmål för asylpolitiken, kvalificering in
            i välfärdssystemen samt verkställighet och självmant återvändande.
          </p>
          <p xml:id="i-5zANzXapGANFSgHf13jr9t">
            Moderaterna instämmer även i Lagrådets synpunkt att det framstår
            som utom­ordentligt angeläget både att en lagteknisk översyn av
            lagstiftningen genomförs och att den genomförs inom en inte alltför
            avlägsen framtid.
          </p>
          <head type="h1" xml:id="i-VpQWf7afopru53ApbnaTtx">
            Övrigt
          </head>
          <p xml:id="i-WKCNccmPfjSRj6hhPkoE1M">
            För svenska medborgare som bott utomlands med sin familj vållar
            det ofta problem i de fall familjen vill återvända till Sverige.
            I det fall det handlar om en utlänning som sammanlevt utomlands
            i ett väl etablerat förhållande med en svensk medborgare, som
            också varit svensk medborgare under tiden sammanboendet varat,
            bör utlänningen kunna invänta, och möjligen även ansöka om uppehållstillstånd
            från Sverige. Denna möjlighet bör närmare utredas.
          </p>
        </div>
        <div type="motSignatures">
          <list>
            <item xml:id="i-CjiVPf414ugeMp69qUWgNC">
              Maria Malmer Stenergard (M)
            </item>
            <item xml:id="i-5SuVjaWM5QuwmdYKhujn2Y">
              Mattias Karlsson i Luleå (M)
            </item>
            <item xml:id="i-TSyzpwaC5k8nUyDgKQuM2Q">
              Katarina Brännström (M)
            </item>
            <item xml:id="i-RqHr5iKohrNBxuHD2BAMKa">
              Arin Karapet (M)
            </item>
            <item xml:id="i-CinKv6vEVnkfb9UxpQNNv">
              Ann-Sofie Alm (M)
            </item>
          </list>
        </div>
        <div type="motNotes">
          <noteGrp>
            <note xml:id="i-7Km7qjiA1nFDM49QQVv7Eh">
              [1] Migrationsverket, Verksamhets- och utgiftsprognos 2021-04-29.
            </note>
            <note xml:id="i-DC1qyeYGyxHmN3rSK6UvhM">
              [2] Migrationsverket RS/017/2020, Rättsligt ställningstagande
              angående prövning av rätten till permanent uppehållstillstånd
              enligt 17 § tillfälliga lagen s. 9.
            </note>
            <note xml:id="i-P4pBDQeKyLGmWSeVvankxS">
              [3] Migrationsverket RS/017/2020, s. 9.
            </note>
            <note xml:id="i-9bm6Jd6os72qjF47cuRsib">
              [4] Europeiska kommissionens meddelande till rådet och Europaparlamentet
              av den 3 april 2014 om riktlinjer för tillämpningen av direktiv
              2003/86/EG om rätt till familjeåterförening (COM(2014) 210 final).
            </note>
          </noteGrp>
        </div>
      </div>
    </body>
  </text>
</TEI>
