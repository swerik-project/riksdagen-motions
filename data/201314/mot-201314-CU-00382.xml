<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00382">
  <teiHeader>
    <fileDesc>
      <titleStmt>
        <title>Skuldsanering för företagare</title>
        <author corresp="i-TECanR77Prb79DHwPvLitN">av Annelie Enochson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skuldsanering för företagare</title>
          <idno type="rdwebb">H102C382</idno>
          <rs type="number">C382</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C382/text</ref>
          <ref type="dokument_url_html">http://data.riksdagen.se/dokument/H102C382</ref>
          <ref type="dokumentstatus_url_xml">http://data.riksdagen.se/dokumentstatus/H102C382</ref>
          <ref type="doc">http://data.riksdagen.se/fil/2E4D6DCA-F714-4FAB-8FD2-A863BA6477C9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DLctwf6vCwsLbTZ7Q25ViG" type="signed"/>
        <correspContext corresp="i-DLctwf6vCwsLbTZ7Q25ViG">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction type="numbering" xml:id="i-xMEHQbJaWsapzrhqb4v7T">
          <date when="2013-10-07"/>
        </correspAction>
        <correspAction type="submission" xml:id="i-WFfXmwPGSQR2LUEnZq3oko">
          <date when="2013-10-04"/>
        </correspAction>
        <correspAction type="transfer" xml:id="i-F58CUhaaSsFw6cg4mQUJJK">
          <date when="2013-10-04"/>
        </correspAction>
        <correspAction type="assigned" xml:id="i-SYvJDmc5ZjFDTa5ufy3JSK"/>
        <correspContext corresp="i-SYvJDmc5ZjFDTa5ufy3JSK">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-BZNA17Sy6UEAy6hyWBjZqx">
            Förslag till riksdagsbeslut
          </head>
          <p xml:id="i-J4CiJGBvQYbeuXotta87bU">
            Riksdagen tillkännager för regeringen som sin mening vad som
            anförs i motionen om ändringar i skuldsaneringslagen och i preskriptionslagen.
          </p>
        </div>
        <div type="motContent">
          <head type="h1" xml:id="i-LH6YHe5BdmCopGUjFjL2qN">
            Motivering
          </head>
          <p xml:id="i-gwXABPCsFguLNcSqZAsPZ">
            Sveriges företagare är oljan i navet och håller Sverige rullande.
            Devisen utan företagandet stannar Sverige är sann och viktig.
            Under många år har många företagare försatts i konkurs eller blivit
            djupt skuldsatta och hamnat i Kronofogdemyndighetens register.
            För att minska risken med företagande och få fler att våga ta
            steget att starta företag föreslår regeringen åtgärder som innebär
            att det ska gå snabbare att få skuldsanering för den som har skulder
            från näringsverksamhet. Även aktiva näringsidkare ska omfattas
            av möjligheterna till skuldsanering. Förändringen är bra, men
            inte tillräcklig.
          </p>
          <p xml:id="i-RntU4TYss5CmZTq8apdVYC">
            Vi har idag ett system med skuldsanering enligt skuldsaneringslagen.
            Lagen är till för dem som är så kraftigt skuldsatta att de inte
            inom en överskådlig tid kan betala tillbaka sin skuld. Kronofogdemyndigheten
            kom i januari 2008 ut med en utredning, Alla vill göra rätt för
            sig, som utifrån nya perspektiv ser på evighetsgäldenärers situation.
            I uppdraget ingick att titta på hur typgäldenären ser ut. Varför
            blir man skuldsatt? Vad är grundorsakerna till att en gäldenär
            inte betalar sina skulder? I alla dessa gäldenärers liv har något
            tragiskt hänt. Det framgår tydligt att de allra flesta evighetsgäldenärer
            vill göra rätt för sig men saknar eller har fråntagits möjligheten
            att betala sina skulder.
          </p>
          <p xml:id="i-TW65o62hympS54WxnJWSqs">
            Vem som är att betrakta som överskuldsatt är en annan viktig
            fråga undersökningen problematiserar och utreder. Enligt undersökningen
            definieras överskuldsatthet utifrån gäldenärens egen upplevelse
            av skuldsituationen. Många forskare menar att en subjektiv beskrivning
            som utgångspunkt ger det bästa underlaget för att definiera och
            kunna beräkna antalet överskuldsatta. Överskuldsatt är alltså
            den som själv upplever sig ha ständigt återkommande problem med
            att inte kunna betala alla sina räkningar. Med grund i denna definition
            beräknas i Kronofogdemyndighetens undersökning antalet överskuldsatta
            uppgå till minst 400 000 personer. Överskuldsättningen bedöms
            kosta samhället 30–50 miljarder kronor per år. En förbättrad hantering
            av evighetsgäldenärernas situation är mycket angelägen.
          </p>
          <p xml:id="i-97eCaKRTsbVqCvUHDrq9s6">
            En skuldsaneringstid på två till tre år bör införas för den som
            anmäler intresse för det. Möjligheten till indrivning genom löneutmätning
            bör övervägas för att ge fler personer möjlighet att komma ut
            ur en tillvaro som evighetsgäldenär. Andra åtgärder som skulle
            behövas är att bevilja skuldsanering på väsentligt kortare tid
            än idag, när förutsättningar finns. Andra länder har system, till
            exempel det angloamerikanska systemet, som strävar efter en snabb
            lösning av skuldförhållandena för att den skuldsatta på så kort
            tid som möjligt ska bli produktiv igen. Detta skulle inte inverka
            menligt på betalningsviljan i samhället, snarare ge kraft och
            utgöra en stimulans för kraftigt skuldsatta att snabbt ta tag
            i sin situation.
          </p>
          <p xml:id="i-QBZQiJtPNNZ8iAHJDihSA7">
            Eftersom de skuldsatta lever under en sådan oerhörd press så
            bör en gäldenärsombudsman kunna bistå gäldenärerna – de överskuldsatta
            – i deras situation, ge vägledning och stöd för att kunna åstadkomma
            förbättringar. Kronofogdemyndigheten ser i sitt dagliga arbete
            att stödbehov föreligger men har svårt att ge detta stöd till
            enskilda gäldenärer inom ramen för sin verkställande uppgift.
          </p>
          <p xml:id="i-DSyakQywfhwQExSVcDQHnb">
            Rikskronofogden Eva Liedström Adler har föreslagit ett system
            liknande det i Finland där skulden definitivt avskrivs efter 15
            år. Hon menar att en absolut preskription skulle innebära ett
            större gemensamt ansvarstagande mellan den som lånar ut pengar
            och den som lånar. En villkorslös avskrivning eller, som man kallar
            det, absolut preskription, efter 15 år retroaktivt skulle frigöra
            alla dessa människor och ge dem ett nytt liv. Fordringsägarna
            har redan avskrivit fordringarna, endast inkassobolagen som köpt
            fordringarna och driver dem i eget intresse håller dem vid liv.
          </p>
        </div>
        <div type="motSignatures">
          <list>
            <item xml:id="i-573txNNsR4gFpJzcme6vvi">
              Annelie Enochson (KD)
            </item>
          </list>
        </div>
      </div>
    </body>
  </text>
</TEI>
