<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00718">
  <teiHeader>
    <fileDesc>
      <titleStmt>
        <title>om barn- och ungdomspolitiken</title>
        <author>av herr Körlof m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om barn- och ungdomspolitiken</title>
          <idno type="rdwebb">G002718</idno>
          <rs type="number">718</rs>
          <ref type="dokument_url_text">http://data.riksdagen.se/dokument/G002718/text</ref>
          <ref type="dokument_url_html">http://data.riksdagen.se/dokument/G002718</ref>
          <ref type="dokumentstatus_url_xml">http://data.riksdagen.se/dokumentstatus/G002718</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UdeDQyYWBKwQC4gtSJz6UW</idno>
            <name>BJÖRN KÖRLOF</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-5WchbRYCVdXodSthFK381D</idno>
            <name>G. BIÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FhdnsbdSgKWks7yKVAW7kg</idno>
            <name>ROLF DAHLBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Rv7dr2UAhQA8L8a1No4bCf" type="signed"/>
        <correspContext corresp="i-Rv7dr2UAhQA8L8a1No4bCf">
          <note type="signatory" corresp="i-UdeDQyYWBKwQC4gtSJz6UW"/>
          <note type="signatory" corresp="i-GTDxf4NudVQ4es4EhotQR1"/>
          <note type="signatory" corresp="i-5WchbRYCVdXodSthFK381D"/>
          <note type="signatory" corresp="i-FhdnsbdSgKWks7yKVAW7kg"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__718/mot_197677__718-001.pdf"/>
      <fw xml:id="i-RbgARzvWYn8HidjTzK1MpK">
        Motion 1976/77: 718
      </fw>
      <div xml:id="i-29QcuPBHN3HBUTHSg492eA" type="motHeader">
        <div xml:id="i-Cbtc5zNCQJNHyNEH9mJ2Z" type="motTitle"/>
        <div xml:id="i-B4j4dTGHQXR4QjKxjueZd5" type="motSubmissionInfo"/>
      </div>
      <div xml:id="i-9nHYDkKoiE3ynT6GoQZh8E" type="motBody">
        <div xml:id="i-Vrbksd9oX5KTRPybTVLgEJ">
          <p xml:id="i-G8qqNFcVVZGdhhvimbVYLa">
            av herr Körlof m. fl. om barn- och ungdomspolitiken
          </p>
          <p xml:id="i-5JnJoykhE8oGhbjjg9nCJm">
            Det svenska samhället har ungdomsproblem. På vissa områden framträder
            dessa problem som svårartade. Det är sannolikt att dessa problem
            kommer att växa om inte samhället i ett brett samarbete med ungdomarna
            själva finner medel för att bryta den negativa utveckling som
            pågår. Samhällets barn- och ungdomspolitik, sedd i ett brett perspektiv,
            uppvisar sedan länge en splittrad bild. Olika, i och för sig betydande,
            satsningar har skett punktvis och områdesvis, men ett samlat grepp
            på de olika problem som dagens barn- och ungdom ställs inför har
            inte kommit till stånd. Ett sådant samlat grepp måste bygga på
            en genomarbetad syn i vilken betydande hänsyn tas till hur ungdomen
            själv upplever sin situation. Det måste ta hänsyn till hur det
            moderna samhällets olika miljöfaktorer i vid mening påverkar barns
            och ungdoms uppväxt, utbildning, fritid, fysik och hälsa samt
            inträde på arbetsmarknaden. I motionen ställs krav på en bred
            kart- läggning av dessa faktorer och att en såvitt möjligt bred
            enighet uppnås kring en formulering av realistiska och uppnåeliga
            mål för samhällets politik inom dessa områden.
          </p>
          <p xml:id="i-Ayt6hRMxYTAMu24WtobVJU">
            Bakgrund
          </p>
          <p xml:id="i-NPniwnCa9Kz8jiAiz8scNv">
            Det svenska samhället har under tiden efter andra världskriget
            förändrats utomordentligt snabbt. Att beskriva denna förändring
            mer ingående är här inte möjligt. Några i detta sammanhang särskilt
            viktiga faktorer bör dock understrykas. Näringslivets omfattande
            strukturomvandling har inneburit en snabb och delvis kraftig befolkningsomflyttning
            från landsbygd till tätort och storstadsort. Detta har i sin tur
            medfört en ökad koncentration av be- folkningen. Uppväxten av
            stora bostadsområden i tätorternas ytterområden har på kort tid
            radikalt förändrat den sociala miljön för hundratusentals människor.
            Rörligheten på arbetsmarknaden har samtidigt ökat kraftigt, vil-
            ket medfört en snabb och omfattande social rörlighet från en arbetsplats
            till en annan, från ett bostadsområde till ett annat, från en
            umgängeskrets och kamratkrets till en annan osv. Denna snabba
            omvandling och rörlighet har bl. a. varit en av förutsättningarna
            för den stigande materiella välstånds- utvecklingen i vårt land.
            Samtidigt är det uppenbart att en sådan snabb omvandlingsprocess
            har medfört stora problem på olika områden. Här be- gränsas problembeskrivningen
            till barn- och ungdomsproblem även om det är uppenbart att de
            äldres problem också är avhängiga av denna process och samtidigt
            också påverkar de yngres situation.
          </p>
          <pb facs="riksdagen-motions-pdf/data/197677/mot_197677__718/mot_197677__718-002.pdf"/>
          <fw xml:id="i-3Z73KucisFPhXyL4HghdpU">
            Mot. 1976/77:718 D
          </fw>
          <p xml:id="i-7YPqgNEQi4Yj8kUcBQKsLB">
            Barn- och barnomsorgsproblem
          </p>
          <p xml:id="i-HGRtAEebKmotAjiM7Av36p">
            I allt fler familjer är båda föräldrarna yrkesarbetande. Barnomsorgen
            har därmed blivit en avgörande samhällsfråga och lösningarna som
            presenterats från olika politiska partier uppvisar betydande skiftningar
            i attityderna till föräldrarnas ansvar för och roll inom barnomsorgen.
            Psykologisk expertis torde dock vara relativt samstämmig i sin
            uppfattning att de mycket små barnen inte bör tillbringa större
            delen av dagen i en institutionaliserad miljö. När barnet blir
            litet äldre är det dock viktigt att det ges tillfälle att komma
            i kontakt med andra barn och lära sig samarbeta och ta hänsyn
            till andras behov och önskemål. Barns särskilda behov av en fast
            och trygg miljö och deras utomordentligt viktiga behov av att
            ha en djup trygghet och när- hetsrelation till pappa och mammagestalterna
            utgör dock viktiga element i diskussionerna om att skapa en harmonisk
            tidig uppväxt. Ett särskilt problem utgör den allt oftare förekommande
            dåliga kontakten med far- och morföräldrargenerationen. Det bör
            övervägas om inte i ökad utsträckning pensionärer som är roade
            av och lämpade för detta kan enga- geras i samhällets barnomsorg
            för att återknyta den naturliga kontakten mellan de tre generationerna.
            Intet fritt samhälle har dock erfarenhet av de långsiktiga effekterna
            av omfattande institutionaliserad barnomsorg. Innan samhället
            mer definitivt väljer en sådan väg för att lösa barnomsorgsproblemen
            bör de långsiktiga effekterna härav såvitt möjligt analyseras
            och diskuteras. Flera olika ut- redningar sysslar och har sysslat
            med hithörande frågor varför resultaten av dessa kan utnyttjas
            i den kartläggning som här eftersträvas. Såväl den institutionaliserade
            barnomsorgens som de moderna bostads- områdenas lekmiljöer för
            barn har tid efter annan utsatts för kritik. Man har ansett att
            dessa miljöer är ”onaturliga”, ”sterila”, ”kreativitetshäm- mande”
            etc. samt att de uppammar till rivalitet och konflikter genom
            det stora antal barn de är avsedda för. Otvivelaktigt finns det
            exempel på lek- miljöer för barn som ger ett mycket trist och
            enahanda intryck och där dessutom det stora antalet barn ger upphov
            till åtskilliga problem för både föräldrar och barn. Några enkla
            lösningar på dessa förhållanden ges inte. Ändå är det nödvändigt
            att barns behov av en naturlig och väl tilltagen miljö för lek
            beaktas noggrannare i samhälls- och bostadsplanering. Mycket torde
            därtill kunna vinnas om den ursprungliga landskapsmiljön kunde
            be- varas mer orörd vid uppförande av nya bostadsområden. Landskapet
            och naturen som sådan är oftast den bästa lekmiljön. Hemmaförälderns
            dagliga vandring mellan varuhuset, bostaden och lek- platsen utgör
            tyvärr ofta de enda inslagen i en enahanda tillvaro för stora
            medborgargrupper. Bostadsmiljön och bostadsområdenas utformning
            som sådan torde oftast erbjuda små möjligheter till en bättre
            social samman- hållning och öppna tillfälle till vänskapskontakter.
            Vad en sådan tillvaro och miljö har för inverkan på föräldrar
            och barn har man föga eller ingen
          </p>
          <pb facs="riksdagen-motions-pdf/data/197677/mot_197677__718/mot_197677__718-003.pdf"/>
          <fw xml:id="i-4wYUsxkmYTYU14eFxCMDTK">
            Mot. 1976/77:718 13
          </fw>
          <p xml:id="i-7QdyiqEA6XzdUKP4g96Vdf">
            kunskap om. Troligt är dock att den ofta dåliga sammanhållningen
            mellan de boende skapar grund för otrygghet. Ett inte ovanligt
            fenomen i dessa bostadsområden är också tendenser till nedbusning
            och skadegörelse. Ett viktigt element i barns omsorg är att de
            tidigt övas i de enkla rutiner som har att göra med skötseln och
            omsorgen om den egna hygienen och hälsan. Detta är en ofta tidskrävande
            och tålamodsprövande process. Tand- skötsel, tvättning, badning,
            byte av kläder osv. har en tendens att bli för- summade där ansvaret
            för omsorg och uppfostran är delat mellan föräldrar och barnomsorgsinstitution.
            Sådana ansvarsförhållanden måste klarläggas. Daghemspersonalen
            gör här oftast betydande insatser men deras dryga ar- betsbörda
            i form av omsorg om ett mycket stort antal barn är här ett av
            problemen. Sannolikt förhåller det sig också så att personalen
            ogärna tar upp dylika vårdproblem med föräldrarna om inte personalen
            uppmärksam- mar alltför uppenbar vanvård från föräldrarnas sida.
            I detta sammanhang bör också beaktas de känsliga problem som kan
            uppstå mellan barnomsorgspersonalen och föräldrarna rörande normer
            i upp- fostran eller helt enkelt vad barnet får eller inte får
            göra. Etiska, moraliska kanske t. o. m. politiska värderingar
            är omöjliga att undvika vid en barn- omsorgsinstitution. Att invandrarfamiljerna,
            särskilt de som kommer från en för oss ovan kultur, här kan uppleva
            allvarliga problem har omvittnats flera gånger i den allmänna
            debatten. Med det perspektiv som anlagts i förevarande motion
            är effekterna på barnen av dylika normkonflikter särskilt viktiga
            att uppmärksamma. Flera olika undersökningar har redan gjorts
            rörande arten och omfatt- ningen av misshandel, övergrepp och
            våld mot barn i vårt samhälle. Själv- fallet bör orsakerna till
            barnmisshandel, effekterna m. m. ingå i den breda analys av barn-
            och ungdomsmiljön som här eftersträvas. De moderna massmedias
            påverkan på barn- och ungdom har gjorts till föremål för olika
            undersökningar. TV, film, tidningar, reklam etc. har snabbt förändrat
            förutsättningarna för föräldrarna att ge sina barn den uppfostran
            de önskar. Särskilt angeläget framstår det att söka förhindra
            skadliga effekter av de våldsinslag som förekommer i TV, film
            och vissa serietidningar och som sannolikt bidrar till vissa av
            de värdemönster inom ungdomsgenera- tionen som leder till problem.
            På senare tid har barnens trafikmiljö kommit att uppmärksammas.
            Många värdefulla erfarenheter rörande barns möjligheter att över
            huvud taget an- passa sig till vår trafikmiljö synes härvid ha
            vunnits. Det framstår som uppenbart att barns behov av en mer
            säker trafikmiljö måste påverka tra- fikpolitiken i vid mening.
          </p>
          <p xml:id="i-G6rgJqAi2NyJtkveSYz5Pn">
            Grundskolan
          </p>
          <p xml:id="i-UMgcEsv66m4coznRoV6eW">
            Ungdomsskolan anses nu i stort sett utbyggd. Ändå är det nödvändigt
            att, mot den bakgrund som anläggs i denna motion, diskutera utformningen
          </p>
          <pb facs="riksdagen-motions-pdf/data/197677/mot_197677__718/mot_197677__718-004.pdf"/>
          <fw xml:id="i-F5A6s5StCAYhCTJiHEDpKb">
            Mot. 1976/77: 718 14
          </fw>
          <p xml:id="i-xq71RS9QJfWSi2yHKXPZ5">
            av framför allt grundskolan mer förutsättningslöst. Det gäller
            här åldern för skolstarten, terminssystemet, olika ämnens relativa
            vikt och inbördes sammanhang samt de särskilda problemen på grundskolans
            högstadium. Ett särskilt problemområde utgör övergången mellan
            grundskolans högsta- dium och inträdet på arbetsmarknaden för
            dem som inte går vidare till gymnasieskolan. Åldern för skolstarten
            tas upp i en särskild motion av herr Ahlmark m. fl. under den
            allmänna motionstiden, i vilken anläggs en syn på detta och framläggs
            förslag som väl ansluter till modern psykologisk uppfattning i
            dessa frågor. Den svenska skolans terminssystem kan från ungdomens
            synpunkt i hög grad sättas i fråga. Våra vårterminer är, mot bakgrund
            av vårt lands klimat m. m., alltför långa. De synes ha en uttröttande
            och nedslitande effekt både på lärare och elever. En lösning som
            här bör prövas är att skapa en längre ledighet i samband med påskuppehållet
            och justera terminsstarten på hösten och terminsslutet på våren
            med hänsyn härtill. Skolelevers hälsa är föremål för betydande
            oro i läkarkåren. Skolläkarnas rapporter och värnpliktsverkets
            inskrivningsstatistik rörande de värnpliktigas hälsa ger en bitvis
            mycket oroande bild av läget. Orsakerna till detta får sökas i
            många olika faktorer. Här skall endast pekas på några. Dålig kunskap
            om riktiga kostvanor och kroppens behov av både vila i tillräcklig
            omfattning och motion kan vara en viktig orsak. Tidig rök- och
            alkoholdebut i förening med mycket stillasittande och för många
            ingen eller obetydlig motion, gymnastik eller idrott torde sätta
            tydliga spår i hälsostatistiken. Olämplig modeklädsel med hänsyn
            till klimat- och temperaturförhållanden har också angetts som
            orsak till vissa sjukdomar eller ohälsa. Mot denna bakgrund ter
            det sig nödvändigt att mer grundligt pröva biologi- och gymnastikämnenas
            innehåll och relativa betydelse i skol- arbetet. Hela skolsystemet
            måste därtill på ett mer aktivt och i samarbete med idrottsrörelsen
            och eleverna själva mer engagerande sätt starta kampen mot ohälsa,
            dålig kondition m. m. och tidigt lägga grunden för en naturlig
            och positiv syn på friskvård. Sådant det nuvarande gymnastikämnet
            är ut- format synes det många gånger endast engagera en mindre
            grupp elever. Orsakerna härtill kan vara flera. Schemaläggning,
            tillgång till lokaler för ett brett motionsutövande samt tillgång
            till lokaler för bastu och dusch kan vara hindrande. Särskilt
            flickornas uppfattningar om gymnastikämnet synes ge vid handen
            att både uppläggningen av ämnet som sådant samt arrangemangen
            för omklädning och dusch m. m. utgör negativa faktorer. Or- ternas
            lokala idrottsföreningar torde, förutsatt att de erhåller tillräckligt
            stöd härför, kunna ge skolan en god hjälp både vad gäller attityder
            och genom- förande av en stimulerande motion, gymnastik och idrott.
            De i många fall mycket tidiga debuterna vad gäller rökning, alkohol-
            konsumtion och det svåra narkotikaproblemet måste angripas på
            bred front tidigt i åldersgrupperna. Det gäller framför allt att
            arbeta bort vissa av de
          </p>
          <pb facs="riksdagen-motions-pdf/data/197677/mot_197677__718/mot_197677__718-005.pdf"/>
          <fw xml:id="i-SrVN1QjYG8HF6krmTRRK9f">
            Mot. 1976/77: 718 15
          </fw>
          <p xml:id="i-LciioQDe7HYHQkv97EYJq5">
            normer och attityder inom ungdomsgenerationen som mer eller mindre
            uttalat innebär att det är ”tufft”, ”inne”, ”fränt” m. m. att
            röka och att dricka. Dessa attityder är speciellt svåråtkomliga
            emedan gängnormerna ofta har den karaktären att de måste accepteras
            eller omfattas av den som vill tillhöra gänget. Dessa attityder
            spelar därför in i en process som har att göra med tryggheten
            i att vara accepterad av kamraterna. Samma process torde utvecklas
            när det gäller de normer som leder mobbning, utstötning ur gänget
            samt i vissa ungdomsgäng till kriminalitet i form av att snatta,
            ofreda äldre, väskryckning m. m. Det framstår som uppenbart att
            enda sättet att komma åt dessa normer är att ungdomarna själva
            engageras i en verk- samhet som syftar till att göra dylika normer
            eller attityder oacceptabla i kamratkretsen. Ungdomar söker ofta
            sitt föredöme i olika idoler inom artistlivet, idrottsvärlden
            etc. Här bör prövas möjligheterna att dessa idoler görs mer uppmärksammade
            på den roll de spelar i opinionsbildningen i ungdomsvärlden och,
            om de har intresse och engagemang för det, engageras mer aktivt
            i arbetet för att motverka den ovan påtalade negativa norm- bildningen.
            Det torde vidare vara angeläget att söka komma fram till mer personliga
            och förtroendeingivande kontaktvägar mellan äldre och yngre och
            att föräldrar, lärare, ungdomsledare och ungdomen själv kan förenas
            i en gemensam syn på hur gott kamratskap, socialt ansvar och personlig
            frihet skall växa fram. Speciellt viktigt är att engagera den
            föreningslösa ungdomen i detta arbete. Ungdomens fritidssysselsättning
            måste i detta sammanhang vad gäller olika samhälleliga stödformer
            utformas med större inriktning mot vad ung- domarna själva vill
            göra, antingen de framträder inom ramen för en etablerad organisation
            eller inte.
          </p>
          <p xml:id="i-YL2mQL7jnREExWGkqWghLD">
            Inträde på arbetsmarknaden
          </p>
          <p xml:id="i-HuFJp4zoEARtfjQUuwDP5B">
            Den oro och rastlöshet som gör sig gällande bland vissa elever
            på framför allt grundskolans högstadium har säkert många och svåråtkomliga
            orsaker. En naturlig och samtidigt sannolikt riktig förklaring
            är helt enkelt den att dessa elever i högre eller mindre grad
            vantrivs med skolarbetet sådant det f. n. är upplagt. Samtidigt
            kan man naturligtvis inte bortse från att elevens hemmiljö, utbildningstraditionen
            inom familjen m. m. kan spela stor roll. Här bör en förutsättningslös
            diskussion börja om det inte inom ramen för en bibehållen allmän
            nioårig skolplikt vore möjligt och riktigt att ge elever med en
            tydligt uttalad större fallenhet för praktisk yrkesutbildning
            eller praktiskt yrkesarbete möjlighet att tidigare i större eller
            mindre grad växla över till sådan utbildning. Ortens myndigheter,
            näringsliv och fackförenings- rörelse bör här gemensamt samarbeta
            med skolan för att åstadkomma en enkel och obyråkratisk ordning
            för en sådan utbildningsgång för de elever som nu i högre eller
            mindre grad vantrivs med den teoretiska utbildningen. Särskilda
            åtgärder måste därtill vidtagas för att underlätta ungdomens
          </p>
          <pb facs="riksdagen-motions-pdf/data/197677/mot_197677__718/mot_197677__718-006.pdf"/>
          <fw xml:id="i-KJy2czvqrxs2wU6K7hHz9Y">
            Mot. 1976/77: 718 16
          </fw>
          <p xml:id="i-6zhde3AGewPzR9CtSpyCo2">
            inträde på arbetsmarknaden. Åtskilligt har gjorts inom detta
            område och ytterligare förslag till förbättringar har aviserats.
            Vad som framstår som särskilt viktigt är att ungdomar såväl på
            grundskolans högstadium som inom gymnsieskolan får ökade möjligheter
            att vara verksamma ute i arbetslivet. Den nuvarande pryoverksamheten
            torde alls inte ge den inblick, erfarenhet och sociala träning
            som bör vara syftet med verksamheten. Vad som också erfordras
            är att ungdomar med intresse för visst yrkesarbete bereds möjlighet
            att pröva på detta under viss tid och i planerad form så att en
            värdering av erfarenheterna för varje enskild elev blir möjlig.
            Härigenom kan felaktigt val av studieinriktningen eller yrkesarbete
            undvikas och elevernas föreställ- ningar om arbetslivet ges en
            avsevärt mer verklighetstrogen prägel. Särskilt viktigt är att
            de yrkesinriktade linjerna i skolan här kan samarbeta kon- struktivt
            med näringsliv samt fackliga organisationer och myndigheter.
          </p>
          <p xml:id="i-Rq1rX5rxL15s87bpNfv2Mg">
            Avslutning
          </p>
          <p xml:id="i-VYF6W6gXsSwYTN6VYWPwSH">
            I motionen har endast en ringa del av hela ungdomsproblemet kunnat
            beröras och endast vissa synpunkter på efter vilka vägar man måste
            söka sig fram för att lösa problemen lämnats. Barn och ungdom
            är samhällets stora tillgång för framtiden. Det svenska samhället
            bör ha både råd och kraft att ta itu med våra ungdomsproblem på
            bred front och framför allt i samarbete med ungdomarna själva.
          </p>
          <p xml:id="i-4hCnFEueLTgJH72UVMVnuA">
            Hemställan
          </p>
          <p xml:id="i-D4ey5rNtf4tj42fkqLaJXw">
            Med hänvisning till vad som anförts hemställs att riksdagen uttalar
            att en bred kartläggning görs av barn- och ungdomsproblemen i
            samhället och att förslag framläggs om ett samlat program för
            samhällets barn- och ungdomspolitik.
          </p>
          <p xml:id="i-7qvcVEQPi6jBzSXHvpFofa" type="date">
            Stockholm den 24 januari 1977
          </p>
          <div xml:id="i-YJAWZ7SSCVLMMBDdE4oqkk" type="signatureBlock">
            <p who="i-UdeDQyYWBKwQC4gtSJz6UW" type="signature">
              BJÖRN KÖRLOF (m)
            </p>
          </div>
          <p xml:id="i-7Q3NQBNvuw7x8YPebxofL3">
            STEN SVENSSON (m) G. BIÖRCK (m) i Skara i Värmdö
          </p>
          <p xml:id="i-Ei9Cw9HnM9tRpnPm5wTy2w">
            ROLF DAHLBERG (m)
          </p>
          <p xml:id="i-VJvyzLZ9h6xwpmusjnBCiP">
            'GOTAB 52958 Stockholm 1977
          </p>
        </div>
      </div>
    </body>
  </text>
</TEI>
