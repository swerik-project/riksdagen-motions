<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-KU-00778">
  <teiHeader>
    <fileDesc>
      <titleStmt>
        <title>Naturens rättigheter</title>
        <author corresp="i-48Dg2ScegN8mpc2UJq5sE2">av Rebecka Le Moine m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:778 av Rebecka Le Moine m.fl. (MP)</title>
          <idno type="rdwebb">HA02778</idno>
          <rs type="number">778</rs>
          <orgName type="comitteeAbbreviation">KU</orgName>
          <ref type="dokument_url_text">https://data.riksdagen.se/dokument/HA02778/text</ref>
          <ref type="dokument_url_html">https://data.riksdagen.se/dokument/HA02778</ref>
          <ref type="dokumentstatus_url_xml">https://data.riksdagen.se/dokumentstatus/HA02778</ref>
          <ref type="pdf">https://data.riksdagen.se/fil/E4CB7995-E077-44DA-969F-1CFF9031919D</ref>
          <ref type="docx">https://data.riksdagen.se/fil/4986889B-7339-44B1-8430-5139F8BB2A48</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-JDd3G3miMyra3Ja6NFaSon</idno>
            <name>Marielle Lahti</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4fMKeXTFTN5HKDv97wa9L8" type="signed"/>
        <correspContext corresp="i-4fMKeXTFTN5HKDv97wa9L8">
          <note type="signatory" corresp="i-48Dg2ScegN8mpc2UJq5sE2"/>
          <note type="signatory" corresp="i-JDd3G3miMyra3Ja6NFaSon"/>
          <note type="signatory" corresp="i-4K631U2FyQthafuME3cNGX"/>
          <note type="signatory" corresp="i-9Hwwz2RnQnrJTjSv8uVmaM"/>
        </correspContext>
        <correspAction xml:id="i-KnusBx62jNPXjgT5y6xHmm" type="submitted">
          <date when="2022-11-21"/>
          <time when="17:03:12"/>
        </correspAction>
        <correspAction xml:id="i-AsasHFFEcbN5d1RvUvhssi" type="reviewed">
          <date when="2022-11-21"/>
          <time when="18:48:50"/>
        </correspAction>
        <correspAction xml:id="i-N44m3GRsfvqWkLESzwDuZo" type="referred">
          <date when="2022-12-01"/>
        </correspAction>
        <correspAction xml:id="i-CzsBtWQQ4KEndk61bcNLyZ" type="assigned">
          <date when="2023-05-17"/>
          <time when="14:28:08"/>
        </correspAction>
        <correspContext corresp="i-CzsBtWQQ4KEndk61bcNLyZ">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-4Z3F1fQRPADVqZTTYymNNx" type="behandlas_i"/>
        <correspContext corresp="i-4Z3F1fQRPADVqZTTYymNNx">
          <ref type="uppgift">2022/23:KU26</ref>
          <ref type="ref_dok_id">HA01KU26</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KU26</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RttYTWJkcuM73Daojua25A" type="motHeader">
        <div xml:id="i-DKtYyqmmXtj8xyABWBX3LQ" type="motTitle">
          Motion till riksdagen 2022/23:778 av Rebecka Le Moine m.fl. (MP)
          Naturens rättigheter
        </div>
      </div>
      <div xml:id="i-KBGkG42JQJYC2ztcjiFnNe" type="motBody">
        <div xml:id="i-C9whCas51KySP1UCeBriz1" type="motProposal" subtype="förslag">
          <head xml:id="i-8hocxVBdQvAndeztu68Cu">
            Förslag till riksdagsbeslut
          </head>
          <list xml:id="i-3NuCAswY5oauWz9AhVPJKm">
            <item xml:id="i-LGkvNqcGpDSSGyR6cNks96" sortKey="Yrkande 1">
              Riksdagen ställer sig bakom det som anförs i motionen om att
              inkludera naturens rättigheter enligt förslag till Sveriges grundlag
              och tillkännager detta för regeringen.
            </item>
          </list>
        </div>
        <div xml:id="i-76EfZX2t2Sxv5qAi9eSd3W" type="motContent">
          <head xml:id="i-Kj5sQsz7E3MMqdT9sUpKo7" type="h1">
            Motivering
          </head>
          <p xml:id="i-GREStAjaTG9pVGMvEXPoL">
            Miljölagstiftning handlar vanligen om att medge en viss nivå
            av naturskadlig verksam­het, snarare än att restaurera ekosystem
            eller att vidta förebyggande åtgärder. I Sverige har de nationella
            miljömålen funnits i 20 år, och ännu uppnås de inte på långa vägar.
            IPBES rapport och forskningssammanställning från maj 2019 visar
            att mellan en halv miljon och en miljon arter av djur och växter
            hotas av utrotning, och att antalet arter minskar i snabbare takt
            än man hittills trott.
          </p>
          <p xml:id="i-VQENPnzV8N1BM18jBqVUv5">
            Att tillerkänna naturen och dess ekosystem oförytterliga rättigheter
            innebär en synvända och medför att samhället måste ta ansvar för
            naturens hälsa på ett annat sätt än idag, då det ofta är civilsamhället
            i form av ortsbefolkning, lokala politiker och miljö­rörelser
            som för naturens talan.
          </p>
          <p xml:id="i-EvZububD13uQYDHLUxUDpB">
            Under senare år har en lång rad beslut i parlament och domstolar
            erkänt naturens rättigheter.
          </p>
          <p xml:id="i-JaAK7EUk9WtYf4BE1h2vH7">
            Ecuador är det första landet i världen som har inkluderat begreppet
            naturens rättig­heter i sin grundlag. Under åren 2007–2008 skrevs
            grundlagen om så att naturens rättigheter fick ett eget kapitel
            under ett avsnitt om ”rättigheter”, där det framgår att naturen
            ska respekteras och förvaltas på ett hållbart sätt, att åtgärder
            ska vidtas i syfte att stoppa utrotningen av arter samt att personer,
            samhällen och folk tilldelas det juridiska ansvaret för att agera
            för naturens bästa (kap. 7, art. 71–74). Detta innebär, exempelvis,
            att skogsskövling kan lagföras och skogen företrädas av en advokat.
          </p>
          <p xml:id="i-2GKc5qy6rjtCf6sCs3R9fi">
            I kapitel 7 artikel 72 beskrivs innebörden av att naturen har
            rätt att bli återställd till sitt forna skick samt att individer
            och/eller lokala samhällen som är berörda av en viss plats ska
            bli ersatta för de negativa förändringar som har skett i naturen,
            t.ex. genom exploatering. Det är en konstitution där naturen tillerkänns
            rättigheter och alltså blir till autonomt rättssubjekt; konstitutionen
            föreskriver att naturen har rätt att blomstra och utvecklas.
          </p>
          <p xml:id="i-P2pgeVdY7fCEGDVYTHXLHp">
            Colombia är ytterligare ett land som har implementerat begreppet
            naturens rättig­heter i besluts- och rättsprocesser. I april 2018
            beslöt Colombias högsta domstol att erkänna Amazonas som ett juridiskt
            subjekt med rättigheter efter att en grupp barn och unga stämt
            staten då avskogningens påverkan på klimatet hotar deras rätt
            till en frisk miljö, hälsa, mat och vatten. En stärkt rättslig
            ställning för naturen ökar förutsätt­ning­arna för en långsiktigt
            hållbar utveckling.
          </p>
          <p xml:id="i-76Gq1iM5JqWYevXdWofat8">
            Ett annat fall i Colombia som har väckt stor uppmärksamhet är
            fallet om Atrato­floden där högsta förvaltningsdomstolen erkände
            att floden besitter juridiska rättigheter. Domen utgick från ett
            omvänt koncept där jorden inte tillhör människan utan människan
            och alla andra arter tillhör jorden. Genom detta synsätt är det
            inte människan som äger jordens naturresurser, vilket gör att
            människan inte har rätt att besluta om planetens fortlevnad.
          </p>
          <p xml:id="i-123CrRog1S4KQ3BP59kNBV">
            Parlamentet i Bolivia antog 2010 en lag om moder jords rättigheter
            (Ley de Derechos de la Madre Tierra) och har instiftat ett nytt
            ministerium att tillsätta en ombudsman för naturens rättigheter.
          </p>
          <p xml:id="i-8bQeRTE7DjUvLUHCn2xWeC">
            I USA har ett trettiotal kommuner antagit lokala förordningar
            som erkänner naturens rättigheter; i staden Pittsburgh ledde detta
            2010 till att planer på skiffergasutvinning lades ner.
          </p>
          <p xml:id="i-TTc6gwbqUwfCF1TcAYtBRv">
            I mars 2017 togs ett pionjärbeslut då en av Nya Zeelands största
            floder, Whanganui, fick status som juridisk person. Beslutet har
            sin grund i en överenskommelse mellan urfolket maori och staten
            och har kodifierats i en lag, Whanganui River Claims Settlement
            Bill.
          </p>
          <p xml:id="i-YAEcf38Gxh6JVs31BWYEtt">
            Naturens rättigheter innebär ett skifte i vårt tänkande och en
            förändring av det juridiska systemet. Jordens ekosystem och livsformer
            ses inte som rättslösa objekt underordnade människan, utan som
            subjekt med inneboende rättigheter. Ett sådant skifte sätter helt
            nya spelregler för vårt agerande och är ett av de viktigaste steg
            som mänskligheten kan ta mot att skapa en hållbar framtid.
          </p>
          <p xml:id="i-KRMorwxUUAAR1Rux9B4CfJ">
            Därför föreslås att Sveriges regeringsform kompletteras, under
            2 kap. Grund­läg­gande fri- och rättigheter, med artikel 26: ”Skydd
            av naturen”, enligt lagtext nedan:
          </p>
          <p xml:id="i-5K6P1AkxKXascpSPPDtQ8o">
            Artikel 26. Naturen, inklusive ekosystem och inhemska arter,
            ska garanteras följande rättigheter:
          </p>
          <head xml:id="i-H3sUf3H5aSeoVwXvgXnyeB" type="h1">
             rätten att naturligt existera, blomstra, regenerera och utvecklas
          </head>
          <head xml:id="i-XokY9hZUJmhdxcgR8Auhch" type="h1">
             rätten till restaurering, återhämtning och bevarande och
          </head>
          <head xml:id="i-V6cQArV4zimDVymPMcgz8Z" type="h1">
             rätten att utföra sina naturliga funktioner.
          </head>
          <p xml:id="i-NQjbPeevvzK2UCjXEnAC5N">
            Regeringen ska vidta alla nödvändiga åtgärder för att genomföra,
            försvara och verkställa bestämmelserna i denna artikel. Naturen
            kan upprätthålla eller försvara sina rättigheter genom rättsliga
            åtgärder med ekosystem eller inhemska arter som sakägare.
          </p>
          <p xml:id="i-Ur27EUqjEmAUNWSE6zs4WR">
            Alla svenska medborgare kan verkställa eller försvara de rättigheter
            som garanteras i denna artikel genom rättsliga åtgärder. Vid sannolika
            kränkningar av de garanterade rättigheterna i denna artikel, ska
            brist på full vetenskaplig säkerhet inte användas som ett skäl
            för att förneka eller skjuta upp verkställighet eller försvar
            av de rättigheter som garanteras i denna artikel. Bevisbördan
            för att påvisa avsaknad av kränkning av rättig­heterna ligger
            på den som vill utföra en aktivitet som kan innebära en kränkning
            av rättigheterna.
          </p>
          <p xml:id="i-XB3DDoFQzpgvMmk6NabwR">
            Alla som kränker någon rättighet som garanteras i denna artikel
            ska vara ansvariga för skador som orsakas till följd av överträdelsen.
            Skador ska mätas med kostnaden för att restaurera ekosystem eller
            inhemska arter till deras tillstånd före överträdelsen och ska
            betalas till regeringen för att endast användas för restaureringen.
          </p>
          <p xml:id="i-XkbYRyFGrKddcVf2S4dnPh">
            Inget i detta lagförslag ska tolkas som att naturen har några
            skyldigheter, krav eller ansvar.
          </p>
        </div>
        <div xml:id="i-LtQG1jPo4TsdFKbXQnTRDd" type="signatureBlock">
          <list xml:id="i-HEBtbxS6XioKnEUie2zbQG">
            <item xml:id="i-6AdytnaXPeJzT16vyA54b8" who="i-48Dg2ScegN8mpc2UJq5sE2" type="signature">
              Rebecka Le Moine (MP)
            </item>
            <item xml:id="i-TcgCedHAa3FX9w4Svm4hFw" who="i-JDd3G3miMyra3Ja6NFaSon" type="signature">
              Marielle Lahti (MP)
            </item>
            <item xml:id="i-F2PAGmq5GYpgppTe2BPvwq" who="i-4K631U2FyQthafuME3cNGX" type="signature">
              Janine Alm Ericson (MP)
            </item>
            <item xml:id="i-LF6uetZenu8ND66DBkdiEw" who="i-9Hwwz2RnQnrJTjSv8uVmaM" type="signature">
              Camilla Hansén (MP)
            </item>
          </list>
        </div>
      </div>
    </body>
  </text>
</TEI>
