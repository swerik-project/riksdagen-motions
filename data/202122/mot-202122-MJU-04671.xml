<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-MJU-04671">
  <teiHeader>
    <fileDesc>
      <titleStmt>
        <title>med anledning av prop. 2021/22:219 Ordning och reda på avfallet</title>
        <author corresp="i-AFto3gTmjTfTgomtq31hLZ i-Eo9kRYLJjs1m75cXCdvmdh">av Jessica Rosencrantz (M) och Kjell-Arne Ottosson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4671 av Jessica Rosencrantz (M) och Kjell-Arne Ottosson (KD)</title>
          <idno type="rdwebb">H9024671</idno>
          <rs type="number">4671</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H9024671/text</ref>
          <ref type="dokument_url_html">http://data.riksdagen.se/dokument/H9024671</ref>
          <ref type="dokumentstatus_url_xml">http://data.riksdagen.se/dokumentstatus/H9024671</ref>
          <ref type="docx">http://data.riksdagen.se/fil/0B62735F-AEF8-433E-B3D8-702CD0374B6A</ref>
          <ref type="pdf">http://data.riksdagen.se/fil/F4EA71F0-6826-4937-BFA2-44E1166784FE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AFto3gTmjTfTgomtq31hLZ</idno>
            <name>Jessica Rosencrantz</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Eo9kRYLJjs1m75cXCdvmdh</idno>
            <name>Kjell-Arne Ottosson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PgTPFkS9SvA2QE9eFNsVaP" type="basedOn"/>
        <correspContext corresp="i-PgTPFkS9SvA2QE9eFNsVaP">
          <ref>Proposition 2021/22:219</ref>
        </correspContext>
        <correspAction xml:id="i-B7uvxjYVdpvabVektd4s8i" type="signed"/>
        <correspContext corresp="i-B7uvxjYVdpvabVektd4s8i">
          <note type="signatory" corresp="i-AFto3gTmjTfTgomtq31hLZ"/>
          <note type="signatory" corresp="i-Eo9kRYLJjs1m75cXCdvmdh"/>
        </correspContext>
        <correspAction xml:id="i-k5XC1muTPQtUwmG28rp7j" type="submitted">
          <date when="2022-04-22"/>
          <time when="13:55:16"/>
        </correspAction>
        <correspAction xml:id="i-PXzhLN47WmhAk8WGiJTm7F" type="reviewed">
          <date when="2022-05-13"/>
          <time when="13:08:58"/>
        </correspAction>
        <correspAction xml:id="i-TH2MR4TKns4enSHfnkzJTd" type="dismissed">
          <date when="2022-05-16"/>
        </correspAction>
        <correspAction xml:id="i-TAQF6CPF79SU7VEvQ41bT5" type="referred">
          <date when="2022-05-17"/>
        </correspAction>
        <correspAction xml:id="i-PWFvVyQWBVQBt5gePvGtRs" type="assigned">
          <date when="2022-10-12"/>
          <time when="11:37:59"/>
        </correspAction>
        <correspContext corresp="i-PWFvVyQWBVQBt5gePvGtRs">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-UvA6TFgcRumQREvzVC13fA" type="behandlas_i"/>
        <correspContext corresp="i-UvA6TFgcRumQREvzVC13fA">
          <ref type="uppgift">2021/22:MJU26</ref>
          <ref type="ref_dok_id">H901MJU26</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU26</ref>
          <ref type="ref_dok_titel">Ordning och reda på avfallet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Mj9FJ5gwXhr7PoVasLgBTZ" type="motHeader">
        <div xml:id="i-Yabae3C1eq7S7z6RMx2zGa" type="motTitle">
          Motion till riksdagen 2021/22:4671 av Jessica Rosencrantz (M)
          och Kjell-Arne Ottosson (KD) med anledning av prop. 2021/22:219
          Ordning och reda på avfallet
        </div>
      </div>
      <div xml:id="i-X6LWjXQ61vh1kzq6oAxGc9" type="motBody">
        <div xml:id="i-Jn5xcAjaUmhRnGYUz3WH3G" type="motProposal" subtype="förslag">
          <head xml:id="i-9kcMoDM4FGv4117pHo1Do1">
            Förslag till riksdagsbeslut
          </head>
          <list xml:id="i-Ar24cYoyZNVaqi3eS51CXE" style="ol">
            <item xml:id="i-AUjTdZ5J8MGrT7bcJfhq3y">
              Riksdagen avslår förslagen i propositionens avsnitt fyra (”Säkerheter
              vid hantering av utvinningsavfall”).
            </item>
            <item xml:id="i-WFKp1CGzpJHRfnk1Yd6JsE">
              Riksdagen ställer sig bakom det som anförs i motionen om att
              polis och åklagare ska prioritera systematiska miljöbrott och
              tillkännager detta för regeringen.
            </item>
            <item xml:id="i-717svuqgZbrcLTidYoFRaw">
              Riksdagen avslår förslagen i propositionens avsnitt fem (”Säkerhet
              för anmälningspliktiga miljöfarliga verksamheter”).
            </item>
            <item xml:id="i-PM1kEvCTxoksEZdGBy6u4K">
              Riksdagen ställer sig bakom det som anförs i motionen om att
              regeringen snarast ska återkomma med ett förslag till utformning
              av säkerheter som på ett mer ändamålsenligt sätt adresserar riskerna
              i storskalig hantering av avfall, och detta tillkännager riksdagen
              för regeringen.
            </item>
            <item xml:id="i-FyCjoevnnGCHF3tec8tk3A">
              Riksdagen ställer sig bakom det som anförs i motionen om att
              utveckla vägledning om hur miljötillsynen ska gå till samt en
              standardiserad miniminivå för denna och tillkännager detta för
              regeringen.
            </item>
            <item xml:id="i-Jiqe9JvHPt8frLqNyDes4C">
              Riksdagen ställer sig bakom det som anförs i motionen om att
              regeringen ska återkomma med förslag till hur företag på ett icke
              betungande sätt ska kunna bekräfta att rätt behörighet att hantera
              avfall finns hos en mottagare av avfall och tillkännager detta
              för regeringen.
            </item>
            <item xml:id="i-U9sZMVesuFNyrAx2oFuDar">
              Riksdagen avslår förslagen i propositionens avsnitt åtta (”Förändringar
              av producentansvaret för förpackningar för att uppfylla EU-rättens
              krav”).
            </item>
          </list>
        </div>
        <div xml:id="i-2XpHNymjWLgaYt4NX97yzh" type="motContent">
          <head xml:id="i-4TvZjgFGnrKw1XrewQrnQj" type="h1">
            Motivering
          </head>
          <p xml:id="i-HAmS9VNg2kdLeB4z4PxZSz">
            I propositionen föreslår regeringen bl.a. nya bestämmelser för
            hur säkerheter vid utvinningsverksamheter ska ställas, samt förslag
            om förändrad avfallshantering. Det föreslås ett nytt bemyndigande
            som ger möjlighet att meddela föreskrifter om att den verksamhetsutövare
            som bedriver eller avser att bedriva en miljöfarlig verksamhet
            som omfattas av anmälningsplikt ska ställa säkerhet för kostnaderna
            för de återställnings som kan komma att behövas med anledning
            av verksamheten. Det föreslås även att straff ska kunna utdömas
            när någon överlämnar avfall till någon som inte har gjort de anmälningar
            eller har de tillstånd som krävs för avfallshanteringen, samt
            vissa lag­ändringar som regeringen bedömer behövs för att genomföra
            nya bestämmelser i EU:s reviderade avfallsdirektiv.
          </p>
          <p xml:id="i-KkKaAvwdoBrFdRwV7nmStn">
            Propositionens förslag innebär att regeringen ges långtgående
            befogenheter att meddela föreskrifter på ett antal områden, inte
            minst vad gäller producentansvarets utformning och hur insamling
            av avfall ska organiseras och genomföras.
          </p>
          <p xml:id="i-FXkiP2jxPAGyCZdWrFhDcL">
            Lagrådet anmärker i sitt yttrande på omfattningen av de bemyndiganden
            som föreslås. Enligt rådets yttrande kan vissa föreskrifter anses
            omfatta såväl civilrättsliga som offentligrättsliga regler och
            därför inte vara möjliga att delegera. Rådet efterfrågar därför
            en redovisning av hur man ska se på bemyndigandena i förslaget.
          </p>
          <p xml:id="i-7qWdvayXE4NsXzkczL26qU">
            Vi menar att dessa bemyndiganden är alltför långtgående mot bakgrund
            av att regeringen i propositionen inte tillräckligt ingående redogör
            för hur de ska användas. De bakomliggande utredningar och promemorior
            som kommer att ligga till grund för före­skrifterna har i stora
            delar fått allvarlig kritik från tunga remissinstanser.
          </p>
          <p xml:id="i-RvfGhQx3y1L16r9VT87hKw">
            Vi framför nedan kritik i sak mot flera av de förslag som finns
            beskrivna i propositionen, eller som rimligen kan komma att meddelas
            som föreskrifter genom de bemyndiganden som ges. Denna kritik
            leder oss sammanfattningsvis till slutsatsen att stora delar av
            propositionen bör avslås.
          </p>
          <head xml:id="i-27LDe2R5LKAsokkX9iPPRU" type="h2">
            Förslagen om säkerheter vid hantering av utvinningsavfall kommer
            att ytterligare komplicera tillståndsprocesserna för gruvnäringen
          </head>
          <p xml:id="i-MT8UHJbEFvnUYe2UrMc1Hb">
            I takt med omställningen till ett fossilfritt samhälle ökar efterfrågan
            på de metaller och mineraler som används i alltifrån bilbatterier
            till vindkraftverk. Sverige har unika möjligheter att bidra till
            att möta denna ökade efterfrågan. Sverige har dock blivit mindre
            attraktivt för gruvinvesteringar och rasat i internationella rankningar,
            vilket bl.a. beror på de alltför långdragna och komplicerade tillståndsprocesserna.
          </p>
          <p xml:id="i-TdQzVHgjyHBUB1wW65vG5x">
            Vi har länge påpekat att tillståndsprocesserna behöver förenklas
            och att tiden för att handlägga ärenden måste kortas. Miljökraven
            ska fortsätta att vara höga, men det måste bli betydligt tydligare
            för verksamheter som söker tillstånd att veta hur de ska leva
            upp till kraven, vilka underlag som krävs och hur processen för
            att bedöma dessa ser ut.
          </p>
          <p xml:id="i-ERGZtAphppet5YpvsMDQ6L">
            Vi kan konstatera att regeringen inte agerat i den riktningen,
            utan i stället tillsatt utredningar som bl.a. syftar till att
            tidsbegränsa fler tillstånd och därmed öka antalet omprövningar.
            De förslag om säkerheter vid hantering av utvinningsavfall samt
            att avfallshanteringsplanen ska utgöra en processförutsättning
            i prövningen av gruv- och täktverksamheter är ytterligare exempel
            på förslag som ökar snarare än minskar komplexiteten och tiden
            för tillståndsgivning. Att det saknas tidsbegränsning för Riksgäldens
            bedömning av storleken på säkerheten innebär ytterligare risk
            för förseningar i tillståndsprocessen.
          </p>
          <p xml:id="i-KtgCHmUn27n8xjK6Wc7emf">
            För att öppna en gruva krävs i dag en rad olika kontroller och
            utredningar i syfte att klargöra hur miljön påverkas. Det är bra
            att dessa kontroller görs för att vi ska kunna vara trygga med
            att miljön inte tar skada. Brytning av mineraler påverkar tveklöst
            miljön. Sverige har dock kommit långt i arbetet med att minska
            denna miljöpåverkan. Den svenska gruvnäringen ska, även med fler
            aktiva gruvor, vara miljömässigt hållbar.
          </p>
          <p xml:id="i-V3EHTKNutYUJA8N9qjW1Sx">
            Under 2017 presenterade SGU och Naturvårdsverket ett förslag
            på en strategi gällande hanteringen av gruvavfall. Det övergripande
            syftet med en sådan strategi bör vara att främja en långsiktigt
            hållbar svensk gruvnäring som tar hänsyn till både industrins
            förutsättningar och miljöpåverkan. Enligt strategin bör det finnas
            en tydligare koppling mellan gruvors avfallsplan och den ekonomiska
            säkerhet som gruvor måste ställa för kostnaderna vid en eventuell
            sanering.
          </p>
          <p xml:id="i-JUtZQ7oAUsugUcM8HxZwfD">
            Vi ser positivt på inriktningen att koppla avfallshanteringen
            till säkerhetens ut­formning, men de förslag som regeringen nu
            presenterar går bortom detta. Att avfalls­hanteringsplanen biläggs
            en ansökan, och ligger till grund för beräkningen av den säkerhet
            som ska ställas, är rimligt. Men att avfallsplanen blir en processförutsättning
            för tillstånd – och därmed ska prövas i domstol – innebär att
            avfallshanteringsplanen kan komma att slås fast som villkor för
            tillståndet, vilket innebär att den blir låst till detta. Det
            kan motverka en dynamisk planering och förbättring av hanteringen
            av avfallet.
          </p>
          <p xml:id="i-AbL7ipKLyoAFK5BpGwPxSD">
            Förslaget om en ny typ av säkerhet innebär dessutom en risk för
            kostsamma över­försäkringar, eftersom det redan i dag ställs krav
            på säkerhet för efterbehandling. Detta skulle ytterligare hämma
            investeringar i gruvnäringen. De eventuella kostnader som kan
            uppstå för avfallshanteringen bör i stället kunna hanteras inom
            ramen för dagens krav på säkerheter för efterbehandling. Regeringen
            borde undersökt denna möjlighet i stället för att lägga ytterligare
            lager av komplexitet på redan långdragna tillståndsprocesser.
          </p>
          <p xml:id="i-2Fx19Pp1Wv2vCLyFF9t6XR">
            Vi anser därmed att förslagen i propositionens avsnitt 4 (Säkerheter
            vid hantering av utvinningsavfall) bör avslås.
          </p>
          <head xml:id="i-Jy6VhUbj3Fn37YpQjhqkbn" type="h2">
            Förslaget om säkerhet för anmälningspliktiga miljöfarliga verksamheter
            bör avgränsas
          </head>
          <p xml:id="i-8CGRmB5MQFQU4QDZJZmk4Q">
            Under de senaste åren har vi sett flera fall där oseriösa avfallsbolag
            hanterat stora mängder avfall felaktigt, bolagen hamnat på obestånd
            och lämnat efter sig omfattande miljöskulder. När kraven på återvinning
            ökar, ökar också incitamenten för oseriösa aktörer som organiserad
            brottslighet som vill sko sig på återvinning.
          </p>
          <p xml:id="i-JQawFbd3UmwYZdnHoZfnB2">
            I en myndighetsgemensam lägesbild över organiserad brottslighet
            från 2021 återges situationen med illegal avfallshantering i Sverige.
            Rapporten drar slutsatsen att kriminell avfallshantering har ökat
            i såväl Sverige som i resten av Europa de senaste åren.
          </p>
          <p xml:id="i-LKLo1L9r34NnN4kPyJvUR1">
            Regeringen har aviserat vissa förslag på området, men det är
            tydligt att ett större grepp behöver tas. Därför ser vi att ett
            antal åtgärder behöver genomföras skyndsamt för att redan tidigt
            möta den negativa utvecklingen och för att få bukt med brottsligheten.
          </p>
          <p xml:id="i-WFrWvg75n34MuhFFohqMXf">
            Polisen och åklagarmyndigheten måste ta större ansvar för miljöbrott
            som begås systematiskt eller i organiserad form. Det ska vara
            svårt för den organiserade brotts­ligheten i Sverige att etablera
            sig inom avfallsbranschen. Därför bör polis och åklagare prioritera
            systematiska miljöbrott.
          </p>
          <p xml:id="i-JfwRCBYf4mR6W1zzQVvxSs">
            Straffen för miljöbrott bör även skärpas. Miljöbrott som leder
            till skador som inte är obetydliga eller som begås i syfte att
            tjäna pengar ska leda till mer kännbara påföljder än böter. Straffen
            för miljöbrott bör vara extra hårda om brottet utförs inom ramen
            för den organiserade brottsligheten.
          </p>
          <p xml:id="i-4qLfYG9wrKdeZkkNvo6VUL">
            Att kräva ekonomisk säkerhet för att avhjälpa en eventuell miljöskada
            är ett sätt att minska risken för att oseriösa aktörer etablerar
            sig. Regeringens förslag på detta område är dock inte tillräckligt
            träffsäkert, utan för med sig en rad oönskade konsekvenser. Bland
            dessa finns risken att även mindre företag, med begränsade ekonomiska
            resurser, måste ställa ut säkerhet för förhållandevis små mängder
            avfall. Det finns också en risk att bedömning av säkerhetens omfattning
            sker olika i olika kommuner, och flera kommuner påpekar också
            att de saknar kompetens på området.
          </p>
          <p xml:id="i-VLFMi5W7VKRvGmaNYSxHPb">
            Vi menar därför att förslagen i propositionens avsnitt 5 (Säkerhet
            för anmälnings­pliktiga miljöfarliga verksamheter) bör avslås
            och att regeringen bör återkomma med ett nytt förslag som på ett
            mer ändamålsenligt sätt adresserar riskerna i storskalig hantering
            av avfall.
          </p>
          <head xml:id="i-TeTxhXXc9MNhJmgEkcVyjD" type="h2">
            Tillsynsmyndigheterna behöver stöd för att hantera oseriösa aktörer
            och brottslighet på miljöområdet
          </head>
          <p xml:id="i-BHvqs3b4bw9HVHGrTquCYZ">
            Regeringen föreslår att tillsynsmyndigheten skyndsamt ska anmäla
            överträdelser av bestämmelser i miljöbalken eller i föreskrifter
            som meddelats med stöd av balken till Polismyndigheten eller Åklagarmyndigheten
            om det finns anledning att anta att ett brott har begåtts.
          </p>
          <p xml:id="i-EEC5MXdLabJ3Wch1o8Rsaa">
            Vi menar att samarbete och informationsutbyte myndigheter emellan
            för att mot­verka brottslighet bör förenklas och uppmuntras och
            välkomnar därför förslaget.
          </p>
          <p xml:id="i-N4BP1ppc7qpc6JPgKmD46w">
            I dag ligger ofta tillsynsansvaret på kommunerna, som ska säkerställa
            att tillsyns­besök genomförs korrekt och följs upp på ett bra
            sätt. Det är ett omfattande och komplext arbete, och det förekommer
            brister på grund av begränsad kunskap och eftersatta rutiner.
            Det är viktigt att kommuner har rätt förutsättningar och verktyg
            för att tillsynen liksom eventuella anmälningar av överträdelser
            ska vara kvalitativa.
          </p>
          <p xml:id="i-4tN4PFpNMZHBGfJ25V1PcA">
            För att komma till rätta med problemet behöver kommunerna få
            en tydlig väg­ledning till hur miljöbalken ska användas. Det behövs
            också en översyn av den kommunala kompetensförsörjningen för att
            säkerställa att sakkunskap finns i hela kommunen.
          </p>
          <p xml:id="i-85wKe2ZLKXp4WYsGfmQv1H">
            I dag finns krav i miljötillsynsförordningen för vad som särskilt
            ska kontrolleras av kommuner vid tillsyn. Dock skulle en standardiserad
            miniminivå på tillsynen behöva komma till och att det i vägledning
            preciseras hur myndigheten ska följa upp t.ex. vart avfall lämnas
            vidare. Detta skulle underlätta den löpande tillsynen och öka
            möjlig­heterna att upptäcka brott som kan anmälas.
          </p>
          <p xml:id="i-TbpPXUWaYZkc6e3rE2ejf1">
            Vi menar därför att regeringen ska ge ett uppdrag till lämplig
            myndighet om att utveckla vägledning till hur miljötillsynen ska
            gå till, samt en standardiserad miniminivå för denna.
          </p>
          <head xml:id="i-EmzsTmoJiapUScY7RUFCev" type="h2">
            Företag behöver vägledning och verktyg för att kontrollera behörighet
            att hantera avfall
          </head>
          <p xml:id="i-RgTxnw9s7z9PcMqG5iDGwk">
            Regeringen föreslår att den som med uppsåt eller av oaktsamhet
            bryter mot föreskrifter som har meddelats med stöd av miljöbalken
            genom att lämna avfall till någon som inte har gjort de anmälningar
            eller har de tillstånd som krävs för avfallshanteringen ska dömas
            till böter.
          </p>
          <p xml:id="i-C3GrhcCw1GbwVEJpyjxnuy">
            Vi välkomnar detta förslag, samt de förtydliganden som finns
            i propositionen om begränsning av beställaransvaret för att undvika
            en situation där beställaren blir ansvarig för eventuella senare
            överlämningar av avfallet.
          </p>
          <p xml:id="i-Xu6YvkySxRJu9t4DvHf3TV">
            Vi menar samtidigt att förslaget riskerar att leda till ytterligare
            administration för beställare som ska bekräfta att en mottagare
            av avfall har de behörigheter som krävs. Detta gäller inte minst
            mindre företag. Vi vill därför att regeringen återkommer med förslag
            till hur företag på ett icke betungande sätt ska kunna bekräfta
            att rätt behörighet att hantera avfall finns hos mottagaren. Detta
            kan t.ex. ske genom vägledning till hur kontrollen ska ske eller
            verktyg för att kontrollera behörighet.
          </p>
          <head xml:id="i-WTYRJM5gER6GDwGLHjjFhE" type="h2">
            Förslagen om producentansvar för förpackningar riskerar att bromsa
            omställningen till en cirkulär ekonomi
          </head>
          <p xml:id="i-Uy9deS841GFKBPphcXfujQ">
            Förslagen i promemorian innebär bl.a. att regeringen ges möjlighet
            att meddela före­skrifter om att kommunen ska ansvara för avfall
            som omfattas av producentansvar och som regeringen bedömer av
            samordningsskäl bör hanteras av kommunen.
          </p>
          <p xml:id="i-Y4FqQVgPim2RSxa2sE4FQq">
            Vi menar att övergången till ett cirkulärt samhälle är viktig
            för att möjliggöra tillväxt inom ramen för begränsade naturtillgångar
            och för en klok resurshantering. För att detta ska bli verklighet
            måste det vara möjligt att hantera – och att tillgodogöra sig
            värdet – i de avfallsströmmar som uppstår på det mest kostnadseffektiva
            sättet. Den tekniska utvecklingen på området går snabbt, och nya
            tekniska lösningar – såsom optisk sortering – har potential att
            ytterligare öka återvinningsgraden och minska mängden felsorterat
            avfall. Vi värnar därför det sammanhållna producentansvaret, där
            producenterna står för kostnaderna för hanteringen samt har möjlighet
            att påverka dess utformning och incitament att göra den mer effektiv.
          </p>
          <p xml:id="i-5XHsTzEPTRS4WcA1Ha4wXe">
            De förslag som regeringen lämnar i propositionen minskar denna
            möjlighet och innebär därför ett hot mot utvecklingen mot ett
            cirkulärt samhälle. Skälen till detta är flera och återges i de
            många remissvar som lämnats till regeringens bakomliggande utredning.
          </p>
          <p xml:id="i-THnWRw3HCJYFNmtvoMN1W4">
            Att regeringen trots det går vidare med förslagen är anmärkningsvärt,
            inte minst med tanke på att regeringen i propositionen inte gör
            någon bedömning av miljökonsekvens­erna som bemyndigandena ger
            upphov till. I stället hänvisas till att den ”sammantagna bilden
            är att en fastighetsnära insamlingen främjar en bättre utsortering
            av samtliga materialslag, minskar felsorteringen och ökar insamlingen”.
            Det kan starkt ifrågasättas om det är så under alla de varierande
            förutsättningar som råder runtom i Sverige.
          </p>
          <p xml:id="i-Rw6Ekypz7g9fdDPFb189mF">
            Återvinningsindustrierna menar att förslagen innebär mångmiljardinvesteringar
            trots att det kan ifrågasättas om det innebär någon klimat- eller
            miljönytta. Befintliga investeringar inom ramen för dagens producentansvarssystem
            riskerar att förloras. Dessutom innebär förslagen att regeringen
            föreskriver teknikval och organisation av arbetet, i stället för
            att få förutsättningar på plats för att öka cirkulariteten i samhället.
            Den bakomliggande utredningen har inte heller analyserat huruvida
            dagens system, med anpassningar, kan möta kraven i EU-direktivet.
            Regeringen borde ha utrett denna möjlighet.
          </p>
          <p xml:id="i-DGyzT3atY1aM8SEtGFUBff">
            Även Sveriges Kommuner och Regioner (SKR) framför kritik av förslagen,
            och menar att de inte är fullt finansierade och riskerar att övervältra
            stora kostnader på kommunerna. SKR menar också att det är alltför
            detaljreglerat och att kommuner snarare måste ha rådighet att
            i större utsträckning kunna påverka insamlingssystem och göra
            avvägningar gällande servicegrad. Kravet på fastighetsnära insamling
            kan inte vara så absolut som förslaget föreskriver utan hänsyn
            måste tas till olika förutsättningar gällande t.ex. existerande
            eller ny bebyggelse och mest kostnadseffektiva lösningen i relation
            till miljönyttan. Man framhåller även att eftersortering borde
            tillåtas i större utsträckning, då tekniken har stora möjlighet
            att öka mängden förpackningsmaterial som kan återvinnas och ger
            möjlighet att lösa en del av de problem som finns vid fastighets­nära
            insamling.
          </p>
          <p xml:id="i-P78hocChvp6zAaMM2jcrRy">
            Svensk Handel, Visita och Återvinningsindustrierna menar även
            att det bör vara möjligt för verksamheter som är samlokaliserade
            med hushåll att hantera sitt eget avfall genom att lämna det till
            s.k. marknadsdrivna återvinningssystem.
          </p>
          <p xml:id="i-CVXt9JnthyGNVDLT82cTcw">
            Vi menar sammanfattningsvis att regeringens förslag slår sönder
            dagens system, minskar möjligheterna till utveckling av teknik
            och affärsmodeller, motverkar målen med ökad cirkularitet samt
            orsakar omfattande kostnader – och allt detta utan att leda till
            någon klar miljönytta. Förslagen i propositionens avsnitt 8 (Förändringar
            av producent­ansvaret för förpackningar för att uppfylla EU-rättens
            krav) bör därför avslås.
          </p>
        </div>
        <div xml:id="i-TmL7heahQqK1Sc1JFfxVvw" type="signatureBlock">
          <list xml:id="i-CSDRTNxjBZmpAaHokzztcf">
            <item xml:id="i-2SBVLpbx5AnHnvKLLveA2A" who="i-AFto3gTmjTfTgomtq31hLZ" type="signature">
              Jessica Rosencrantz (M)
            </item>
            <item xml:id="i-Ck7SPrvB8pW9CmJNMyfcgA" who="i-Eo9kRYLJjs1m75cXCdvmdh" type="signature">
              Kjell-Arne Ottosson (KD)
            </item>
          </list>
        </div>
      </div>
    </body>
  </text>
</TEI>
