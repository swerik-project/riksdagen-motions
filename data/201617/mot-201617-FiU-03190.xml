<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-FiU-03190">
  <teiHeader>
    <fileDesc>
      <titleStmt>
        <title>Framtidens digitala lösningar</title>
        <author corresp="i-XNhzoo8e4qc1cM8U6t4ep8">av Mathias Sundin m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3190 av Mathias Sundin m.fl. (L)</title>
          <idno type="rdwebb">H4023190</idno>
          <rs type="number">3190</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H4023190/text</ref>
          <ref type="dokument_url_html">http://data.riksdagen.se/dokument/H4023190</ref>
          <ref type="dokumentstatus_url_xml">http://data.riksdagen.se/dokumentstatus/H4023190</ref>
          <ref type="docx">http://data.riksdagen.se/fil/9E1B45BD-9A9B-4526-AC49-4A4616FC1CBA</ref>
          <ref type="pdf">http://data.riksdagen.se/fil/D9C8E615-DE01-4815-A064-9DA3DD1E9374</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XNhzoo8e4qc1cM8U6t4ep8</idno>
            <name>Mathias Sundin</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EgkMSHSj7P4ruSDLbdVQE2" type="signed"/>
        <correspContext corresp="i-EgkMSHSj7P4ruSDLbdVQE2">
          <note type="signatory" corresp="i-XNhzoo8e4qc1cM8U6t4ep8"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-ATrX1SzY292G1BeydQPQeF" type="submitted">
          <date when="2016-10-05"/>
          <time when="15:19:21"/>
        </correspAction>
        <correspAction xml:id="i-M7WP2R5oXf9xiGWKPsQBVg" type="reviewed">
          <date when="2016-10-06"/>
          <time when="11:23:18"/>
        </correspAction>
        <correspAction xml:id="i-GsunmPp6pKW88uD4YtXyAt" type="referred">
          <date when="2016-10-14"/>
        </correspAction>
        <correspAction xml:id="i-3khiGBUTfpYZ7KnnxwrPQ5" type="assigned">
          <date when="2018-08-08"/>
          <time when="14:51:47"/>
        </correspAction>
        <correspContext corresp="i-3khiGBUTfpYZ7KnnxwrPQ5">
          <ref type="assignedTo">Finansutskottet</ref>
        </correspContext>
        <correspAction xml:id="i-MaFFe7Tji2ZQot2aCXBVQP" type="behandlas_i"/>
        <correspContext corresp="i-MaFFe7Tji2ZQot2aCXBVQP">
          <ref type="uppgift">2016/17:FiU25</ref>
          <ref type="ref_dok_id">H401FiU25</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning och statistikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-xnYV8u2qWQd9BgWhTtZvx" type="behandlas_i"/>
        <correspContext corresp="i-xnYV8u2qWQd9BgWhTtZvx">
          <ref type="uppgift">2016/17:SkU26</ref>
          <ref type="ref_dok_id">H401SkU26</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU26</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-iLkW977qTLrEYWDQoptqg" type="behandlas_i"/>
        <correspContext corresp="i-iLkW977qTLrEYWDQoptqg">
          <ref type="uppgift">2016/17:UbU17</ref>
          <ref type="ref_dok_id">H401UbU17</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU17</ref>
          <ref type="ref_dok_titel">Skolväsendet - grundläggande om utbildningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6RDVyebqE3vmGpNSFCfd9B" type="behandlas_i"/>
        <correspContext corresp="i-6RDVyebqE3vmGpNSFCfd9B">
          <ref type="uppgift">2016/17:UbU18</ref>
          <ref type="ref_dok_id">H401UbU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU18</ref>
          <ref type="ref_dok_titel">Skolväsendet - lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7hrFZ7YFEWsKVJYgLfNR6g" type="behandlas_i"/>
        <correspContext corresp="i-7hrFZ7YFEWsKVJYgLfNR6g">
          <ref type="uppgift">2016/17:SoU9</ref>
          <ref type="ref_dok_id">H401SoU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU9</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MZJS8ziFEjKkFAy6F5tWcK" type="behandlas_i"/>
        <correspContext corresp="i-MZJS8ziFEjKkFAy6F5tWcK">
          <ref type="uppgift">2016/17:TU14</ref>
          <ref type="ref_dok_id">H401TU14</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU14</ref>
          <ref type="ref_dok_titel">Väg- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3bfSjsU5GxrdjfbWqjCdQW" type="behandlas_i"/>
        <correspContext corresp="i-3bfSjsU5GxrdjfbWqjCdQW">
          <ref type="uppgift">2016/17:SoU1</ref>
          <ref type="ref_dok_id">H401SoU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-D5CjkH6Rz8Wmo3hLFzJVSQ" type="behandlas_i"/>
        <correspContext corresp="i-D5CjkH6Rz8Wmo3hLFzJVSQ">
          <ref type="uppgift">2016/17:FiU17</ref>
          <ref type="ref_dok_id">H401FiU17</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FiU17</ref>
          <ref type="ref_dok_titel">Riksrevisionens rapport om den offentliga förvaltningens digitalisering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3190 av Mathias Sundin m.fl. (L)
          Framtidens digitala lösningar
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-EtQFMhVYCP5A6NjpnHoKkv">
            Förslag till riksdagsbeslut
          </head>
          <list style="ol">
            <item xml:id="i-45udfaekpveL3d8PqeKXp6">
              Riksdagen ställer sig bakom det som anförs i motionen om ett
              samlat arbete för att driva på digitaliseringen av den offentliga
              förvaltningen och tillkännager detta för regeringen.
            </item>
            <item xml:id="i-Ez17tFYmq4ZajS6DHTjh7H">
              Riksdagen ställer sig bakom det som anförs i motionen om en översyn
              av vilka författningsändringar som behövs för att fullt ut införa
              digital förvaltning och tillkännager detta för regeringen.
            </item>
            <item xml:id="i-MDMQXTjUYgkaYBNp9zEKsL">
              Riksdagen ställer sig bakom det som anförs i motionen om ett
              samlat arbete för införandet av öppna data och e-arkiv i den offentliga
              förvaltningen och tillkännager detta för regeringen.
            </item>
            <item xml:id="i-TvfsHUHrsqMCniwzcFdu6r">
              Riksdagen ställer sig bakom det som anförs i motionen om att
              Skatteverket ska ta fram en auktoriserad app som erbjuder företag
              en enkel möjlighet att rapportera in nödvändiga kontrolluppgifter
              och tillkännager detta för regeringen.
            </item>
            <item xml:id="i-HFMVeED6D6WHBhJZd19Vnm">
              Riksdagen ställer sig bakom det som anförs i motionen om att
              programmering och digital kunskap ska vara en del av undervisningen
              i alla ämnen och i det utökade ämnet teknik och tillkännager detta
              för regeringen.
            </item>
            <item xml:id="i-GLyNpjj4qFx8VQ4zPwUxbu">
              Riksdagen ställer sig bakom det som anförs i motionen om ett
              lärarlyft i digital kunskap och tillkännager detta för regeringen.
            </item>
            <item xml:id="i-CofTzeFNie5ttKg1YpKzpA">
              Riksdagen ställer sig bakom det som anförs i motionen om en investeringsfond
              för vårdens digitala infrastruktur och tillkännager detta för
              regeringen.
            </item>
            <item xml:id="i-MJv623kC3t87vpQrWcppkQ">
              Riksdagen ställer sig bakom det som anförs i motionen om att
              inte omlokalisera E-hälsomyndigheten och tillkännager detta för
              regeringen.
            </item>
            <item xml:id="i-7CnwsL4K4RrMJBphtW6vke">
              Riksdagen ställer sig bakom det som anförs i motionen om ökade
              utbildningsinsatser för att stärka äldres delaktighet i it-samhället
              och tillkännager detta för regeringen.
            </item>
            <item xml:id="i-3eamJRqnyheVpV1xLi2Fvs">
              Riksdagen ställer sig bakom det som anförs i motionen om en översyn
              och uppdatering av lagstiftning och regelverk för att kunna tillåta
              självkörande bilar i Sverige och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-2J61Bqg4QBkM1jbxRJTnsc" type="h1">
            Motivering
          </head>
          <p xml:id="i-M9MxMsfyyEY36rrbdpwgHC">
            Vi lever i digitaliseringens tidsålder, en revolutionerande tid
            där ständig teknisk utveckling har kommit att bli en del av varje
            individs vardag. Det traditionella informationsutbytet, företags
            arbetssätt och människors sociala utbyte har på mindre än ett
            decennium förflyttats från det analoga forumet till det digitala.
            Digitaliseringen innebär fantastiska möjligheter för den enskilda
            individen och för samhället i stort, om den kan bejakas på rätt
            sätt.
          </p>
          <p xml:id="i-8iG25yAF6YM8tTLvbd9g3z">
            I dagens Sverige har förändringen skett i såväl privat som offentlig
            sektor. Dock finns det en tydlig skevhet i utvecklingen. Offentlig
            sektor släpar efter, och trots att digitalisering skulle innebära
            förbättringar för både intern och extern kommunikation så går
            det långsamt framåt. De resurser som finns är ofta svåranvända
            och stjälper snarare än hjälper användarna. Det är därför hög
            tid att digitala lösningars plats och funktion inom offentlig
            sektor utvecklas. I denna motion belyser Liberalerna ett antal
            samhällsområden där vi ser att det krävs särskilda insatser för
            att öka graden av digitalisering för att effektivisera och underlätta
            den dagliga verksamheten.
          </p>
          <head xml:id="i-FBRJ57ZziL8D81L48x4sx2" type="h2">
            Digital förvaltning ska vara huvudregel, pappershantering undantaget
          </head>
          <p xml:id="i-6kbAqR591gzfQwzt6mykPa">
            Inom den offentliga förvaltningen kan digitaliseringen skapa
            mycket stora välfärdsvinster i form av snabbare kontakt mellan
            myndigheter och den enskilde, effektivare handläggning och färre
            fel. Öppna data och e-arkiv skapar dessutom helt nya möjligheter
            till insyn och uppföljning, för både myndigheterna, medierna och
            enskilda medborgare. Här finns en stor demokratisk vinst genom
            att fakta om myndigheternas verksamhet blir mer tillgängliga när
            olika samhällsfrågor sätts under debatt.
          </p>
          <p xml:id="i-9yMir6gZMigUN5bw2KeGh5">
            Riksrevisionen konstaterar i en aktuell granskningsrapport (Den
            offentliga förvaltningens digitalisering, RiR 2016:14) att den
            svenska e-förvaltningen visserligen är väl utvecklad jämfört med
            andra länder, men att utvecklingen går trögt och att det återstår
            mycket att göra. Problem och oklarheter har inte hanterats fullt
            ut, och tendensen är att andra länders e-förvaltning nu utvecklas
            snabbare än den svenska.
          </p>
          <p xml:id="i-PgTkWSychqcYiA7b1kfY6y">
            De flesta statliga myndigheter, landsting och kommuner har i
            dag i större eller mindre utsträckning någon form av e-tjänster.
            Dock är det få offentliga aktörer som har tagit steget till att
            utveckla automatiserade e-tjänster för att effektivisera handläggningen.
            Riksrevisionens granskning visar dessutom att det finns ett oroväckande
            mönster av att offentliga aktörer utvecklar e-tjänster utan att
            ta reda på användarnas behov, och enbart var femte aktör utvärderar
            systematiskt användbarheten i e-tjänsterna. Risken är därför stor
            att resurser satsas på e-tjänster som inte gör tillräcklig nytta
            i kontakten med medborgare eller företag, på bekostnad av andra
            e-tjänster med större potential.
          </p>
          <p xml:id="i-QBXsRhbAbL5fwiZUzDMoe5">
            I dag saknas det också ett institutionellt ramverk för att driva
            på arbetet, till exempel när det gäller att ta fram myndighetsgemensamma
            standarder eller anpassa det rättsliga regelverket efter e-förvaltningens
            behov. Det gör att utvecklingen av e-arkiv, öppna data och e-tjänster
            som Mina meddelanden går alltför långsamt. Det är fortfarande
            mindre vanligt att öppna data publiceras på ett sådant sätt att
            de är enkla att använda. Därmed riskerar nyttan med öppna data
            att gå förlorad.
          </p>
          <p xml:id="i-UBxV1EM7Ec2nwvUXNqThbQ">
            Antalet privatpersoner som anslutit sig till Mina meddelanden
            har nyligen passerat halvmiljonstrecket, vilket är glädjande.
            Detta ska dock sättas i relation till att tjänsten har kostat
            146 miljoner att utveckla och att kostnaden per mottagare alltså
            är nästan 300 000 kronor. Vår grundsyn är att huvudregeln för
            all offentlig posthantering är att den sker digitalt, antingen
            via Mina meddelanden eller annan e-tjänst, såvida inte användaren
            begär att kommunikationen sker på annat sätt.
          </p>
          <p xml:id="i-S8J17wwzno7Ycq8jL9Vh64">
            Vi anser att arbetet med digitalisering måste få ökad tyngd i
            förvaltningspolitiken. Regeringen bör tydligare peka ut vilka
            frågor som är prioriterade utifrån användarnytta, effektivitetsvinster
            och rättssäkerhet och utifrån detta formulera tydligare uppdrag
            åt den offentliga förvaltningen. I detta ingår också en samlad
            översyn av vilka författningsändringar som behövs för att fullt
            ut införa en digital förvaltning.
          </p>
          <p xml:id="i-L56VPPGVbWKwzEAcXYPdi1">
            Regeringen bör även ge ökad tyngd åt arbetet med öppna data och
            införandet av
          </p>
          <p xml:id="i-GavzSGPE5xGWkeUuPNcikS">
            e-arkiv i den offentliga förvaltningen. Dessa frågor är av strategisk
            betydelse och behöver hanteras samlat. Riksrevisionens förslag
            om att ge Riksarkivet i uppdrag att ta fram en nationell strategi
            för e-arkiv bör övervägas i det sammanhanget.
          </p>
          <p xml:id="i-GmLMrjxTN8bx3tgrYqLVPG">
            Delningsekonomi och nyskapande företag
          </p>
          <p xml:id="i-R8P5sdxHhs4oshyZTFRnET">
            Delningsekonomin är ett fenomen som uppstått i digitaliseringens
            kölvatten. De senaste årens snabba tekniska utveckling och låga
            utvecklingskostnader för lättillgänglig, konsumentvänlig teknik
            har öppnat scenen för en rad kreativa entreprenörer och nyskapande
            it-företag såsom Uber, Airbnb och Taskrunner. Men i Sverige har
            politiken och lagstiftningen ännu inte hunnit anpassa sig till
            delningsekonomin. Det är allvarligt – inte bara för att det riskerar
            att skapa ett stort gap mellan gällande lagstiftning och den allmänna
            rättsuppfattningen, utan också för att det riskerar att stoppa
            oss alla från att vinna fördelar när alla kan köpa, sälja, hyra
            och dela med ett minimum av administration. När det gäller flera
            modeller för delningstjänster står legala hinder i vägen för tjänsten
            att växa. Det gäller till exempel taxibranschen, där det är uppenbart
            att dagens reglering inte tar hänsyn till delningsekonomin och
            att det finns frågetecken kring skatteinbetalningar från moderbolaget
            och de förare som utför körningarna.
          </p>
          <p xml:id="i-N6SCrShLQsSYTLsQCgMKhY">
            Jämfört med reguljära anställningsförhållanden eller tjänsteköp
            gör delningsekonomin det svårare för både säljare och köpare att
            göra rätt skatteinbetalningar och för Skatteverket att kontrollera
            om så skett. Vi vill ha spelregler som bejakar delningsekonomins
            möjligheter och säkerställer konkurrens på rättvisa villkor. I
            Estland har skattemyndigheten slutit avtal mellan företag i delningsekonomin
            som åtar sig att automatiskt förse myndigheten med alla nödvändiga
            uppgifter för att kunna fatta rätt skattebeslut. Ett motsvarande
            avtal håller för närvarande på att tas fram också i Norge. Liberalerna
            föreslår att regeringen ger Skatteverket i uppgift att ta fram
            en auktoriserad app eller annan teknisk lösning där Skatteverket
            erbjuder en enkel möjlighet för aktörer i delningsekonomin att
            genom sin egen app direktrapportera in nödvändiga kontrolluppgifter.
            En sådan auktorisation ändrar i sig inte skatteplikten, men skapar
            en trygghet för både köpare och säljare om lagligheten i transaktionen,
            och således en grund för den bredare delningsekonomin att utvecklas
            samtidigt som intäkter till vår gemensamma välfärd skyddas. Politikens
            uppgift måste vara att snabbt undanröja hinder för att underlätta,
            eller åtminstone inte försvåra, den tekniska utvecklingen.
          </p>
          <head xml:id="i-31wfk8ycaeds1iyqBMjhko" type="h2">
            Inför programmering i skolan
          </head>
          <p xml:id="i-BZdBNYrbLzxFVrBsMkPGQi">
            Skolan är och förblir det viktigaste redskapet i arbetet med
            att ge alla människor samma förutsättningar att ta tillvara digitaliseringens
            möjligheter. Liberalerna har lett reformeringen av svenskt skolväsende
            för en skola med kunskapsfokus. Grunden är lagd för att kunna
            ta nästa steg och digitalisera skolan. Kunskap om digitaliseringen
            tillhör numera allmänbildningen och något skolan måste lära ut.
          </p>
          <p xml:id="i-14XrHxhi6rogbDWGVEyhW4">
            EU:s fjärde nyckelkompetens, som är digital kompetens, bör vara
            en utgångspunkt i arbetet för att digitalisera skolan liksom det
            som Unesco kallar medie- och informationskunnighet (MIK).
          </p>
          <p xml:id="i-MgjK6fW5nMgTKeaPxzH5BY">
            Att ha en grundläggande kunskap i programmering bidrar till förståelsen
            för hur all digital teknik och inte minst hela internet fungerar
            och är uppbyggt. Det är också starkt kopplat till logiskt tänkande
            och matematik. Även om man inte ska jobba med programmering är
            denna kunskap viktig. Dessutom finns en stor brist på programmerare,
            inte minst kvinnliga sådana.
          </p>
          <p xml:id="i-K2GTrRKApJXjsAC51UL8Sd">
            Skolverket har fått i uppdrag att inlemma digital kunskap i alla
            ämnen. Det finns nu ett sådant förslag. Nästa steg efter det i
            digitaliseringen av skolan är att göra programmering till en väsentlig
            del av det nyligen utökade ämnet teknik. För att detta ska få
            genomslag krävs självfallet en kompetensutveckling av lärarna.
            För att öka lärarnas digitala kompetens bör man överväga ett utbildningsprojekt
            liknande Mattelyftet och Läslyftet för att öka lärares grundläggande
            kunskap i programmering.
          </p>
          <head xml:id="i-SsiFzTynqSSJ92aWscpZbG" type="h2">
            Svenska för invandrare
          </head>
          <p xml:id="i-QvA8zCs4vLzBWUMazanqGL">
            Digitala verktyg kan även fungera som ett sätt att bättre nå
            ut med svenskundervisning för invandrare, och kan redan på ett
            tidigt stadium hjälpa nyanlända. Asyltiden måste kunna användas
            som viktig förberedelsetid för ett eventuellt fortsatt liv i Sverige.
            Kunskaper i svenska språket och om det svenska samhället liksom
            demokratiska värderingar är centralt för att kunna bygga sin framtid
            i Sverige. Liberalerna anser att svenskundervisning och obligatorisk
            samhällsinformation ska ges redan under asyltiden. En del i detta
            bör vara att tillgängliggöra fler digitala verktyg för språkinlärning
            och samhällsinformation till asylsökande. Det kan vara ett viktigt
            verktyg och komplement till andra insatser som görs. Liberalerna
            vill därför avsätta medel som möjliggör att fler får tillgång
            till digitala verktyg för språkinlärning och samhällsinformation.
          </p>
          <p xml:id="i-YXvCQYwCQuo2JNjQ8SDroU">
            Med bättre språkutbildning för nyanlända ökar möjligheterna att
            fler kommer i jobb. Undervisningen i svenska för invandrare (sfi)
            måste individanpassas mer och göras mer flexibel. Det ska gå att
            kombinera studierna med praktik och arbete och kommuner bör erbjuda
            utbildning på kvällstid. Fjärrundervisning i sfi kan vara ett
            viktigt komplement som gör undervisningen mer flexibel och möjlig
            att kombinera med andra studier eller arbete. Vidare kan fjärrundervisning
            till viss del kompensera för bristen på sfi-lärare. Liberalerna
            vill därför göra satsningar på att möjliggöra fjärrundervisning
            av sfi.
          </p>
          <head xml:id="i-AnG2JhnBkzTw6LFoKKHPiZ" type="h2">
            Modern it i sjukvården ger oss nästa valfrihetsrevolution
          </head>
          <p xml:id="i-L4hneG4EfBgv7CxWaSJxg1">
            Svensk sjukvård håller på många sätt internationell toppklass,
            men ligger långt efter övriga samhället i digitaliseringsprocessen.
            Läkare och sjuksköterskor måste lägga alldeles för mycket tid
            på otidsenliga it-system och har alldeles för lite tid över till
            patienter. Liberalerna föreslår en miljard för att utveckla välfärdens
            digitala infrastruktur och bereda väg för nästa valfrihetsrevolution:
            den digitala.
          </p>
          <p xml:id="i-2pKCr1WkCTgPENUpyEdX5x">
            Svenskarna kan glädjas åt en hälso- och sjukvård i internationell
            toppklass. Vi har fyra gånger fler läkare än på 1970-talet, och
            fler specialiserade sjuksköterskor än någonsin tidigare. De åstadkommer
            goda resultat: vårdkvaliteten och patientsäkerheten är bland de
            högsta i världen. Medicinska och tekniska landvinningar gör att
            många kan gå hem samma dag som de opererats istället för att stanna
            flera dagar på sjukhus.
          </p>
          <p xml:id="i-8k6aP41GjpdTQRPNpzX4G9">
            Samtidigt som vården ger goda resultat, måste vi bli bättre på
            tillgänglighet och bemötande. Vi ligger i botten i Europa för
            antalet besök per läkare, samtidigt som patienter, läkare och
            sjuksköterskor upplever tidsbrist och trängsel. Det finns helt
            enkelt för lite tid i vården till just vård och patienter.
          </p>
          <p xml:id="i-XpG2gZbUCs5bHpFATW8MuV">
            Den administrativa bördan måste lättas – inte minst genom att
            byta ut otidsenliga it-system. Vården ligger kraftigt efter övriga
            samhället på it-området; fax och anteckningsblock är fortfarande
            vanligare än surfplatta och interaktiva beslutsstöd. Ett enskilt
            landsting kan ha hundratals olika system, med olika inloggningar
            och utan koppling till varandra. Ambulanspersonal gör viktiga
            noteringar på post-it-lappar, distriktssköterskor gör hembesök
            med hjälp av travar utskrivna papper och läkare hänvisas till
            fax och personsökare. Det stjäl massor av tid, samtidigt som risken
            för att det någonstans blir fel är stor.
          </p>
          <p xml:id="i-8TJRkxSyVfn7xmiStSSfiX">
            Rätt information är livsviktig i vården. Att dokumentera vad
            som görs kommer alltid att vara en viktig uppgift för läkare och
            sjuksköterskor. Men administration och it måste göras enklare
            för alla, samtidigt som det behövs fler medicinska sekreterare,
            fler undersköterskor och att vårdbiträdena återinförs. Pappersbaserade
            rutiner behöver ersättas med mobila digitala verktyg som ger enkel
            och säker tillgång till exempelvis journal och läkemedelslista,
            oavsett om man är i ett mottagningsrum, på hembesök eller i en
            ambulanshelikopter. Den digitala journalen ska följa patienten
            oavsett om man flyttar mellan landsting/kommun eller mellan vårdgivare
            i privat eller offentlig regi så att vårdpersonalen alltid har
            tillgång till rätt information om vårdtagaren.
          </p>
          <p xml:id="i-RaJcw7osu6vxyMb45oUbyH">
            Den teknik vi tar för självklar i andra delar av vår vardag måste
            också bli självklar i vården. Patienter behöver få tillgång till
            smarta e-hälsotjänster för att exempelvis nå den egna journalen,
            boka tid på webben och träffa läkaren via videolänk. Kroniska
            sjukdomar kan behandlas säkrare och bättre genom att patient och
            läkare kan följa värden kontinuerligt med en hälsoapp. Liknande
            behov finns i äldreomsorg och i socialtjänsten. Lättanvända e-tjänster
            ger ökad tillgänglighet, ökar jämlikheten – och stärker patientmakten.
          </p>
          <p xml:id="i-PkwaCncEQYNvzQUGjBNg2h">
            Framsteg görs men det är långt kvar till att uppfylla den nationella
            visionen om att Sverige ska vara världsbäst på e-hälsa till 2025.
            Att införa framtidens it-system kommer att kräva en ekonomisk
            kraftsamling, men beräknas också kunna spara enorma belopp: upp
            till 180 miljarder kronor, enligt en färsk rapport från konsultbolaget
            McKinsey.
          </p>
          <p xml:id="i-VHkVKeVrjHPqqSNHAVKrHH">
            Stockholms läns landsting och Västra Götaland, där Liberalerna
            har huvudansvar för hälso- och sjukvården, har avsatt 2,2 miljarder
            var för ett nytt så kallat kärnsystem. Men modern it måste finnas
            i hela landet. Därför krävs en nationell samling och ett statligt
            åtagande. Regeringen gör snarare tvärtom. Istället för att avsätta
            resurser eller göra konkreta åtgärder för att uppfylla ”Vision
            eHälsa 2025” har regeringen beslutat att flytta och splittra den
            ansvariga e-hälsomyndigheten, vilket riskerar att leda till kompetensflykt
            och att e-hälsoarbetet avstannar. Arbetet med att omlokalisera
            delar av myndigheten bör avbrytas.
          </p>
          <p xml:id="i-6AuQgXqhE9tQu12ynu55tm">
            Det behövs ett samlat, nationellt grepp kring it i vården. Därför
            föreslår vi en investeringsfond för vårdens digitala infrastruktur,
            om sammanlagt en miljard kronor över en femårsperiod, för att
            hjälpa landsting och regioner med investeringarna. Bara de landsting
            och regioner som investerar egna medel bör kunna ta del av en
            statlig medfinansiering. Välfärdens it är nästa stora infrastruktursatsning
            med stor betydelse för Sveriges utveckling – den är värd en egen
            ”Sverigeförhandling”.
          </p>
          <p xml:id="i-Gn2dbakPWvh1ipNNQsJocL">
            Vi vill ha en digital valfrihetsrevolution. I framtiden ska du
            inte bara kunna välja vilka läkare du träffar utan också hur.
            Vårdgivare ska vara tvungna att erbjuda lika bra digital tillgänglighet
            som fysisk. Patienten ska kunna välja mellan e-tjänst, telefon,
            video eller fysiskt besök. Självfallet ska patienterna också erbjudas
            digitala behandlingsformer, exempelvis internetpsykiatri. Den
            moderna vården måste möta framtiden och erbjuda vårdpersonal en
            modern it-arbetsmiljö. Och den moderna vården måste möta invånarnas
            berättigade krav och förväntningar på tillgänglighet och valfrihet
            – även digitalt.
          </p>
          <head xml:id="i-F2RKtxUdvywV7Cy662JngR" type="h2">
            Framtidens transporter och självkörande fordon
          </head>
          <p xml:id="i-7gi7myaZ6oFpFwNCBYGVvk">
            Även på transportområdet sker det en stor omställning som direkt
            kan kopplas till digitaliseringen. Ett av de tydligaste exemplen
            är självkörande bilar, något som inom snar framtid kommer att
            förändra vårt körsätt radikalt. Redan år 2017 kommer det finnas
            hundra självkörande bilar hos vanliga kunder i Göteborg. I den
            lilla staden Mountain View i Silicon Valley behöver man inte köra
            runt länge för att se någon av Googles självkörande bilar. Elbilen
            Tesla har nyligen uppdaterats med en autopilot som kan köra bilen
            på motorvägar. Om man tänker efter så kör nya bilar redan idag
            till stor del själva. De anpassar hastigheten till framförvarande
            bilar, de håller dig i rätt fil, de bromsar automatiskt om någon
            springer ut i gatan och så vidare. Vi sitter fortfarande med händerna
            på ratten, men bilen gör redan en del av jobbet.
          </p>
          <p xml:id="i-Ex5VC79sFotJbeStYmsPkw">
            Varje år dör över en miljon människor i trafiken runt om i världen.
            Allt tyder på att självkörande bilar kommer vara avsevärt mycket
            säkrare än bilar körda av människor. Möjligen är enda sättet att
            uppnå nollvisionen om noll dödade och allvarligt skadade i trafiken
            genom självkörande bilar.
          </p>
          <p xml:id="i-DASJdHUasC2bWcPSdRX7fP">
            Bilar som krockar i mycket mindre utsträckning och inte behöver
            vara lika stora och tunga för att skydda föraren. Lättare bilar
            drivs enklare med el, eller gör av med mindre bensin eller diesel.
            Miljön kommer gynnas.
          </p>
          <p xml:id="i-JnJwpqDzLM3zw6YEP4zxer">
            Stadsbilden kan komma att förändras en hel del genom att behovet
            av parkeringsplatser på centrala platser minskar. En självkörande
            bil behöver inte stå parkerad precis bredvid där du är utan kan
            åka och hämta dig när du beställer den via din smartphone eller
            på annat sätt.
          </p>
          <p xml:id="i-FWVzMT3SeHL6m5yHXqt7VN">
            Köerna kommer bli färre och mer lätthanterliga. Inte genom att
            antalet bilar nödvändigtvis blir lägre, utan för att köer delvis
            uppstår på grund av ryckig körning med för kraftiga inbromsningar
            och långsamma accelerationer. En självkörande bil kommer mycket
            smidigare anpassa hastighet till framförvarande bilar, och köer
            kommer inte lika lätt uppstå.
          </p>
          <p xml:id="i-6UQZjn7ka2E1pbUTu6J2Pq">
            För personer med en funktions- eller synnedsättning kan självkörande
            bilar innebära en frihetsrevolution. Visserligen har vi färdtjänst
            för många av dessa personer idag, men att själv enkelt kunna beställa
            en bil som kör en precis vart man vill på egen hand kommer ge
            en ökad frihet som inte finns idag.
          </p>
          <p xml:id="i-8Q23drCUjJTSbWoUPuu7nG">
            För att denna utveckling ska kunna få snabbt genomslag i Sverige
            kommer lagar och regelverk behöva ändras och uppdateras. Bland
            annat belyses detta i en rapport från Transportstyrelsen från
            2015. Liberalerna anser att regeringen behöver ta ett grepp om
            detta och undanröja hinder för att denna teknik ska kunna få snabb
            spridning i Sverige. Det är, förutom positiva effekter för miljö,
            trafiksäkerhet och annat, också en möjlighet för investeringar
            och jobb i Sverige. Volvo ligger långt fram i denna utveckling,
            men många internationella företag letar bra platser i världen
            för att utveckla sin verksamhet inom detta område.
          </p>
        </div>
        <div type="motSignatures">
          <list>
            <item xml:id="i-GKaz2r5tHHYtiUMQpKTaMf">
              Mathias Sundin (L)
            </item>
            <item xml:id="i-SzQunWUJE6hMvJWrWHdSnV">
              Christer Nylander (L)
            </item>
            <item xml:id="i-XcwZ59cPm6mRJhDPKpaZVS">
              Tina Acketoft (L)
            </item>
            <item xml:id="i-4SdfzmaokzwW1nvzugNoB7">
              Emma Carlsson Löfdahl (L)
            </item>
            <item xml:id="i-TYi47QBmynj8ZKzXTifK7k">
              Mats Persson (L)
            </item>
            <item xml:id="i-R8pVfsFd6tiA4Nx7hSrXvm">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
