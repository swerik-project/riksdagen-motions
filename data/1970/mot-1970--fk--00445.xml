<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--fk--00445">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__445/mot_1970__fk__445-001.pdf"/>
      <fw xml:id="i-H3bupkvnuDMJTkuUfJEkNC">
        8 Motion i Första kammaren, nr 445 år 1970
      </fw>
      <div xml:id="i-Ea1tV6kqhFMWoj8nScn1iM" type="motHeader">
        <div xml:id="i-MrzJhA8AQzF5JQfCArHDWP" type="motTitle"/>
        <div xml:id="i-AdVmZkLaLDdGEs2hFn23QR" type="motSubmissionInfo"/>
      </div>
      <div xml:id="i-Wm6vaT8eWNkyzcCMxmJRGh" type="motBody">
        <div xml:id="i-JkRkfWWJhLHBV8oDZPMwmF">
          <p xml:id="i-KqWeboCMyZw7Xwuix9RbSe">
            Nr 445 Av herr Helén m. fl., om åtgärder för att stärka demokratin.
            (Lika lydande med motion nr 492 i Andra kammaren)
          </p>
          <p xml:id="i-RJZ5xcsKGNscWDLqpS938w">
            Sammanfattning
          </p>
          <p xml:id="i-3UJFe7kCAHxqF4WugzpZdM">
            I motionens inledning konstateras att den svenska demokratin
            fått dis- tansproblem. Den representativa demokratin, som är och
            måste förbli hu- vudprincipen för vårt styrelsesätt, bör förbättras
            och kompletteras med åtgärder som utvecklar den i riktning mot
            närdemokrati. Medborgaren bör bli informerad och ges möjlighet
            att uttrycka sin mening på ett tidigare stadium i beslutsprocessen.
            Beslutsfattandet bör decentraliseras. När statens makt ökar är
            det särskilt viktigt att medborgarnas möjligheter till insyn,
            kontroll och påverkan också stärks. I motionen föreslås en ny
            ordning — kännetecknad av större öppenhet och successiv publicering
            av materialet — för de statliga utredningarna. Vidare framförs
            tanken på offentliga utfrågningar i riksdagens utskott. Den kommunala
            verksamheten har särskilt stora förutsättningar att fånga medborgarnas
            intressen, men det fordras åtgärder. Annars måste man befara att
            den kommunala närdemokratin inför den gemensamma våldagen (som
            innebär att rikspolitiken dränker all kommunal valdebatt) och
            kom- munsammanläggningarna (som minskar antalet kommunala förtroende-
            poster med 75 procent på 25 år) kommer att ytterligare försvagas.
            I motionen pekas på en rad åtgärder för bättre kommunal information
            m. m., som kommunen själv kan vidtaga. Därutöver föreslås lagstiftning
            eller andra statliga åtgärder på följande punkter: a) Införande
            av rådgivande kommunala folkomröstningar. b) Utredning och förslag
            angående kommundelsråd. c) Ändring av mandattiderna så att nyvalda
            fullmäktige tillträder i nära anslutning till valdagen. d) Rätt
            för kommunfullmäktige att delta i de kommunala bolagens bolagsstämmor
            och att i fullmäktige interpellera styrelseordförande i kom- munala
            bolag och stiftelser.
          </p>
          <p xml:id="i-NJ3PBJp9KRkVZNnfNPFce7">
            Från distansdemokrati till närdemokrati Sverige är ett av de
            länder som brukar kallas &gt;de framgångsrika demo- kratierna».
            Det saknas inte skäl för den karakteristiken. Vi har en hög grad
            av värdegemenskap mellan olika grupper. Fredlig utveckling genom
            dis-
          </p>
          <pb facs="riksdagen-motions-pdf/data/1970/mot_1970__fk__445/mot_1970__fk__445-002.pdf"/>
          <fw xml:id="i-F8F7J6TEfLVRwYw5E4Pmrt">
            Motion i Första kammaren, nr 445 år 1970 9
          </fw>
          <p xml:id="i-Ri7oxjRv7Qz9RyZoUzgEnT">
            kussion och majoritetsbeslut är den metod för samhällsförändringar
            som accepteras av ett överväldigande flertal. Men den svenska
            demokratin har också problem som under senare år har kommit alltmer
            i centrum för debatten: många människor känner sig främmade och
            maktlösa inför politiken. Distansen mellan styrande och styrda
            växer. Den förbättrade utbildningen har gett allt fler medborgare
            förmågan att vara med och diskutera och besluta om gemensamma
            ange- lägenheter. Den förmågan har inte tillvaratagits. Tvärtom
            har i stället poli- tikens alltmer tekniska karaktär, de större
            avstånd som följt med kom- munsammanläggningarna och det minskade
            antalet förtroendeposter ver- kat i motsatt riktning. Den representativa
            demokratin riskerar att utvecklas till en distansdemo- krati med
            ökande politisk frånvändhet hos betydande medborgargrupper, kombinerad
            med överslag från militanta minoriteter. Vår strävan måste vara
            att göra den till en närdemokrati. Den representativa demokratin
            måste självfallet förbli huvudprincipen för vårt styrelsesätt.
            Inte bara praktiska skäl gör varje tanke på att ersätta den med
            något slags »direktdemokrati&gt; orimlig. De principiella skälen
            för den representativa demokratin är också starka. Det representativa
            systemet skall förhindra ett kortsiktigt intressespel. Det ger
            de valda förtroendemännen ett ansvar för en långsiktig avvägning
            som gagnar helheten, och det har en mekanism för övervakning och
            kontroll av maktens utövare. Vi ser i både ansvarstagandet hos
            förtroendemännen och ansvarsutkrävandet från väljarnas sida demokratiska
            egenvärden. Den representativa demokratin skapar också ett skydd
            mot att stridbara och företagsamma minoriteter driver igenom sin
            uppfattning mot flertalets vilja, t.ex. genom ren utmattningstaktik.
            Allas mening räknas. Represen- tanten företräder den försagde
            lika väl som den försigkomne. I valhand- lingen säger båda sitt
            — med samma tyngd. Inslag av direkt demokrati — t. ex. folkomröstningar
            — kan förekomma, och förslag till utvidgningar bör diskuteras.
            Men det väsentliga är att få den representativa demokratin att
            fungera bättre. Ett grundläggande krav är att medborgaren får
            påverka beslutsprocessen tidigare, innan de reella besluten fattas.
            Alla kan inte delta i besluten. Men fler kan ges tillfälle att
            säga sin mening under förberedelserna: genom vid- gad offentlighet,
            mer aktiv information, intensifierad debatt. Det är sekre- tessen
            som måste motiveras, aldrig öppenheten. En annan huvudlinje är
            decentralisering. Även om den representativa principen bibehålls
            kan fler människor bli beslutsfattare vid en decentrali- sering,
            och möjligheten för de övriga att framföra sina synpunkter direkt
            till beslutsfattarna ökar. I andra motioner till årets riksdag
            lägger vi fram förslag till vidgat med- inflytande för den enskilde
            på arbetsplatsen. I det följande diskuteras hur
          </p>
          <pb facs="riksdagen-motions-pdf/data/1970/mot_1970__fk__445/mot_1970__fk__445-003.pdf"/>
          <fw xml:id="i-RVszu2QMw94Pv99Sc2hhF3">
            10 Motion i Första kammaren, nr 445 år 1970
          </fw>
          <p xml:id="i-43WS75TPHZtsTyQQndAg21">
            den rikspolitiska debatten skulle kunna stimuleras genom ökad
            offentlighet kring arbetet i de statliga utredningarna och i riksdagens
            utskott. Vidare pekar vi på åtgärder för att vitalisera den kommunala
            debatten, förbättra informationen och sprida beslutanderätten.
            En viktig kanal för ökat medborgarinflytande över samhällsfrågorna
            är en bättre demokrati inom de politiska partierna. Den utveckling
            mot ökad offentlighet kring partiernas interna debatt, kongresser
            m. m. som ägt rum under 1960-talet liksom den ökade satsning partierna
            gjort på samråds- förfaranden av skilda slag finner vi mot denna
            bakgrund glädjande. Den ut- vecklingen bör fortsätta. De ökade
            ekonomiska resurser som genom stat- ligt och kommunalt partistöd
            ställs till partiernas förfogande bör ge möjlig- heter härtill.
            En fortsatt debatt om formerna för breddat medlemsinflytande inom
            partierna är angelägen. Dessa frågor är av allmänt samhällsintresse
            och kan ej betraktas som en partiernas ensak, som endast bör diskuteras
            inom varje parti för sig. Det är också glädjande att den statsvetenskapliga
            forskningen ägnar intresse åt beslutsprocessen inom partierna.
          </p>
          <p xml:id="i-NMABAzhamwn4rApeeq7PXK">
            Rikspolitiken närmare medborgarna
          </p>
          <p xml:id="i-UMGx92V942mrGs2NVtzdBf">
            Framväxten av välfärdssamhället och statsmakten har följts åt.
            Detta är inte förvånande. Staten är ett väsentligt instrument
            i våra strävanden att åstadkomma ett rättfärdigt samhälle. Vad
            man kan diskutera är om det alltid har använts med den målmedvetenhet
            som uppgiften förtjänar. Det är naturligtvis inte så att vi skulle
            kunna inskränka statens befogen- heter, när de grundläggande trygghetsarrangemangen
            har kommit till. Trygghetens förutsättningar förändras. Den sociala
            omsorgen blir aldrig färdig, och inga lagtexter är för alltid
            definitiva. En ständig förnyelse av metod och innehåll är nödvändig.
            Den arbetsfördelning som kännetecknar vår ekonomi kommer också
            att ställa ökade anspråk på statsmakternas eko- nomiska planering,
            förtänksamhet i miljöfrågorna och initiativkraft då sam- hällets
            basorganisation byggs ut. Men när man använder statsmakten som
            ett redskap måste man vara uppmärksam på dess risker. Makten har
            en tendens att skapa distans. Det gör den om inte medborgarna
            förses med goda möjligheter att kontrollera och påverka användningen
            av den. Därför är det oroande att tillväxten av statsmakten i
            så hög grad har kon- centrerats till regeringens slutna krets.
            Den har inte följts av en motsva- rande ökning av medborgarnas
            effektiva insyn och medinflytande. Männi- skorna upplever knappast
            att det går lättare för dem att inverka på beslut om t. ex. järnvägsnedläggelser
            och kraftverksregleringar av våra älvar där- för att det är statsmakternas
            sak att besluta om dessa. Tvärtom kan upp- levelsen av maktlöshet
            hos den enskilde bli mycket påtaglig när han ställs inför den
            koncentration av makt som staten förfogar över. När den statliga
            sektorn vidgas blir det därför särskilt angeläget att också medborgarnas
            möjligheter till insyn, kontroll och medverkan i beslutsprocessen
            förstärks.
          </p>
          <pb facs="riksdagen-motions-pdf/data/1970/mot_1970__fk__445/mot_1970__fk__445-004.pdf"/>
          <fw xml:id="i-RyBfjKRDa7vEEeztaR3mai">
            Motion i Första kammaren, nr 445 år 1970 11
          </fw>
          <p xml:id="i-UHRAai8y5E86G13RFyCt84">
            Här spelar den offentliga debatten en avgörande roll. Vi vill
            peka på ett par åtgärder som skulle kunna skapa bättre förutsättningar
            för denna.
          </p>
          <p xml:id="i-UnKoMbLEyMWwyctCZArdcD">
            Vidgad offentlighet i utredningsväsendet
          </p>
          <p xml:id="i-LKMXVUETW23HVTLekNfSTb">
            En handling som upprättas hos en myndighet betraktas inte som
            offentlig förrän den är färdig. Offentlighetsprincipen gäller
            därför i praktiken inte under en viktig del av den politiska beredningsprocessen.
            De statliga organ som konstruerar politiska förslag — utredningarna
            — tillerkänns arbetsro, och offentligheten för materialet inträder
            inte förrän det färdiga förslaget presenteras. Argumentet om arbetsro
            har onekligen en viss styrka. Det är rimligt att förberedande
            överläggningar kan ske utan det tryck som pressbevakning medför.
            I statliga utredningar tjänar detta bl.a. syftet att olika uppslag
            kan framföras utan att utredningens ledamöter blir bundna av vad
            de före- slår. Diskussionen kan föras friare. Ur demokratisk synvinkel
            är det ofta värdefullt att utgångspunkterna för de kompromisser
            som utgör en väsentlig del av det politiska arbetet redo- visas.
            Därmed underlättas en klargörande offentlig diskussion. Trots
            bristen på offentlighet arbetar utredningarna givetvis inte i
            slutna rum. De ledamöter som företräder olika intressegrupper,
            politiska partier etc. konsulterar ofta under utredningens gång
            sina uppdragsgivare, och de redovisar då vissa delar av det ännu
            ej offentliga materialet. När sådana konsultationer sker brukar
            ledamoten begära att hans referensgrupp håller inne med de upplysningar
            som lämnas. Därigenom begränsas konsultations- verksamheten till
            små cirklar inom partierna och organisationerna. Utred- ningssekretessen
            kan därför främja tendenserna fill fåtalsvälde inom or- ganisationsväsendet
            och försvåra försöken att vidga medlemsinflytandet och interndemokratin
            och stimulera den offentliga debatten. Vi föreslår därför att
            man i långt större utsträckning än nu lägger upp utredningarnas
            arbete så, att allmänheten får del av förutsättningarna för beslut
            vid en tidpunkt då allmän debatt alltjämt är meningsfull. Detta
            skulle kunna ske genom att man konsekvent avslutade materialinsamlingsskedet
            i en utrednings arbete med en offentlig redovisning och genom
            att man inför utredningens ställningstagande publicerade diskussionsinlägg
            så utarbetade att tänkbara alternativ redovisades på ett likvärdigt
            sätt. Likaså är det önskvärt att grundläggande promemorior utsänds
            på ny remiss, om rege- ringen avser att radikalt avvika från förslag
            som lagts fram av omdebatte- rade utredningar. För att vitalisera
            den politiska debatten är det också önskvärt att opposi- tionen
            ges möjlighet att göra egna utredningar, i synnerhet inom områden
            som den sittande regeringen inte är intresserad av att låta utreda.
            Härige- nom skulle man kunna förebygga att lösningen av viktiga
            samhällsfrågor försenas. Frågan hur oppositionen skall ges ekonomiska
            och administrativa
          </p>
          <pb facs="riksdagen-motions-pdf/data/1970/mot_1970__fk__445/mot_1970__fk__445-005.pdf"/>
          <fw xml:id="i-TYGLvgq3hLUuKk3kZC3rsQ">
            12 Motion i Första kammaren, nr 445 år 1970
          </fw>
          <p xml:id="i-AktDu4kJgKhjkFs4Qbyce4">
            möjligheter att bedriva ett fördjupat utredningsarbete av samma
            typ som de av regeringen tillsatta offentliga utredningarna bör
            utredas. Här avses så- ledes ett mer långsiktigt utredningsarbete
            än det som bedrivs inom ramen för riksdagskansliernas löpande
            arbete, vilket finansieras av det särskilda kanslistödet.
          </p>
          <p xml:id="i-TRM8ZGD8SDM343cH1koXo4">
            Offentliga utfrågningar i riksdagens utskott
          </p>
          <p xml:id="i-GCQPPyvArfUQoGL6tBzg9D">
            Tanken på offentliga utfrågningar i riksdagens utskott har aktualiserats
            vid flera tillfällen under senare år, bl. a. i riksdagsmotioner
            från folkparti- håll. Avsikten med sådana offentliga utfrågningar
            skulle vara dels att ge utskotten bättre möjligheter till snabb
            information, dels att snabbt och på ett klargörande sätt informera
            allmänheten om aktuella samhällsproblem. Muntligheten, frågeformen
            och offentligheten skuile tillsammans ge goda förutsättningar
            för detta. Institutet skulle stärka riksdagens ställning i svenskt
            offentligt liv. Vi föreslår att riksdagens utskott ges möjlighet
            att kalla in personer för offentlig utfrågning inför utskottet.
            Det bör kunna gälla såväl statsråd som representanter för olika
            organisationer och myndigheter, fristående experter eller andra
            som kan bidra till belysning av den aktuella frågan. En tredjedel
            av utskottets ledamöter bör kunna påfordra att utfrågning skall
            ske, att en viss person skall inkallas och att utfrågningen skall-vara
            offentlig. De som inkallas bör ha rätt att vägra att infinna sig
            och rätt att vägra att svara på enskilda frågor även om de infinner
            sig. Utskottens för- handlingar i övrigt bör liksom hittills vara
            slutna. : : En mer ingående behandling av författningstekniska
            och andra frågor i samband med offentliga utfrågningar i riksdagens
            utskott gjordes i mo- tionerna I: 34 av herrar Ahlmark och Fälldin
            och II: 51 av herrar Ullsten och Gustavsson i Alvesta till 1968
            års riksdag, till vilka vi i övrigt hänvisar.
          </p>
          <p xml:id="i-MKqtuWYyic46JA1d185H1o">
            Kommunal närdemokrati
          </p>
          <p xml:id="i-8yDnpDRJzATDoESnojNm2T">
            Den kommunala verksamheten möter den enskilde dagligen och i
            många former. Det är kommunen som svarar för planeringen och skötseln
            av det bostadsområde där 'han bor, för daghemmet, skolan, biblioteket,
            teatern och idrottsplatsen och i många fall för bussförbindelserna
            till hans arbetsplats. Hur "kommunen sköter sina uppgifter och
            sin information och hur dess förtroendemän och anställda uppträder
            i umgänget med den enskilde med- borgaren spelar en stor roll
            för dennes uppfattning om samhället och om demokratin som styrelseform.
            De frågor som kommunerna arbetar med är av det slaget att de naturligt
            angår och intresserar var och en. Man bör därför ställa stora
            krav på den kommunala informationen till medborgarna. De måste
            också ges goda möj- ligheter att inom ramen för ett representativt
            system själva få vara med och påverka besluten i t. ex. viktiga
            planerings- och servicefrågor. Men bilden
          </p>
          <pb facs="riksdagen-motions-pdf/data/1970/mot_1970__fk__445/mot_1970__fk__445-006.pdf"/>
          <fw xml:id="i-Ceqz9YUP87WmW8BzSsRCNQ">
            Motion i Första kammaren, nr 445 år 1970 13
          </fw>
          <p xml:id="i-WTMEHABQuRAVJZprJh5aVa">
            i dag ter sig för många annorlunda. Många människor känner sig
            dåligt och för sent informerade om det kommunen gör och upplever
            sig som maktlösa i förhållande till »det kommunala förvaltningsmaskineriet&gt;.
            Kontakten mellan väljare och förtroendemän blir ofta sporadisk
            och kommer kanske till uttryck endast vid de kommunala valen.
            Än allvarligare är att den kommunala demokratin, som skulle behöva
            förstärkas, nu möts av två faktorer som ytterligare försvårar
            medborgar- inflytandet: den gemensamma valdagen och kommunsammanläggningarna.
            På grund av att riksdagsval och kommunalval nu kommer att hållas
            sam- tidigt riskerar man att de kommunala frågorna får ännu svårare
            än hittills att hävda sig i valdebatten. Kommunsammanläggningarna,
            som i och för sig kan vara motiverade, får som ofrånkomlig konsekvens
            att avståndet mellan väljare och valda ökar, att antalet kommunala
            förtroendemän minskar. Det blir färre som i sin närmaste omgivning,
            som granne eller arbetskamrat, har en kommunal förtroendeman som
            det är naturligt att vända sig till. Dessa förhållanden gör det
            till en viktig uppgift att finna vägar till en fördjupad och vitaliserad
            kommunal demokrati. Många åtgärder i den riktningen skulle i dag
            kunna vidtas av kommunerna själva utan att av- vakta lagändringar
            eller andra statliga åtgärder som t. ex. kan bli följden av det
            utredningsarbete som pågår beträffande frågor rörande den kom-
            munala demokratin. I skriften Demokrati och medinflytande, som
            utarbetats av en arbets- grupp inom folkpartiet, nämns en rad
            sådana åtgärder:
          </p>
          <p xml:id="i-KR7rvcPtMWWgkBjicVwcEq">
            1. Mer aktiv information genom pressombudsmän, presskonferenser,
            an- nonsering i lokalpress etc.
          </p>
          <p xml:id="i-LQQPmjgv5SsEQvu4oiYmKe">
            2. Utarbetande av och offentlig diskussion kring alternativa
            förslag i stör- re utsträckning, t. ex. inom bostads- och samhällsplaneringen.
          </p>
          <p xml:id="i-8MLFvvXFpzbxYGrHp9Pu73">
            3. Mer restriktiv användning av möjligheten att sekretessbelägga
            stads- planefrågor. Vi hoppas att bygglagutredningens arbete leder
            till att kom- munernas möjligheter i detta avseende minskas.
          </p>
          <p xml:id="i-XyRKjdWsg5Kro2UCzy8yNY">
            4. Offentliga utfrågningar i de kommunala organens regi lika
            väl som i riksdagens utskott. 5. Större aktivitet från ledande
            kommunala förtroendemän när det gäller att ställa upp för information,
            utfrågningar och debatter inför allmänheten.
          </p>
          <p xml:id="i-EhzzcE9uUeM85rSUj59H7Y">
            6. Vidgat kommunalt remissförfarande, där förslag sänds för yttrande
            till föreningar, intressegrupper, byalag etc.
          </p>
          <p xml:id="i-G5KLJRa1YFo7TexeRMKMr4">
            7. Kommunala informationstjänster, med funktioner motsvarande
            riks- dagens upplysningstjänst, bör inrättas för att betjäna de
            kommunala för- troendemännen. Vi övergår nu till några frågor,
            där lagändringar eller andra statliga åt- gärder för att stärka
            den kommunala demokratin är önskvärda.
          </p>
          <pb facs="riksdagen-motions-pdf/data/1970/mot_1970__fk__445/mot_1970__fk__445-007.pdf"/>
          <fw xml:id="i-FxKx9MR336J1ZQKk3uuVKn">
            14 Motion i Första kammaren, nr 445 år 1970
          </fw>
          <p xml:id="i-6JzQQonj3TuUm2RnXiyW5N">
            Kommunala folkomröstningar
          </p>
          <p xml:id="i-JrVGKUkcVEycg9WyisDRkR">
            Kommunala folkomröstningar kan vara ett sätt att klarlägga de
            röst- berättigades uppfattning i viktiga frågor. En sådan möjlighet
            är särskilt angelägen inom kommunalpolitiken, där problemen oftare
            än i rikspolitiken är sådana att åsiktslinjerna avviker från det
            partipolitiska mönstret. Vi föreslår därför att ett kommunalt
            folkomröstningsinstitut införes i kom- munallagen. Omröstningarna
            bör vara rådgivande. Förslagsvis en tredje- del av fullmäktige
            bör kunna påfordra folkomröstning. Det bör också vara möjligt
            att genom direkt folkinitiativ, exempelvis genom petition från
            en viss andel eller ett visst antal av de röstberättigade, framföra
            krav på en rådgivande folkomröstning.
          </p>
          <p xml:id="i-W9vpJFc4Hac6gHRrD8o2WJ">
            Kommundelsråd
          </p>
          <p xml:id="i-RQqwgzHhH91Jz16S2h9BuV">
            En breddning av medborgarinflytandet bör vidare eftersträvas
            genom in- rättandet av kommundelsråd. Sådana kunde ha en viktig
            funktion både i storstädernas stadsdelar och i de samhällsdelar
            som tillsammans kommer att bilda de nya storkommunerna. Kommundelsråden
            bör framför allt ha till uppgift att företräda kommundelens synpunkter
            inför de centrala kom- munala organen och vara ett forum för meningsutbyte
            och meningsyttringar i lokala frågor, men det bör också vara möjligt
            för kommunen att delegera viss beslutanderätt och anförtro vissa
            ekonomiska resurser till kommun- delsråden. Vi föreslår därför
            att frågan om kommundelsråd utreds av kom- munalrättskommittén
            eller annan lämplig utredning. Frågan om kommundelsråd har aktualiserats
            tidigare, bl.a. i motioner till 1969 års riksdag av enskilda fp-ledamöter.
            Konstitutionsutskottet un- derströk i sitt utlåtande över motionerna
            vikten av att stärka den kom- munala självstyrelsens folkliga
            förankring genom att bredda och fördjupa lekmannainflytandet.
            Utskottet ansåg dock inte att något initiativ av riks- dagen var
            påkallat, bl. a. med hänvisning till pågående överläggningar mel-
            lan företrädare för de politiska partierna, kommunförbunden och
            den stats- vetenskapliga forskningen om den kommunala demokratin.
            Vi finner dock en utredning av frågan om kommundelsråd så angelägen
            att riksdagen särskilt bör understryka att förslag i frågan snabbt
            bör framläggas.
          </p>
          <p xml:id="i-2JnRhLEq2jQZBM8VB3ERUW">
            Mandattider för kommunala organ Ett väsentligt demokratiskt krav
            är att medborgarnas i val uttalade vilja omedelbart bör slå igenom
            i kommunens styrelse liksom i rikets. Det är inte tillfredsställande
            att fullmäktige, som valts flera år tidigare, på hösten efter
            ett val beslutar om utdebilering och andra viktiga frågor och
            därmed kan binda kommunens utveckling på ett annat sätt än vad
            den aktuella folk- meningen skulle önska. När en fullmäktigemajoritet,
            som grundar sin ställ- ning på ett tidigare val, driver igenom
            sin vilja gentemot de partier som fått
          </p>
          <pb facs="riksdagen-motions-pdf/data/1970/mot_1970__fk__445/mot_1970__fk__445-008.pdf"/>
          <fw xml:id="i-CV9hmNGqRY5b49eMUZi6zJ">
            Motion i Första kammaren, nr 445 år 1970 15
          </fw>
          <p xml:id="i-JqQAjo3ykzjXKysoECraJV">
            flertal i det senaste valet — vilket har inträffat — kan detta
            undergräva respekten för de demokratiska arbetsformerna. I motioner
            till 1969 års riksdag, i anslutning till proposition 129 an- gående
            ändringar i kommunallagen m. m., föreslogs från folkpartiet att
            de nyvalda kommunfullmäktige skulle tillträda den 15 oktober och
            på så sätt ges tillfälle att besluta om t. ex. stat för det kommande
            året. Tyvärr ansågs praktiska hinder föreligga för att genomföra
            denna ordning redan från och med 1970. Vi föreslår därför att
            riksdagen uttalar sig för att den genomförs fr. o.m. 1973. Vi
            anser alltså, i konsekvens med vad som ovan anförts, att valsystemet
            i kommunerna och landstingen bör utformas på samma sätt som det
            nya systemet för val till riksdagen. Om samma valsystem tillämpas
            i alla tre valen blir det också lättare för väljaren att sätta
            sig in i hur valsystemet är uppbyggt och fungerar.
          </p>
          <p xml:id="i-2meg1o6VJRJEK7Judn6tjt">
            Kommunala bolag och stiftelser
          </p>
          <p xml:id="i-G5j4gUygndX5PpdyhF9fA3">
            Allmänhetens och de kommunala förtroendemännens insyn i verksam-
            heten hos kommunala bolag och stiftelser är för närvarande långt
            mindre än beträffande vanliga kommunala nämnder och styrelser.
            Det kan finnas goda skäl för att kommunerna lägger över alltmer
            verksamhet på kom- munala bolag. Bl. a. ger detta större möjligheter
            på lånemarknaden. Desto viktigare är det då att allmänhetens insyn
            i de kommunala bolagen och stiftelserna ökas och att kommunfullmäktiges
            möjligheter att styra verk- samheten ökas och tas till vara. Vi
            föreslår därför — på samma sätt som vi tidigare föreslagit rätt
            för riks- dagsmännen att gå på de statliga företagens bolagsstämmor
            — att alla kommunfullmäktige får rätt att delta i de kommunala
            bolagens stämmor. Vidare bör möjlighet införas att i fullmäktige
            rikta interpellationer om bolagens och stiftelsernas verksamhet
            till deras styrelseordförande. Med hänvisning till vad som ovan
            anförts hemställer vi, att riksdagen i skrivelse till Kungl. Maj:t
            1. ger till känna vad som anförts i motionen angående ti- digare
            publicering av material och andra reformer inom det statliga utredningsväsendet;
            2. uttalar att utredning och förslag om offentliga utfråg- ningar
            i riksdagens utskott i huvudsaklig överensstämmelse med riktlinjerna
            i motionen bör framläggas av grundlag- beredningen; 3. hemställer
            om utredning och förslag angående infö- rande av rådgivande kommunal
            folkomröstning; 4. hemställer att utredning och förslag angående
            kommun- delsråd enligt riktlinjerna i motionen snarast framläggs;
          </p>
          <pb facs="riksdagen-motions-pdf/data/1970/mot_1970__fk__445/mot_1970__fk__445-009.pdf"/>
          <fw xml:id="i-5aLw57JVR331xTrx89tiNm">
            16 Motion i Första kammaren, nr 445 år 1970
          </fw>
          <p xml:id="i-MiUvykdwS8nvYJVbJHXKeU">
            3. uttalar att nyvalda kommunfullmäktige fr. o. m. 1973 års val
            bör tillträda i nära anslutning till valdagen; samt 6. hemställer
            om förslag angående rätt för ledamöterna i kommunfullmäktige att
            deltaga i de kommunala bolagens bolagsstämmor och rätt att i fullmäktige
            interpellera sty- relseordförandena i kommunala bolag och stiftelser.
          </p>
          <p type="date" id="i-BgubEhMgd3SGnP2AQPD3SJ">
            Stockholm den 28 januari 1970
          </p>
          <p xml:id="i-DDimrEn2nH52vuo4LmvD8w" type="signatureBlock">
            Gunnar Helén (fp) Olle Dahlén (fp) Stig Stefanson (fp) Eric Peterson
            (fp) Ruth Hamrin-Thorell (fp)
          </p>
          <p xml:id="i-3ob4NxtfmtavxUXsNiZWvJ">
            rs vn ONA
          </p>
          <p xml:id="i-67hDjFezEDWSf5pGA1eHSL">
            ESSELTE TRYCK, STHLM 70 014033
          </p>
        </div>
      </div>
    </body>
  </text>
</TEI>
