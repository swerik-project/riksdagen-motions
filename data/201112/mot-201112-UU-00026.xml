<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00026">
  <teiHeader>
    <fileDesc>
      <titleStmt>
        <title>med anledning av skr. 2011/12:114 Strategisk exportkontroll 2011 krigsmateriel och produkter med dubbla användningsområden</title>
        <author corresp="i-K3yJ7rruozYUK99nj91ffc">av Hans Linde m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2011/12:114 Strategisk exportkontroll 2011 krigsmateriel och produkter med dubbla användningsområden</title>
          <idno type="rdwebb">GZ02U26</idno>
          <rs type="number">U26</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U26/text</ref>
          <ref type="dokument_url_html">http://data.riksdagen.se/dokument/GZ02U26</ref>
          <ref type="dokumentstatus_url_xml">http://data.riksdagen.se/dokumentstatus/GZ02U26</ref>
          <ref type="doc">http://data.riksdagen.se/fil/DA8A6C32-0FED-4CB7-BFCA-CA1FD47421F4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DBcXqNZ6HJm472VcURQ1Hw" type="basedOn"/>
        <correspContext corresp="i-DBcXqNZ6HJm472VcURQ1Hw">
          <ref>Regeringsskrivelse 2011/12:114</ref>
        </correspContext>
        <correspAction xml:id="i-DQjanuLugUC77vFc8H3PQK" type="signed"/>
        <correspContext corresp="i-DQjanuLugUC77vFc8H3PQK">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-CSHX5DaYFVNyYjpeDGdkC7" type="referral">
          <date when="2012-04-17"/>
        </correspAction>
        <correspAction xml:id="i-SjXwfT8FpVZsG6UxDjxTp" type="referral">
          <date when="2012-04-17"/>
        </correspAction>
        <correspAction xml:id="i-KHnJB15xPQVMPPFqT3JUVm" type="dismissal">
          <date when="2012-04-16"/>
        </correspAction>
        <correspAction xml:id="i-LZJEDYgTXv8Jcch8r2bDpS" type="dismissal">
          <date when="2012-04-16"/>
        </correspAction>
        <correspAction xml:id="i-PyV4HJvYYu7TzuPRHwyRru" type="submission">
          <date when="2012-04-11"/>
        </correspAction>
        <correspAction xml:id="i-8Fjn6iwc61dDPKsfuu6Jr8" type="transfer">
          <date when="2012-04-11"/>
        </correspAction>
        <correspAction xml:id="i-8WFR2bWAeqvqtin2bVhTAm" type="assigned"/>
        <correspContext corresp="i-8WFR2bWAeqvqtin2bVhTAm">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-paBHuQejCRwHnudkEfJZ1" type="TOC">
          <head xml:id="i-PSRCpKnK9A69urr3ruZA6F">
            1 Innehållsförteckning
          </head>
          <list>
            <item>
              1Innehållsförteckning 1
            </item>
            <item>
              2Förslag till riksdagsbeslut 2
            </item>
            <item>
              3Inledning 3
            </item>
            <item>
              4Kraftigt ökad svensk krigsmaterielexport 3
            </item>
            <item>
              5Den globala ökningen av militära utgifter 4
            </item>
            <item>
              6Regelverk med kryphål 5
            </item>
            <item>
              7En reformering som kom av sig 6
            </item>
            <item>
              8Hög tid för en ny krigsmateriellagstiftning 6
            </item>
            <item>
              9Framtidens regelverk 7
            </item>
            <item>
              10Riktlinjer för krigsmateriel för strid och övrig krigsmateriel
              8
            </item>
            <item>
              11PGU Politiken för global utveckling 8
            </item>
            <item>
              12Import och uthyrning av krigsmateriel 9
            </item>
            <item>
              13Handel med tjänster 10
            </item>
            <item>
              14Öppna upp Exportkreditnämnden 10
            </item>
            <item>
              15Exportkrediter för krigsmaterielexport 11
            </item>
            <item>
              16Krigsmaterielsamarbetet inom EU 11
            </item>
          </list>
        </div>
        <div type="motProposal" subtype="förslag">
          <head xml:id="i-MrN9L7awxi2dX49mc7QqNf">
            2 Förslag till riksdagsbeslut
          </head>
          <list style="ol">
            <item xml:id="i-A151jeweW1d7HSCmjG1tCb">
              Riksdagen tillkännager för regeringen som sin mening vad som
              anförs i motionen om att regeringen ska se till att det militära
              samarbetsavtalet mellan Sverige och Saudiarabien upphävs.
            </item>
            <item xml:id="i-TQF81p7j88kJPHBEdqdyak">
              Riksdagen tillkännager för regeringen som sin mening vad som
              anförs i motionen om att en ny krigsmaterielutredning bör tillsättas
              med syfte att en ny lagstiftning för svensk krigsmaterielexport
              ska presenteras under innevarande mandatperiod.
            </item>
            <item xml:id="i-iqe3ZZFW7zsa2SZmMiagx">
              Riksdagen tillkännager för regeringen som sin mening vad som
              anförs i motionen om att regelverket för svensk krigsmaterielexport
              ska utformas så att det utesluter möjligheten till export av krigsmateriel
              till länder som begår grova och omfattande brott mot de mänskliga
              rättigheterna.
            </item>
            <item xml:id="i-NijtWLVR1azaWH6V581Wyd">
              Riksdagen tillkännager för regeringen som sin mening vad som
              anförs i motionen om att regelverket för svensk krigsmaterielexport
              ska utformas så att det utesluter möjligheten till export av krigsmateriel
              till krigförande stater.
            </item>
            <item xml:id="i-NrKXF7QMta86qpf7vCASL5">
              Riksdagen tillkännager för regeringen som sin mening vad som
              anförs i motionen om att regelverket för svensk krigsmaterielexport
              ska innefatta ett demokratikriterium.
            </item>
            <item xml:id="i-Ufg1skCpAeDq2LnJLUqAnn">
              Riksdagen tillkännager för regeringen som sin mening vad som
              anförs i motionen om att en ny krigsmaterielutredning ska se över
              riktlinjerna för följdleveranser av svenskt krigsmateriel så att
              ett avtal kan brytas om förhållandena ändras betänkligt i ett
              mottagarland.
            </item>
            <item xml:id="i-FtyiW3NQzVmNt72JQ9DsSo">
              Riksdagen tillkännager för regeringen som sin mening vad som
              anförs i motionen om att en översyn bör göras av riktlinjerna
              för vad som räknas som krigsmateriel för strid och vad som räknas
              som övrig krigsmateriel.
            </item>
            <item xml:id="i-QLgUU398Dk9HMssXfLC3Mb">
              Riksdagen tillkännager för regeringen som sin mening vad som
              anförs i motionen om att den svenska krigsmaterielexporten ska
              stämma överens med Sveriges politik för global utveckling och
              inte motverka en hållbar utveckling.
            </item>
            <item xml:id="i-Dx6ZHUhhtkp1A3rKTPYdDW">
              Riksdagen tillkännager för regeringen som sin mening vad som
              anförs i motionen om att riktlinjer bör utarbetas för den svenska
              importen av krigsmateriel.
            </item>
            <item xml:id="i-CT4UxXTZdzQTAZSykNTWoV">
              Riksdagen tillkännager för regeringen som sin mening vad som
              anförs i motionen om att riktlinjer bör utarbetas för uthyrning
              och utlåning av krigsmateriel.
            </item>
            <item xml:id="i-SavZ72AuTT7pUUSUxeh187">
              Riksdagen tillkännager för regeringen som sin mening vad som
              anförs i motionen om att krigsmateriellagstiftningen utvidgas
              till att omfatta handel med tjänster kopplade till krigsmateriel.
            </item>
            <item xml:id="i-2qDTnKzifGYLKJ6QiYWdmo">
              Riksdagen tillkännager för regeringen som sin mening vad som
              anförs i motion om att regeringen bör återkomma till riksdagen
              med förslag på hur tillståndsgivningen för export av krigsmateriel
              samt Exportkreditnämndens arbete kan bli mer transparent.
            </item>
            <item xml:id="i-Ua28GW4qTo4EsyXYT2YDu7">
              Riksdagen tillkännager för regeringen som sin mening vad som
              anförs i motionen om att den svenska krigsmaterielexporten inte
              ska understödjas av exportkrediter eller andra former av statligt
              exportstöd.
            </item>
            <item xml:id="i-RySKpGLMQouVHreVo9PosE">
              Riksdagen tillkännager för regeringen som sin mening vad som
              anförs i motionen om att Sverige ska motsätta sig alla riktlinjer
              och regelverk inom EU som kan leda till att Sveriges möjligheter
              att reglera vapenhandeln begränsas.
            </item>
          </list>
        </div>
        <div type="motContent">
          <head xml:id="i-WbWpYdVA69zWR4YBzsNS3b" type="h1">
            3 Inledning
          </head>
          <p xml:id="i-FbtUdUKBuz4kbVrMMbWQTx">
            Vänsterpartiet vill att Sverige ska vara ett land som konsekvent
            står upp för demokrati och folkstyre, ett land som aktivt och
            konsekvent arbetar för fred och nedrustning samt ett land som
            fördömer varje brott mot de mänskliga rättigheterna, oavsett var,
            av vem eller med vilka motiv de begås.
          </p>
          <p xml:id="i-8JXNqHhKfDwix3j5FGqQ3T">
            Under en lång rad av år har vi sett hur den svenska vapenexporten
            har ökat. Bland köparna återfinns även en lång rad diktaturer,
            krigförande stater och länder som begår grova och omfattande brott
            mot de mänskliga rättigheterna. Vänsterpartiet har varit starkt
            kritiskt till denna utveckling; den står tydligt i strid med hur
            vi vill att Sverige ska agera i världen. Sverige kommer inte med
            trovärdighet att kunna agera för ökad respekt för de mänskliga
            rättigheterna och frihet i någon del av världen så länge som vårt
            land beväpnar auktoritära regimer.
          </p>
          <p xml:id="i-UQDh9kZpBNZu9XvnipzCVC">
            Dubbelmoralen i svensk vapenexport har inte minst blivit tydlig
            under de folkliga protesterna i Nordafrika och Mellanöstern, när
            folket krävt frihet, demokrati och social rättvisa av auktoritära
            regimer som Sverige under en lång rad år exporterat vapen till.
            Behovet av en grundläggande reformering av krigsmateriellagstiftningen
            har dessutom i synnerhet understrukits av Saudiaffären, där det
            avslöjats att regeringen gett sitt godkännande till att Totalförsvarets
            forskningsinstitut (FOI) inlett ett samarbete med Saudiarabien
            med syfte att bistå saudierna i byggandet av en fabrik för pansarvärnsvapen.
            Det är uppenbart att Sveriges regelverk för export av krigsmateriel
            behöver förändras i grunden.
          </p>
          <p xml:id="i-Jvu4HPe8DukDE2T49cERNs">
            Vänsterpartiets mål är tydligt vi vill se en värld i fred, utan
            vapen. Därför menar vi att Sveriges vapenexport på sikt helt ska
            avvecklas. I denna motion lyfter vi en lång rad förslag på hur
            regelverket för svensk vapenexport kan förändras och bli mer restriktivt.
          </p>
          <head xml:id="i-HDBor2ZYWaQF99ct4Nkgn1" type="h1">
            4 Kraftigt ökad svensk krigsmaterielexport
          </head>
          <p xml:id="i-WbsorVv2VxdfbEVMVsZwsi">
            I skrivelse 2011/12:114 Strategisk exportkontroll 2011 krigsmateriel
            och produkter med dubbla användningsområden beskriver regeringen
            den svenska vapenexporten under 2011. Värdet av export av krigsmateriel
            under 2011 var ca 13,9 miljarder kronor, att jämföras med året
            innan då det totala exportvärdet var ca 13,7 miljarder kronor.
            Thailand (3 miljarder kronor), Saudiarabien (2,9 miljarder kronor),
            Indien (1,0 miljarder kronor), Pakistan (862 miljoner kronor)
            och Storbritannien (754 miljoner kronor) hör till några av de
            största enskilda mottagarländerna för svensk krigsmateriel.
          </p>
          <p xml:id="i-HjTvZ6Negn2qG88MGGGe6t">
            Aldrig förr har Sverige exporterat så mycket vapen som under
            2011. I dag är Sverige en av världens tio största vapenexportörer.
            Om vi räknar per capita har svensk krigsmaterielexport fyrdubblats
            på tio år, och sett i förhållande till vår befolkningsmängd är
            Sverige faktiskt världens största vapenleverantör.
          </p>
          <p xml:id="i-6qKm3KRgCfaDyq5NL1AhrV">
            Regeringen betonar att exporten ökat knappt märkbart det senaste
            året. Det är helt korrekt, men sett i ett något längre perspektiv
            var omfattningen av vapenexporten 2011 rekordhög. Under en lång
            rad år på 1990-talet och fram till de första åren efter millennieskiftet
            låg den svenska krigsmaterielexporten runt 3 miljarder kronor
            per år. År 2003 fördubblades den nästan och fortsatte sedan att
            öka under de kommande åren.
          </p>
          <p xml:id="i-8XqZ9jUS3HSatYTZY7VEbv">
            Tabellen nedan visar hur krigsmaterielexporten har utvecklats
            sedan 1994. Trenden är mycket tydlig:
          </p>
          <table>
            <row xml:id="i-UwWSbG4KCtMxMX6a2Czz9o">
              <cell>
                1994
              </cell>
              <cell>
                1995
              </cell>
              <cell>
                1996
              </cell>
              <cell>
                1997
              </cell>
              <cell>
                1998
              </cell>
              <cell>
                1999
              </cell>
              <cell>
                2000
              </cell>
              <cell>
                2001
              </cell>
              <cell>
                2002
              </cell>
            </row>
            <row xml:id="i-V7qmAgAZdVCwTzsZrVwP6W">
              <cell>
                3 181
              </cell>
              <cell>
                3 313
              </cell>
              <cell>
                3 087
              </cell>
              <cell>
                3 101
              </cell>
              <cell>
                3 514
              </cell>
              <cell>
                3 654
              </cell>
              <cell>
                4 371
              </cell>
              <cell>
                3 060
              </cell>
              <cell>
                3 440
              </cell>
            </row>
            <row xml:id="i-m4CsL8xTiPAX28yt73JV4">
              <cell>
                2003
              </cell>
              <cell>
                2004
              </cell>
              <cell>
                2005
              </cell>
              <cell>
                2006
              </cell>
              <cell>
                2007
              </cell>
              <cell>
                2008
              </cell>
              <cell>
                2009
              </cell>
              <cell>
                2010
              </cell>
              <cell>
                2011
              </cell>
            </row>
            <row xml:id="i-N6kSUXiZmQ3CBn6EbDBPUU">
              <cell>
                6 479
              </cell>
              <cell>
                7 291
              </cell>
              <cell>
                8 628
              </cell>
              <cell>
                10 372
              </cell>
              <cell>
                9 604
              </cell>
              <cell>
                12 698
              </cell>
              <cell>
                13 561
              </cell>
              <cell>
                13 745
              </cell>
              <cell>
                13 914
              </cell>
            </row>
          </table>
          <p xml:id="i-95z7pVR6WxvNSP1fH1VTRS">
            Utvecklingen av svensk vapenexport skiljer sig åt mellan olika
            regioner och länder, men det kan vara värt att notera att det
            skett en mycket kraftig ökning av den svenska vapenexporten till
            den region som i skrivelsen benämns Mellanöstern 1 . Det faktiska
            värdet av exporten till regionen har ökat från 120 miljoner kronor
            2009 till 3 406,2 miljoner kronor 2010. Det innebär att närmare
            25 procent av svensk vapenexport har gått till regionen mitt under
            den s.k. arabiska våren. Tittar man längre bakåt i tiden ser man
            tydligt den uppåtgående trenden. Svensk krigsmaterielexport till
            regionen Mellanöstern uppgick till endast 17,1 miljoner kronor
            2007, vilket utgjorde så lite som 0,2 procent av det totala värdet
            av svensk krigsmaterielexport.
          </p>
          <head xml:id="i-GxEixPn4FjkJ2FxtF55SUk" type="h1">
            5 Den globala ökningen av militära utgifter
          </head>
          <p xml:id="i-XMZFHHanjeQEXBuy65jTWn">
            Globalt sett har militärutgifterna det senaste decenniet ökat
            dramatiskt. Mellan 2000 och 2010 ökade de med mer än 50 procent
            enligt Stiftelsen Stockholms internationella fredsforskningsinstitut
            (Sipri). Under 2010 uppskattar Sipri att världens militära utgifter
            uppgick till 1 630 miljarder dollar (Sipris årsbok, 2011). Det
            betyder mer än 11 300 miljarder kronor, vilket är en ökning med
            1,3 procent jämfört med 2009. Den huvudsakliga ökningen av militära
            utgifter skedde i USA, som ensamt står för 42,8 procent av världens
            militära utgifter. Men kraftiga ökningar av de militära utgifterna
            skedde också i Sydamerika och Afrika. De militära utgifterna i
            världen utgjorde 2009 ungefär 2,7 procent av världens samlade
            bruttonationalprodukt, vilket motsvarar mer än 1 500 kronor per
            person i världen (Fyra saker du inte vill veta om svensk vapenexport,
            2010). Som en jämförelse skulle preventivmedel och mödravård för
            jordens samtliga kvinnor kosta 11,8 miljarder dollar enligt Guttmacher
            Institute. Det motsvarar mindre än 1 procent av jordens samlade
            militärutgifter.
          </p>
          <head xml:id="i-T9qzpddTXZKzQcaw8Nnj6A" type="h1">
            6 Regelverk med kryphål
          </head>
          <p xml:id="i-LE2psh6RRwUpqufDBJmW6T">
            Den nuvarande svenska krigsmaterielexportlagstiftningen vilar
            formellt på grundprincipen att export av krigsmateriel är förbjudet,
            men att dispenser kan ges. Denna möjlighet till dispens uttrycks
            på följande sätt i den nuvarande lagstiftningen som säger följande:
          </p>
          <p xml:id="i-FrqCRBzN8sv2AYV7eSmWgA">
            Tillstånd till utförsel av krigsmateriel, eller till annan samverkan
            med någon i utlandet avseende krigsmateriel, bör medges endast
            om sådan utförsel eller samverkan
          </p>
          <p xml:id="i-VT7ez3En7u6TdPZUfQ15jp">
            1. bedöms erforderlig för att tillgodose det svenska försvarets
            behov av materiel eller kunnande eller i övrigt är säkerhetspolitiskt
            önskvärd, samt
          </p>
          <p xml:id="i-EasQD7f7Ufi6tQ5jtka9BQ">
            2. inte står i strid med principerna och målen för Sveriges utrikespolitik.
          </p>
          <p xml:id="i-PVLJ66VgMRwxG2EmdysN4y">
            Lagstiftningen är alltså förhållandevis tydlig, men uppenbarligen
            inte tillräcklig. Steg för steg har lagstiftningen omtolkats och
            möjligheten till dispenser utvidgats. Detta har möjliggjort den
            kraftiga ökningen av svensk vapenexport. Vänsterpartiet menar
            att många genomförda leveranser har stått i strid med de riktlinjer
            som citeras ovan.
          </p>
          <p xml:id="i-BJSrKx8s5Y7ZdL5qoUrs1k">
            För Vänsterpartiet är några av målen med Sveriges utrikespolitik
            nedrustning, demokratisering och ökad respekt för de mänskliga
            rättigheterna. Den vapenexport som genomförts under 2011 strider
            mot samtliga dessa mål. Sverige exporterade detta år vapen till
            krigförande stater såsom Pakistan och Thailand, till diktaturer
            som Singapore och Förenade Arabemiraten och till länder som begår
            grova och omfattande brott mot de mänskliga rättigheterna, exempelvis
            Kazakstan och Brunei.
          </p>
          <p xml:id="i-SUgFCubAyKVPWFoMbHXDdn">
            Men få enskilda affärer synliggör skillnaden mellan lagstiftningens
            skrivningar och verkligheten så tydligt som den s.k. Saudiaffären.
            Den 6 mars avslöjade Sveriges Radio att FOI 2007 inlett det s.k.
            Projekt Simoom. Inom ramen för det militära samarbetsavtal som
            den dåvarande socialdemokratiska regeringen slöt med Saudiarabien
            2010 skulle FOI genom ett bulvanföretag och i samarbete med flera
            svenska företag leda arbetet med att bygga en fabrik för pansarvärnsvapen
            i Saudiarabien. Den borgerliga regeringen beslutade 2010 att förlänga
            det militära samarbetsavtalet med Saudiarabien och har dessutom
            gett sitt godkännande till Projekt Simoom.
          </p>
          <p xml:id="i-G8h27LXT9fxFXR5zgsXqyt">
            Att Sverige bistår en av vår tids värsta diktaturer att utveckla
            sin kapacitet att producera militär utrustning står självklart
            i tydlig strid med målen för svensk utrikespolitik och därigenom
            också med den svenska krigsmateriellagstiftningen. De många avslöjandena
            om hur ansvarigt statsråd och berörda myndigheter agerat visar
            dessutom på det tydliga behovet av att öka transparensen i svensk
            vapenexport.
          </p>
          <p xml:id="i-5tMtqhXRHBi9c4g93zjWrV">
            Vänsterpartiet kommer aldrig att stödja att Sverige bedriver
            militärt samarbete med ett land som Saudiarabien. Redan när det
            militära samarbetsavtalet granskades av konstitutionsutskottet
            2006 valde Vänsterpartiet att reservera sig eftersom vi ansåg
            att avtalet stred mot den svenska krigsmateriellagstiftningen.
            Avslöjandena om Projekt Simoom understryker hur djupt problematiskt
            detta avtal är. Riksdagen bör därför besluta att upphäva det militära
            samarbetsavtalet mellan Sverige och Saudiarabien. Detta bör riksdagen
            som sin mening ge regeringen till känna.
          </p>
          <head xml:id="i-CNsJtMoWq1ZeHE41PcEA9K" type="h1">
            7 En reformering som kom av sig
          </head>
          <p xml:id="i-7oo8rF6RPWDho35L4r15sZ">
            Vid behandlingen av 2011 års skrivelse fanns det en klar majoritet
            i riksdagen för att införa ett demokratikriterium, ett förbud
            mot vapenexport till icke-demokratier, i svensk krigsmateriellagstiftning.
            Trots det valde de fyra borgerliga partierna och Socialdemokraterna
            att ingå en överenskommelse som innebar att man i utrikesutskottets
            betänkande 2010/11:UU3 slog fast att regeringen ska återkomma
            till riksdagen med förslag till ny krigsmateriellagstiftning i
            syfte att skärpa exportkontrollen gentemot icke-demokratiska stater.
            När regeringen skulle återkomma och vilka typer av skärpningar
            man önskade se fastslogs inte, och Vänsterpartiet valde på grund
            av otydligheten i skrivningarna att vidhålla sitt krav på ett
            skarpt demokratikriterium. Ett år senare konstaterar vi att någon
            utredning ännu ej tillsats; inte ens direktiven för en framtida
            utredning är färdiga. Enligt ansvarigt statsråd, handelsminister
            Ewa Björling, kan direktiven i bästa fall presenteras före sommaren.
            Allt tyder med andra ord på att regeringen försöker förhala alla
            försök till skärpningar av den svenska krigsmateriellagstiftningen.
          </p>
          <head xml:id="i-8WUuGcEUG7BVS3ofChBPHK" type="h1">
            8 Hög tid för en ny krigsmateriellagstiftning
          </head>
          <p xml:id="i-YAR3eGJ2vUT4TuNoinDv4U">
            Lagen om krigsmateriel är drygt 20 år gammal. Världen har förändrats
            sedan dess och förutsättningarna för svensk vapenexport är inte
            längre desamma. Vi har dessutom sett hur lagstiftningen steg för
            steg omtolkats och dess begränsningar urholkats. Vänsterpartiet
            menar därför att det är hög tid att regelverket ses över. Den
            tidigare socialdemokratiska regeringen påbörjade ett arbete kring
            en ny lagstiftning genom den s.k. Krututredningen. Vänsterpartiet
            var starkt kritiskt till inriktningen på utredningen och menar
            att alltför lång tid har gått sedan denna utredning presenterades.
            Regeringen bör tillsätta en ny krigsmaterielutredning med syfte
            att en i grunden ny lagstiftning för svensk krigsmaterielexport
            ska presenteras under denna mandatperiod. Detta bör riksdagen
            som sin mening ge regeringen till känna.
          </p>
          <head xml:id="i-8sXq8Kqh6AypcwydNy5wnU" type="h1">
            9 Framtidens regelverk
          </head>
          <p xml:id="i-j8pXPPwGoWqGfK4uLjgDk">
            Vänsterpartiet vill att Sverige ska vara en trovärdig röst för
            de mänskliga rättigheterna, för fred och för demokrati. För oss
            är det inte förenligt med att exportera vapen till länder som
            kränker de mänskliga rättigheterna, krigförande stater eller diktaturer.
            På dessa områden önskar vi att den svenska lagstiftningen skärps.
          </p>
          <p xml:id="i-Featvz4JkNABUYptzjmLTM">
            Regeringen bör återkomma med ett förslag på hur framtidens regelverk
            för svensk krigsmaterielexport ska utformas så att det utesluter
            möjligheterna för Sverige att exportera krigsmateriel till länder
            som begår grova och omfattande brott mot de mänskliga rättigheterna.
            Detta bör riksdagen som sin mening ge riksdagen till känna.
          </p>
          <p xml:id="i-DKYUdHidEr2rjqZ6omu3vb">
            Den svenska lagstiftningen förbjuder i dag export till krigförande
            stater. Dock visar regeringens skrivelse hur Sverige exporterar
            vapen till en rad stater som deltar i väpnande konflikter eller
            som befinner sig i inbördeskrig. USA är i dag svårt att beteckna
            som något annat än ett land som befinner sig i krig genom sin
            militära närvaro i Afghanistan. Både Pakistan och Thailand har
            blodiga inbördeskrig inom sina gränser.
          </p>
          <p xml:id="i-Bv9xzGBTvsPVuFDPN6guVF">
            Regeringen bör återkomma med ett förslag på hur framtidens regelverk
            för svensk krigsmaterielexport ska utformas så att det utesluter
            möjligheten för export av krigsmateriel till krigförande stater.
            Detta bör riksdagen som sin mening ge regeringen till känna.
          </p>
          <p xml:id="i-ST5JjtiSkrMpi56tMfWdg4">
            Bland de stater som Sverige exporterade vapen till 2011 finns
            en rad diktaturer, t.ex. Saudiarabien, Förenade Arabemiraten,
            Egypten, Singapore, Kazakstan och Brunei. Vänsterpartiet har starkt
            kritiserat denna export och menar att det borde införas ett demokratikriterium
            i den svenska lagstiftningen som utesluter export av krigsmateriel
            till länder som inte uppfyller grundkraven för en demokrati. För
            Vänsterpartiet är mötesfrihet, organisationsfrihet, strejkrätt,
            yttrandefrihet samt allmänna, fria och hemliga val nödvändiga
            beståndsdelar i ett demokratiskt samhälle.
          </p>
          <p xml:id="i-57oPMxkjkeTWVQDuo8XQKN">
            I Krututredningen behandlades frågan om ett demokratikrav skulle
            kunna ställas när det gällde krigsmaterielexporten. Utredaren
            menade dock att den var alldeles för svår att ta ställning till.
            Det är självklart svårt att i vissa fall dra en skarp gräns mellan
            demokratier och icke-demokratier: det finns demokratier med icke-demokratiska
            inslag och icke-demokratier som uppfyller enstaka av demokratins
            beståndsdelar. Införande av ett sådant kriterium kräver därför
            ordentlig utredning. Men Vänsterpartiet ser inte, till skillnad
            från Krututredningen, att det skulle vara omöjligt att formulera
            ett demokratikriterium och att upprätta en rad grundkrav som länder
            måste leva upp till för att kunna köpa svensk krigsmateriel.
          </p>
          <p xml:id="i-VnMxKqWwfcgpJwyQvo7a5Y">
            Regeringen bör återkomma med ett förslag om att framtidens regelverk
            för svensk krigsmaterielexport ska innefatta ett demokratikriterium.
            Detta bör riksdagen som sin mening ge regeringen till känna.
          </p>
          <p xml:id="i-62bQqZadV7d4hJ2hf68hkN">
            Följdleveranser avser kompletteringar till en tidigare genomförd
            export. Ursprungligen avsågs endast reservdelar, men begreppet
            har sedan 1950-talet successivt utvidgats till att i dag bestå
            av ett tiotal kategorier, exempelvis ammunition, uppgraderingar
            och besläktad materiel. Åtskilliga fall har uppmärksammats där
            Sverige har fortsatt att exportera vapen i form av följdleveranser
            trots att situationen i det berörda landet har förändrats i grunden.
            Enligt den praxis som utvecklats i Sverige stoppas följdleveranser
            endast om internationella vapenembargon införs. Vänsterpartiet
            menar att det är ett alldeles för generöst förhållningssätt till
            följdleveranser; vi menar att följdleveranser måste kunna avbrytas
            i händelse av väpnad konflikt, om brotten mot de mänskliga rättigheterna
            tydligt ökar eller om en auktoritär regim tar makten i det berörda
            landet. Regeringen bör återkomma med en ny krigsmaterielutredning
            som ska se över riktlinjerna för följdleveranser av svensk krigsmateriel
            så att ett avtal kan brytas om förhållandena ändras betänkligt
            i ett mottagarland. Detta bör riksdagen som sin mening ge regeringen
            till känna.
          </p>
          <head xml:id="i-XtkgLcj6QR4Y34HZWpYY7J" type="h1">
            10 Riktlinjer för krigsmateriel för strid och övrig krigsmateriel
          </head>
          <p xml:id="i-VZ4CwKYty9xPytu552rK7Q">
            I Sverige delas krigsmateriel upp i två kategorier: krigsmateriel
            för strid (KS) och övrig krigsmateriel (ÖK). Som övrig krigsmateriel
            räknas en lång rad olika typer av krigsmateriel, från avancerade
            radarsystem och helikoptrar till jaktgevär och minröjningsutrustning.
            I ett par av dessa fall, som t.ex. minröjningsutrustning, kan
            det finnas goda skäl att ha mindre restriktiva riktlinjer än för
            krigsmateriel som kan användas i strid. Därför menar Vänsterpartiet
            att det bör göras en uppdelning mellan KS och ÖK och att dessa
            ska omfattas av olika riktlinjer. Samtidigt menar Vänsterpartiet
            att det finns ett stort behov av en översyn av vad som räknas
            som ÖK. Vi ser i flera fall goda skäl för att produkter som i
            dag räknas som ÖK i stället borde klassificeras som KS och omfattas
            av mer restriktiva riktlinjer. Ett sådant exempel är radarsystemet
            Erieye, som räknas som ÖK och som är ett vapensystem som tydligt
            kan användas som en del i krigföring. Regeringen bör göra en översyn
            av riktlinjerna för vad som räknas som krigsmateriel för strid
            och övrig krigsmateriel. Detta bör riksdagen som sin mening ge
            regeringen till känna.
          </p>
          <head xml:id="i-S3VSJrNaqLXbvVRucbaAWo" type="h1">
            11 PGU Politiken för global utveckling
          </head>
          <p xml:id="i-3ivsYE83ugw3duo2WMRVWi">
            I december 2003 beslutade en enig riksdag om en politik för global
            utveckling. Genom beslutet fastställdes att alla politikområden,
            inklusive handel med krigsmateriel, ska främja mänskliga rättigheter
            och bidra till fattigdomsbekämpning.
          </p>
          <p xml:id="i-RrWgRBQ6W1rqQqc2ojFh8x">
            I skrivelse 2007/08:89 Sveriges politik för global utveckling
            (PGU) konstaterade regeringen att väpnade konflikter utgör det
            allvarligaste hindret för utveckling i många fattiga länder. Detta
            till trots exporterade Sverige 2011 krigsmateriel till länder
            som brottas med stora utvecklingsutmaningar, exempelvis Sydafrika,
            Ecuador, Bangladesh och Pakistan. Som nämnts tidigare tillhör
            Sydafrika och Pakistan fortfarande några av de största enskilda
            mottagarländerna för svensk krigsmateriel.
          </p>
          <p xml:id="i-FVmb8xaTMNpttkGQ5JAjkA">
            Som vi visat tidigare är dessutom listan lång på länder där det
            förekommer grova och omfattande brott mot de mänskliga rättigheterna
            och där regimen köpt vapen från Sverige.
          </p>
          <p xml:id="i-FrZxbDkaSPYt7t2hbv6gpP">
            Vänsterpartiet anser inte att den svenska vapenexporten i dag
            står i överensstämmelse med politiken för global utvecklings tydliga
            utgångspunkt: att alla politikområden ska präglas av ett rättighetsperspektiv
            och kännetecknas av de fattigas perspektiv på utveckling.
          </p>
          <p xml:id="i-L2oCLqT1W9doMoWXMSHwFx">
            Vänsterpartiet välkomnade PGU för åtta år sedan, men konstaterar
            tyvärr att arbetet med att omsätta PGU går alldeles för sakta.
            Den svenska vapenexporten är ett tydligt exempel på detta; regeringen
            gör få referenser till PGU i sin skrivelse. Vi menar att det borde
            vara en självklarhet att man genomför obligatoriska konsekvensanalyser
            utifrån PGU:s målsättningar varje gång man beviljar tillstånd
            för export av krigsmateriel. Regeringen bör därför återkomma med
            ett förslag på hur den svenska krigsmaterielexporten ska stämma
            överens med PGU och inte motverka en hållbar utveckling. Detta
            bör riksdagen som sin mening ge regeringen till känna.
          </p>
          <head xml:id="i-SPZUJ2qUSVHDFuwyoRmdYd" type="h1">
            12 Import och uthyrning av krigsmateriel
          </head>
          <p xml:id="i-9yHNPsgssZamz7WZSHY2PF">
            Sveriges kanske största utrikespolitiska tillgång är vår internationella
            trovärdighet. Men vår trovärdighet kan inte tas för given. Hur
            det svenska regelverket för krigsmaterielexport utformas och vilka
            länder vi exporterar till påverkar självklart hur vi uppfattas
            av vår omvärld.
          </p>
          <p xml:id="i-TwkYhL75fprDZdkCneFWdM">
            Men svensk handel med krigsmateriel handlar även om svensk import
            av krigsmateriel. Också denna är en viktig del av den svenska
            utrikespolitiken, men till skillnad från exporten av krigsmateriel
            är importen i det närmaste oreglerad. Detta har inneburit att
            Sverige i modern tid importerat krigsmateriel från bl.a. Israel
            och Vitryssland. Det innebär att svenska skattemedel, via Försvarsmakten,
            gått rakt in i krigsmaterielindustrin i Israel och Vitryssland.
            För Vänsterpartiet är detta exempel på import som står i strid
            med målen för svensk utrikespolitik och som i grunden hotar vår
            internationella trovärdighet. Regeringen bör utarbeta ett regelverk
            för den svenska krigsmaterielimporten på samma sätt som det i
            dag finns ett regelverk för export av krigsmateriel. Detta bör
            riksdagen som sin mening ge regeringen till känna.
          </p>
          <p xml:id="i-XVrrr4M4eoiZWpTjwHaRZT">
            Likaså menar Vänsterpartiet att det ska finnas regler för uthyrning
            och utlåning av svensk krigsmateriel. För att illustrera behovet
            av detta kan nämnas att den svenska försvarsmakten bara några
            månader före den USA-ledda koalitionens anfallskrig mot Irak 2003
            hyrde ut avancerad militär utrustning till den brittiska krigsmakten
            utan att man först informerade regeringen. Detta gjorde Försvarsmakten
            i en situation då det fanns anledning att befara att det verkligen
            skulle bli ett krig i Irak. Det har även förekommit uppgifter
            om att Försvarsmakten lånat ut krigsmateriel till den israeliska
            armén.
          </p>
          <p xml:id="i-56CSrh9yzQ8TUHQSkw6Y9C">
            Vänsterpartiet menar att det är orimligt att Försvarsmakten har
            möjlighet att låna eller hyra ut krigsmateriel till diktaturer,
            krigförande stater och länder som begår grova och omfattande brott
            mot de mänskliga rättigheterna. Tyvärr saknas regelverk på detta
            område. Regeringen bör därför omgående återkomma med förslag på
            att införa ett regelverk för uthyrning och utlåning av krigsmateriel.
            Detta bör riksdagen som sin mening ge regeringen till känna.
          </p>
          <head xml:id="i-HKSBHS7S6NE9vRXRY6paRv" type="h1">
            13 Handel med tjänster
          </head>
          <p xml:id="i-N3hE99A3o2SjnSmsfqZi26">
            Dagens krigsmateriellagstiftning omfattar handel med varor. Men
            dagens vapenexport inkluderar i dag inte bara krigsmateriel i
            sig utan också olika former av tjänster kopplade till krigsmateriel.
            Projekt Simoom är ett tydligt exempel på detta. I detta fall handlade
            det i grunden inte om export av varor utan av tjänster. Vänsterpartiet
            menar att denna lucka i lagstiftningen bör täppas till. Regeringen
            bör utvidga krigsmateriellagstiftningen till att omfatta handel
            med tjänster kopplade till krigsmateriel. Detta bör riksdagen
            som sin mening ge regeringen till känna.
          </p>
          <head xml:id="i-WpfgDJiaHjEBzZavPqD4Mt" type="h1">
            14 Öppna upp Exportkreditnämnden
          </head>
          <p xml:id="i-MAKJfPMcJnhST3c6bCSkws">
            Beslut om tillstånd för utförsel och tillverkning av försvarsmateriel
            samt export av s.k. produkter med dubbla användningsområden fattas
            av den statliga myndigheten Inspektionen för strategiska produkter
            (ISP). Vid nya avtal och då förhållandena i mottagarlandet förändras
            rådfrågas Exportkreditnämnden, som är en politiskt sammansatt
            rådgivande nämnd. Arbetet i Exportkreditnämnden är omgärdad med
            mycket restriktiv sekretess. Ledamöterna har inte tillåtelse att
            föra vidare de uppgifter de får vid möten med nämnden. Därför
            var det mycket märkligt att försvarsminister Sten Tolgfors hävdade
            att partierna i riksdagen blivit informerade om Projekt Simoom
            med hänvisning till att Exportkreditnämnden informerades på våren
            2010. Hade representanterna i Exportkreditnämnden informerat sina
            partier om de uppgifter de fått hade de begått ett lagbrott.
          </p>
          <p xml:id="i-HPNQt4nS19boBxeUAcixkL">
            Vänsterpartiet menar att transparensen måste öka i hanteringen
            av svensk vapenexport. Kraven på sekretess är i dag orimligt höga,
            t.ex. borde det vara rimligt att kunna få information om hur de
            olika företrädarna i Exportkreditnämnden röstat i olika ärenden.
            Regeringen bör återkomma till riksdagen med ett förslag på hur
            tillståndsgivningen för export av krigsmateriel samt Exportkreditnämndens
            arbete kan bli mer transparent. Detta bör riksdagen som sin mening
            ge regeringen till känna.
          </p>
          <head xml:id="i-9P1mBvUor8QmRqjPuiyyhN" type="h1">
            15 Exportkrediter för krigsmaterielexport
          </head>
          <p xml:id="i-SL7S4DRJmtbLkaU5oMfsc7">
            Delar av den svenska krigsmaterielexporten sker i dag med statligt
            stöd. Bland annat har exportkrediter i flera fall utfärdats för
            att underlätta för den svenska krigsmaterielindustrin att exportera
            sina produkter. Historiskt finns många exempel på tvivelaktiga
            affärer som har finansierats med svenska krediter. År 1979 utfärdade
            exempelvis Exportkreditnämnden (EKN) krediter i samband med en
            försäljning av tre kustbevakningsfartyg till Försvarsdepartementet
            i den då odemokratiska enpartistaten Liberia. Krediterna betalades
            aldrig tillbaka, och 2006 avsatte den borgerliga regeringen 200
            miljoner kronor från biståndsbudgeten för att finansiera avskrivningen
            av dessa skulder, något som dessutom gjordes i strid med gällande
            internationella regelverk.
          </p>
          <p xml:id="i-DjfY325EqE1RaBqwGRzupL">
            De exportkrediter som EKN i dag ger till krigsmaterielexport
            är oerhört generösa. Enligt EKN själv gav man mellan 2006 och
            2010 exportkrediter på sammantaget 20,77 miljarder kronor till
            krigsmaterielexport. Siffrorna varierar mycket mellan åren. Toppåret
            2006 gick 42,9 procent av alla krediter från EKN till att finansiera
            vapenexport. Försäljningen av radarsystem till Pakistan låg då
            bakom den stora andelen. Under 2010 var andelen av exportkrediterna
            som gick till krigsmateriel betydligt mindre än tidigare år, men
            en viktig orsak till detta var den nästan tredubblade ramen för
            EKN:s totala krediter.
          </p>
          <p xml:id="i-Dwmdcj7GzJMPqafGd7oJsC">
            Vänsterpartiet anser inte att det är rimligt att svenska skattemedel
            används för att i form av lån och krediter möjliggöra svensk vapenexport.
            Regeringen bör återkomma med ett förslag på att svensk krigsmaterielexport
            inte ska understödjas med exportkrediter eller andra former av
            statligt exportstöd. Detta bör riksdagen som sin mening ge regeringen
            till känna.
          </p>
          <head xml:id="i-9zQYgNzoMZ3LECpDBEEZkz" type="h1">
            16 Krigsmaterielsamarbetet inom EU
          </head>
          <p xml:id="i-HfnwhSFA2peeBT3rQGy3YU">
            Vänsterpartiet ser med stor oro på det ökade samarbetet inom
            EU på krigsmaterielområdet. Vi värnar en oberoende och militärt
            alliansfri utrikespolitik och menar därför att Sverige ska avbryta
            allt samarbete som bidrar till en vidare militarisering av EU.
          </p>
          <p xml:id="i-BwJbtbXQxCJRzkcjJh7R2j">
            Vi menar att EU:s strategi från 2007, En strategi för en starkare
            och mer konkurrenskraftig försvarsindustri i EU, innebär att ännu
            större fokus riktas mot lösningar som gynnar marknadskrafter och
            ekonomiska aktörer. Strategin var ännu ett steg mot ett gemensamt
            militärt samarbete inom EU, med målet att bygga upp ett gemensamt
            försvar. Detta är en utveckling som Vänsterpartiet i grunden motsätter
            sig.
          </p>
          <p xml:id="i-81TXv2gJc6C5s9aXPEg1fC">
            Ett ökat samarbete avseende upphandling av krigsmateriel torde
            försvåra möjligheterna att skärpa den svenska regleringen av krigsmaterielimporten,
            något som Vänsterpartiet kräver. Sverige ska vara en föregångare
            genom sin lagstiftning om svensk export och import av vapen och
            krigsmateriel. Vårt övergripande mål måste vara att den totala
            vapenhandeln i världen minskar. Regeringen bör därför återkomma
            med ett förslag på hur Sverige ska motsätta sig alla riktlinjer
            eller regelverk inom EU som kan leda till att Sveriges möjligheter
            att reglera vapenhandel begränsas. Detta bör riksdagen som sin
            mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-TXM9eJZh3zjJ2fwRHWp7uZ" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-J4151c4M4y9VGdRzAryGWH" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-MsySKVwHsS4So9k5hefz4S" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-8Jh4AWKmxGYm7MExjxX5r1" who="i-5CH7vHLGXLfDB5Tn7xx95V">
              Siv Holma (V)
            </item>
            <item xml:id="i-NtyZwUaJNHDMzvRHgvp52b" who="i-FAhoYDeAxVXRZmnF5LnHgv">
              Kent Persson (V)
            </item>
          </list>
        </div>
      </div>
    </body>
  </text>
</TEI>
