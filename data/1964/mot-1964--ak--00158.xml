<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__158/mot_1964__ak__158-001.pdf"/>
      <fw xml:id="i-22Bdug9F49ZJypinJ7xSrX">
        Motioner i Andra kammaren, nr 158 år 1964 11
      </fw>
      <div type="motHeader" xml:id="i-Wt7yC4UM3cErNfGb1YmECu">
        <div type="motTitle" xml:id="i-B5GKwNaWB2P48PYgE5BiXH"/>
        <div type="motSubmissionInfo" xml:id="i-5bm8UiMFesYJGEhFJfW8VC"/>
      </div>
      <div type="motBody" xml:id="i-9DPCzarpvnKT35h6wc9Zr4">
        <div xml:id="i-4ZJMWhqsCr68WUFECNdndU">
          <p xml:id="i-9sxq5SdMscxMT2H8r4P7o9">
            Nr 158
          </p>
          <p xml:id="i-DcGJfbZ8FMQ8frNCg6GKTm">
            Av herr Johansson i Dockered, angående beskattningen av fas-
            tighetsförsäljning i vissa fall.
          </p>
          <p xml:id="i-RAKNFaGAMeXu37JCTAakcY">
            (Lika lydande med motion nr 125 i Första kammaren)
          </p>
          <p xml:id="i-EF6h6VwmH8EFMVzGu9MzdM">
            Kännetecknande för många tätortskommuner är att de söker förvärva
            för bebyggelseändamål lämplig mark i syfte att öva ett inflytande
            på tomt- markspriserna och säkerställa tillgången på mark för
            t. ex. bostadsbyggan- de. Enligt min mening är dylika strävanden
            riktiga. Det bör emellertid upp- märksammas att kommunernas motpart
            i dessa sammanhang, säljarna, till följd av vissa skatteregler
            och oklarhet beträffande rättsläget i en del fall försätts i mycket
            svårbedömbara situationer. Särskilt gäller detta då ett större
            markområde avyttras, vilket på grund av de nämnda kommunala strä-
            vandena blir allt vanligare. Vid försäljning av t. ex. en jordbruksfastighet
            gäller i normala fall att rea- lisationsvinstskatt ej utgår om
            säljaren innehaft fastigheten i 10 år eller mera. Har fastigheten
            innehafts kortare tid utgår skatt på hela den upp- komna vinsten,
            såvitt fastigheten innehafts högst 6 år, och på 75, 50 resp. 25
            procent av vinsten om innehavet varat i 7, 8 resp. 9 år. Vidare
            gäller att realisationsvinstskatt ej utgår om marken eller fastigheten
            i fråga expro- prierats. Om försäljning av tomter av fastighetens
            mark tidigare förekommit i så- dan utsträckning att tomtförsäljningsrörelse
            anses föreligga gäller dock in- te ovannämnda regler. I stället
            räknas fastighetens eller markens värde vid den tidpunkt då tomtförsäljningsrörelsen
            anses ha börjat som ett ingående värde. Det belopp varmed försäljningspriset
            överstiger detta ingående värde beskattas i sin helhet oavsett
            hur lång tid fastigheten eller marken innehafts och även om köpet
            sker genom expropriation. Det bör framhållas, att beskattningen
            över huvud taget i fall som nämnts ovan inrymmer många komplicerade
            problem och svåra avvägningsfrågor. Ovan relaterade förhållanden
            i fall då tomtförsäljningsrörelse anses före- ligga synes dock
            präglade av ett visst godtycke och brist på relevans i för- hållande
            till beskattningen i andra avseenden. Utgångspunkten i dessa fall
            synes vara, att den avyttrade marken utgöres av ett lager i den
            tomtförsälj- ningsrörelse som anses föreligga. I en del fall kan
            ett sådant betraktelsesätt vara befogat, i andra fall inte. Oavsett
            var gränsen drages mellan fall av
          </p>
          <pb facs="riksdagen-motions-pdf/data/1964/mot_1964__ak__158/mot_1964__ak__158-002.pdf"/>
          <fw xml:id="i-RctRLXdvDZA6ceW5Nztb7q">
            12 Motioner i Andra kammaren, nr 158 år 1964
          </fw>
          <p xml:id="i-E7iM12CgFEUUXYgjrx7N2u">
            tomtförsäljningsrörelse och övriga fall, är det dock av största
            vikt att kla- raste möjliga regler finns för var denna gräns går.
            Det bör uppmärksammas att de åsyftade fallen inte gäller enbart
            då yr- kesmässig eller registrerad tomtförsäljningsrörelse är
            i fråga. Tomtförsälj- ningsrörelse anses föreligga om avyttring
            av tomter förekommit tidigare i någon nämnvärd omfattning. Den
            som många år före försäljningen avyttrat tomter, men därefter
            upphört med försäljningen, t. ex. för att byggnadsför- bud utfärdats,
            efterfrågan på tomter upphört eller övrig mark behövts för jordbruksändamål,
            kan således anses ha bedrivit tomtförsäljningsrörelse. Även försäljningar
            av sommarstugetomter till låga priser av till andra ända- mål
            otjänlig mark synes kunna medföra att tomtförsäljningsrörelse
            anses föreligga. Det kan inte anses att skattereglerna allmänt
            sett har en tillfredsställande utformning i fall av åsyftade slag.
            Fråga är dock om inte den oklarhet som råder beträffande rättsläget
            är än mer besvärande. Om t. ex. en jordbruks- fastighet, från
            vilken tomtmark avyttrats i viss utsträckning långt tidigare,
            försäljes eller exproprieras, uppkommer för det första frågan
            om tomtför- säljningen haft sådan omfattning att tomtförsäljningsrörelse
            skall anses fö- religga och för det andra frågan om vid vilken
            tidpunkt försäljningen fick sådan omfattning. Den sistnämnda frågan
            är avgörande för vilket ingående värde som skall tillämpas vid
            beskattningen, därest tomtförsäljningsrörelse anses föreligga.
            Av detta framgår, att frågan om vilka skatteregler som skall tillämpas
            avgöres först sedan försäljningen skett. Några säkra regler eller
            grunder att utgå från finnes inte för den enskilde. Formellt torde
            möjlighet till förhandsbesked finnas, men i åtskilliga fall står
            inte tid till buds för in- väntande av sådant. Härtill kommer
            givetvis att många enskilda ej känner till här berörda omständigheter.
            Dessa förhållanden är givetvis besvärande för de enskilda som
            beröres av beskattningen. Men det bör uppmärksammas att återverkningar
            kan följa också för t. ex. kommuner som önskar förvärva mark.
            Starka skäl förelig- ger för en översyn i syfte att skapa enhetligare
            regler och klarhet för de en- skilda beträffande rättsläget. Med
            hänvisning till det ovan anförda hemställes, att riksdagen i skrivelse
            till Kungl. Maj:t måtte anhålla om prövning av frågan om enhetliga
            regler och klarläggande av rättsläget vid beskattning i sådana
            i motionen åsyftade fall, då det kan komma i fråga att tomtförsäljningsrörelse
            anses föreligga.
          </p>
          <p xml:id="i-QdqaJQWjC4N5UJCrufK3JD" type="date">
            Stockholm den 22 januari 1964
          </p>
          <p xml:id="i-FxxRLbxLaMYw4XcMFWwUG6">
            Robert Johansson i Dockered
          </p>
        </div>
      </div>
    </body>
  </text>
</TEI>
