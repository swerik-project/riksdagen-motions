<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-JuU-00409">
  <teiHeader>
    <fileDesc>
      <titleStmt>
        <title>Organiserad brottslighet i restaurangbranschen</title>
        <author corresp="i-QhURWkawnPDBf443faKewj">av Cecilia Wigström i Göteborg (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Organiserad brottslighet i restaurangbranschen</title>
          <idno type="rdwebb">GX02Ju409</idno>
          <rs type="number">Ju409</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GX02Ju409/text</ref>
          <ref type="dokument_url_html">http://data.riksdagen.se/dokument/GX02Ju409</ref>
          <ref type="dokumentstatus_url_xml">http://data.riksdagen.se/dokumentstatus/GX02Ju409</ref>
          <ref type="doc">http://data.riksdagen.se/fil/054C6F6E-096E-4A04-857F-707458C3A4BB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QhURWkawnPDBf443faKewj</idno>
            <name>Cecilia Wigström i Göteborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Jt1BAP6fkWMGXDHgypr34F" type="signed"/>
        <correspContext corresp="i-Jt1BAP6fkWMGXDHgypr34F">
          <note type="signatory" corresp="i-QhURWkawnPDBf443faKewj"/>
        </correspContext>
        <correspAction xml:id="i-Hj3jTpYsjkyfDiruDfXoCk" type="numbering">
          <date when="2009-10-08"/>
        </correspAction>
        <correspAction xml:id="i-2gMiYmBETF2mEotY2dMH56" type="submission">
          <date when="2009-10-06"/>
        </correspAction>
        <correspAction xml:id="i-UoGDwW3v4kH9UWvrFMZxLy" type="transfer">
          <date when="2009-10-06"/>
        </correspAction>
        <correspAction xml:id="i-Y6ocghbCeyUK1tCpx3uQZ7" type="assigned"/>
        <correspContext corresp="i-Y6ocghbCeyUK1tCpx3uQZ7">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SsE4GUkEGDAjghKXMU3wBo" type="motBody">
        <div xml:id="i-WP8bXz4KThEjjkBzWNjTUp" type="motProposal" subtype="förslag">
          <head xml:id="i-MCj2tRzbwrz74mQ6taEw3m">
            Förslag till riksdagsbeslut
          </head>
          <list xml:id="i-XbGApikfzEUogcq4q3SMVj" style="ol">
            <item xml:id="i-Xnfiv4UNW5RRUMhCMqLAZm">
              Riksdagen tillkännager för regeringen som sin mening vad som
              anförs i motionen om skärpt vandelsprövning av ordningsvakter.
            </item>
            <item xml:id="i-JvsaxbiZuFnSJBod2JcxNA">
              Riksdagen tillkännager för regeringen som sin mening vad som
              anförs i motionen om att bryta osunda lojalitetsband mellan krögare
              och ordningsvakter.
            </item>
            <item xml:id="i-Aqc26vtBoaecq26DPZ1Bvf">
              Riksdagen tillkännager för regeringen som sin mening vad som
              anförs i motionen om att göra en total översyn av lagstiftningen
              som rör väktare, ordningsvakter och skyddsvakter.
            </item>
            <item xml:id="i-4ReQbvcHGm2bG2tboHLXos">
              Riksdagen tillkännager för regeringen som sin mening vad som
              anförs i motionen om att införa auktorisation för entrévärdar.
            </item>
            <item xml:id="i-7aJfzRzacfv7bxpu6XaByj">
              Riksdagen tillkännager för regeringen som sin mening vad som
              anförs i motionen om att förbättra samarbetet mellan polis och
              ordningsvakter.
            </item>
            <item xml:id="i-HoMAnMJv9FKNTQBLajDtY4">
              Riksdagen tillkännager för regeringen som sin mening vad som
              anförs i motionen om att förlänga utbildningstiden för ordningsvakter.
            </item>
            <item xml:id="i-VZRtG3N2b56Dh1wuzgoawK">
              Riksdagen tillkännager för regeringen som sin mening vad som
              anförs i motionen om att skärpa tillsynen av bevakningsföretag.
            </item>
            <item xml:id="i-RXzMwr7Xnr7QdfhnANbdzz">
              Riksdagen tillkännager för regeringen som sin mening vad som
              anförs i motionen om att tillståndet för alkoholservering bör
              förloras om inte all försäljninginklusive utleasade garderober
              och entréer på stället registreras i certifierade kassaregister.
              1
            </item>
            <item xml:id="i-XJWpi2yc3d9swjnWyRriUP">
              Riksdagen tillkännager för regeringen som sin mening vad som
              anförs i motionen om att kassaregistren bör obligatoriskt omcertifieras
              då en restaurang byter ägare. 2
            </item>
            <item xml:id="i-HBxQSU25cAUqw1QNnkmTXi">
              Riksdagen tillkännager för regeringen som sin mening vad som
              anförs i motionen om att alkohollagen förtydligas så att tillståndshavaren
              får strikt ansvar för all verksamhet i den lokal där det sker
              alkoholservering. 1
            </item>
            <item xml:id="i-6CmnY9kazFJ4GCWhwyFWWv">
              Riksdagen tillkännager för regeringen som sin mening vad som
              anförs i motionen om att den som har tillstånd för alkoholservering
              bör ha strikt ansvar för att även personal i utleasad garderob
              eller entré antecknas i personalliggaren. 1
            </item>
            <item xml:id="i-B3UsS26ce2LqC514WkhhdX">
              Riksdagen tillkännager för regeringen som sin mening vad som
              anförs i motionen om att förbättra den kommunala alkoholtillsynen.
              1
            </item>
            <item xml:id="i-GTbyHSMfokKAKTcDAYNiDj">
              Riksdagen tillkännager för regeringen som sin mening vad som
              anförs i motionen om att fullt ut använda alkohollagens möjligheter
              att dra in serveringstillståndet för restaurangrörelser där det
              förekommer svarta betalningar eller brister som inte är bagatellartade
              i den ekonomiska redovisningen. 1
            </item>
          </list>
          <p xml:id="i-8ANPLi6mDFLXRCfnAF1Yea">
            1 Yrkandena 8 och 1013 hänvisade till SoU.
          </p>
          <p xml:id="i-NiF66MSS2j99mWy5XzFAsR">
            2 Yrkande 9 hänvisat till SkU.
          </p>
        </div>
        <div xml:id="i-U7UTammM8AV9i5YiAjAj99" type="motContent">
          <head xml:id="i-E5Sd7bHEXANMnpEM8nSoVA" type="h1">
            Motivering
          </head>
          <p xml:id="i-9CC3Q6kLPRb3W4caSFd1xg">
            Om inget görs finns det risk för att exempelvis restaurangbranschen
            till slut hanteras av kriminella gäng eller personer som agerar
            för deras räkning. (Dåvarande rikspolischef Stefan Strömberg intervjuad
            i Hufvudstadsbladet 7/10 2007).
          </p>
          <p xml:id="i-GV7dSZXZjWMk5NrKE4LuxC">
            Sverige har blivit annorlunda. Grova, organiserade brottsnätverk
            har etablerat sig på allt fler håll och har också trappat upp
            sin verksamhet. Det handlar om mc-gäng som Hells Angels, Bandidos,
            Outlaws och Red Devils, men även om andra kriminella gäng som
            Brödraskapet Wolfpack, Naserligan, Tigrarna eller Original Gangsters.
            Genom att hota vittnen, poliser och åklagare utmanas rättsstaten.
            Om vi inte lyckas hejda utvecklingen hotas demokratin på sikt.
          </p>
          <p xml:id="i-S4RwQPE3yn3JyYkxiJTd52">
            En av många måltavlor för dessa brottsnätverk är restaurangnäringen.
            Det finns flera förklaringar. Många restauranger och nattklubbar
            drar in stora dagskassor och har en omfattande kontanthantering.
            Restauranger har också, jämfört med många andra branscher, en
            nackdel när det gäller att skydda sig mot hot, eftersom verksamheten
            bygger på att det är lätt för allmänheten att få tillträde till
            lokalerna.
          </p>
          <p xml:id="i-CRHstk7Vpip9FeN6FJjGUW">
            Krögarparet Shanaz och Habib Garakoei i Göteborg blev omtalade
            i hela Sverige för att de vågade kämpa emot när de utsatts för
            utpressning, upprepade hot och attentat från den organiserade
            brottsligheten. Men långt ifrån alla krogägare vågar tala högt
            om de hot de utsatts för. Tyvärr har paret Garakoei också fått
            betala ett högt pris och de har även riktat kritik mot samhällets
            insatser.
          </p>
          <p xml:id="i-PuvwVorcWeNYYHwPXb3hzc">
            Det finns även andra problem som måste uppmärksammas. Svarta
            kassor och svart arbetskraft är en utbredd företeelse i delar
            av restaurangbranschen utan att detta har något med organiserad
            brottslighet att göra. Men förekomsten av svarta pengar ökar i
            sin tur attraktiviteten för organiserade ligor. Vill vi bekämpa
            spridningen av organiserad brottslighet behöver vi förebygga genom
            att minska de svarta pengarna i branschen.
          </p>
          <p xml:id="i-TF8Wd9CRZUUppmKGb7PWCH">
            Också när det gäller ordning och säkerhet finns det brister.
            De flesta ordningsvakter gör ett seriöst jobb under mycket krävande
            omständigheter, men osunda lojalitetsband gör att vakter i vissa
            lägen vänder bort blicken i stället för att ingripa mot brott.
            På många ställen är det entrévärdar, ibland grovt kriminellt belastade,
            som sköter säkerheten utan att myndigheterna kan ingripa.
          </p>
          <p xml:id="i-JPNQMgtnKkgZKwjTkQJYmA">
            För att komma till rätta med problemen krävs insatser från flera
            håll. Lagarna behöver ses över och statliga och kommunala myndigheter
            förbättra sitt arbete, men även parterna på arbetsmarknaden spelar
            en mycket viktig roll.
          </p>
          <head xml:id="i-Q85PbAaJwcEL1SYJv1jmap" type="h1">
            Svarta kassor
          </head>
          <p xml:id="i-HVApJBMBsa22VH6ghR6cav">
            Restaurangnäringen är en tillväxtbransch, en viktig arbetsgivare
            och en självklar del av ett samhälle med levande nöjesliv och
            många mötesplatser. Men det är också en bransch där det omsätts
            stora summor i kontanta och svarta pengar. Det är osunt för konkurrensen,
            försvårar för de anställdas trygghet och lockar till sig organiserad
            brottslighet. Rikskriminalen har pekat på problemet med att restauranger
            används för penningtvätt eller försäljning av smuggelsprit och
            smuggelcigaretter, och har även varnat för att skatte- och bokföringsbrotten
            är så utbredda att det i förlängningen riskerar att snedvrida
            konkurrensen inom branschen.
          </p>
          <p xml:id="i-7CyhZvHobB5CUqsrQCX4At">
            Enbart i Stockholms län uppskattas det årliga undandragandet
            av skatter uppgå till ca 5 miljarder kronor, enligt beräkningar
            från länsstyrelsen, Ekobrottsmyndigheten och Skatteverket. Med
            tanke på att Stockholms län enligt Sveriges Hotell- och Restaurangföretagares
            statistik står för 34 procent av omsättningen i den svenska restaurangnäringen
            skulle detta motsvara ett årligt skattefusk på nästan 15 miljarder
            kronor på restaurangerna i hela landet.
          </p>
          <p xml:id="i-QiGJPUaNUUmJdxdvKtoM5s">
            Siffran är svindlande stor den motsvarar 1 600 kronor per invånare
            i Sverige, varje år. Ett annat sätt att uttrycka summan är att
            den motsvarar 290 kronor i månaden i sänkt inkomstskatt för varje
            person som är i arbete.
          </p>
          <head xml:id="i-LvVRtuwHwMMsSpiJvb9uSx" type="h1">
            Svartarbete
          </head>
          <p xml:id="i-BJa8DcKMSwpzNkrH9FvkwB">
            Eftersom restaurangnäringen ofta använder sig av tim- eller visstidsanställda
            är det hög omsättning på personalen. Operation Krogsanering i
            Stockholm hittar nästan vid varje kontroll människor som arbetar,
            men samtidigt försörjer sig på bidrag. Svartarbete kan också organiseras
            av mc-gäng.
          </p>
          <p xml:id="i-5Rq7kR2vRHwjwe4ueKshjC">
            För att motverka detta har krav på personalliggare för restaurangnäringen
            och vissa andra branscher införts. Enligt lagen är näringsidkaren
            numera ansvarig för att det finns en särskild liggare där det
            för varje dag antecknas namn och personnummer på de personer som
            arbetat den dagen. Även oavlönad personal och personer från bemanningsföretag
            ska skrivas in i liggaren.
          </p>
          <p xml:id="i-C5aW2FvhVqEUeAoLWKhwfF">
            Detta har också lett till ökad benägenhet att betala skatt enligt
            Ds 2009:43 Närvaroliggare och kontrollbesök en utvärdering och
            förslag till utvidgning. De redovisade lönerna i restaurangbranschen
            ökade under perioden 2007 och 2008 med mellan 1 och 1,5 miljarder
            kronor. Det motsvarar mellan 4 000 och 6 000 årsarbetskrafter.
            Skatteverket har gjort 60 000 kontrollbesök och enligt enkäter
            upplever en majoritet av företagen personalliggare som något positivt.
          </p>
          <p xml:id="i-8Sc6DQdX671psjnRxTycpQ">
            Det finns dock luckor i lagen. Till exempel gäller kravet på
            personalliggare bara näringsidkarens egen verksamhet. Man kan
            alltså gå runt kravet genom att leasa ut verksamheten i lokalerna
            till någon annan, helt eller delvis. Om en restaurangägare låter
            garderoben skötas av någon annan bortfaller också ägarens ansvar
            för att garderobspersonalen antecknas i liggaren och eftersom
            den som driver garderoben inte ägnar sig åt restaurangverksamhet
            är den personen inte skyldig att i sin tur föra liggare.
          </p>
          <head xml:id="i-P3M8oH3XjEPJSdZaRMJ1hU" type="h1">
            Penningtvätt
          </head>
          <p xml:id="i-BjzpHJqf8Vvskm2W8JLxAg">
            Krogvärlden är en attraktiv miljö för penningtvätt, eftersom
            restauranger hanterar stora mängder kontanter. Dessutom passerar
            på restaurangerna varje dag en ström av huvudsakligen anonyma
            gäster, vilket gör att det blir svårt att i efterhand knyta en
            viss betalning till en särskild person.
          </p>
          <p xml:id="i-Lq9KCGwFbUoCWbwmzxEPL">
            Polisen har sedan länge pekat på problemet med att grovt kriminella
            utnyttjar krogarna för rekrytering, förmedling av kontakter samt
            penningtvätt. Penningtvätten sker genom att man spenderar pengar
            som kommer från brottslig verksamhet, men även genom att sådana
            pengar används till att köpa upp krogar eller klubbar.
          </p>
          <p xml:id="i-T6gLuRbV11zLKMacuKaBMf">
            Ibland är syftet med att köpa krogarna att tvätta pengar i den
            löpande verksamheten. Den redovisade omsättningen i kassan blir
            då mycket större än vad krogen omsätter i verkligheten. Mellanskillnaden
            utgörs av kontanta belopp som tvättas vita genom att stämplas
            in i kassan som försäljningsintäkter. En skatterazzia kan alltså,
            paradoxalt nog, vara berättigad även när de redovisade intäkterna
            är misstänkt höga.
          </p>
          <head xml:id="i-4fPr7xiAXGxqS1o8soUJiy" type="h1">
            Svarta kassor
          </head>
          <p xml:id="i-8JSwe1QD6RLofmyJCaxcaE">
            Restaurangbranschen är en näring där stora pengar dagligen omsätts
            i kontanter. Eftersom kontantförsäljning är svårare att kontrollera
            uppstår två problem: för det första det vanliga skattefusket som
            leder till att restaurangägare som följer regelverket utsätts
            för osund konkurrens, för det andra att restauranger även blir
            mer sårbara för kriminella som vill bedriva utpressning mot krögaren
            eller ta kontroll över oredovisad försäljning i t.ex. entréer
            och garderober. Att förbättra hanteringen av kontantkassor är
            alltså väsentligt av flera skäl.
          </p>
          <p xml:id="i-RSyv5xJL8bX2DGLzDiaFyP">
            Våren 2007 antog riksdagen den borgerliga regeringens förslag
            till lag om obligatoriska kassaregister i kontantbranschen. Den
            nya lagen, som träder i kraft stegvis 20082010, innebär en skyldighet
            för näringsidkare som säljer varor och tjänster mot kontant betalning
            att registrera försäljningen i ett certifierat kassaregister.
            Syftet med lagen är att försvåra för den svarta ekonomin och därmed
            skydda seriösa företagare från illojal konkurrens. För restauranger
            med alkoholtillstånd har detta krävts sedan 2003.
          </p>
          <p xml:id="i-CZj8QdmAYnuHhgEtH323Fn">
            Det är dags att ytterligare försvåra för den ekonomiska brottsligheten
            bl.a. i restaurangvärlden. Till exempel bör den som har tillstånd
            till alkoholservering ha ett strikt ansvar för att all försäljning
            i lokalen registreras i certifierade kassaregister annars ska
            man inte kunna få eller behålla ett alkoholtillstånd. Man ska
            alltså inte kunna undgå lagens krav genom att leasa ut t.ex. insläpps-
            eller garderobshanteringen till andra.
          </p>
          <p xml:id="i-TYFevgDcaV1YC71hYRqRpe">
            Likaså bör det vara obligatoriskt att kassaregistren omcertifieras
            vid ägarbyte, så att man snabbt kan avgöra vilka eventuella oegentligheter
            som den tidigare ägaren ska svara för. Detta är särskilt viktigt
            i restaurangnäringen, där populära ställen ofta byter ägare med
            jämna mellanrum.
          </p>
          <p xml:id="i-JYbqHuGpm1v2ebjhgUWp6e">
            Självklart kommer kravet på certifiering av kassaregister inte
            att lösa alla problem. Exempelvis förekommer manipulation av kassaregistren.
            Dessutom är det som bekant inte alltid kunden väntar på att köpet
            registreras i kassan. Man lägger en peng på baren, tar sin öl
            och går utan att vänta på kvitto.
          </p>
          <p xml:id="i-5Sb1xSQjeSW6VgoJGzrQ71">
            Men kravet på kassaregister ger ändå de rättsvårdande myndigheterna
            ett viktigt redskap, nämligen att det blir möjligt att kontrollera
            den registrerade omsättningen mot den verksamhet som faktiskt
            försiggår på stället. Om det under kvällen kommit in många fler
            gäster än vad som stämplats in i entrén, om det hänger många fler
            ytterkläder i garderoben än vad som syns i kassaregistret då är
            det tecken på att något inte står rätt till.
          </p>
          <head xml:id="i-9LGT3xT5FuM5G965ot9E73" type="h1">
            Garderober och entréer
          </head>
          <p xml:id="i-Dr88v71TXbXdrcKfyFTCov">
            När polisen själv utvärderat sina operativa insatser mot restaurangrelaterade
            brott har det visat sig att entré- och garderobskassor är en attraktiv
            källa till svarta pengar. Enbart inkomsterna i garderoben kan
            vara 5 00010 000 kronor per kväll på ett framgångsrikt inneställe,
            alltså flera miljoner per år. Kontrollen över entrén på ställen
            med höga inträdesavgifter kan inbringa mångdubbelt högre belopp.
          </p>
          <p xml:id="i-Y7U1367V892EnujpxfTSTv">
            Företrädare för Operation krogsanering i Stockholm pekar på att
            det i ett antal fall har förekommit att restaurangers entréer
            eller garderober helt enkelt har tagits över av kriminella, som
            tvingat till sig ansvaret för verksamheten genom våld eller hot
            om våld. Det förekommer också att restaurangägare mot sin vilja
            tvingas att anlita ett visst vaktbolag eller vissa vakter, med
            andra ord en form av ren beskyddarverksamhet. Rikskriminalpolisen
            pekar på att denna form av utpressning också kan syfta till att
            kontrollera narkotikaförsäljning på krogen.
          </p>
          <p xml:id="i-QyLzUKfDw6vVK1SVKtwh47">
            Det är helt oacceptabelt att entréer och garderober i dag kan
            fungera som svaga punkter där den organiserade brottsligheten
            kan ta kontroll, inte minst eftersom besökaren är tvungen att
            betala till just dessa två funktioner: entrén för att få lov att
            komma in, och garderoben (som ofta är obligatorisk) för en tjänst
            med låg servicenivå, i och med att den garderobsansvarige oftast
            ändå inte har några förpliktelser att ersätta föremål som försvinner.
          </p>
          <p xml:id="i-AFqiqKx2q9GJ7DuwVMfPcq">
            För att komma till rätta med detta behövs en kombination av åtgärder.
            På regeringens uppdrag tillsattes en utredning för att se över
            alkohollagen och göra den modernare och effektivare. En ny alkohollag
            (SOU 2009:22) har varit ute på remissomgång och bereds på departementet.
            En rad åtgärder kan övervägas i det sammanhanget. Med förslaget
            om att alkoholtillståndet ryker om inte all försäljning slås in
            i certifierade kassaregister skulle man komma en bit på vägen.
            Då skulle de allra värsta oredligheterna i entréer och garderober
            försvåras. Exempelvis i Göteborg har också flera restaurangföretag
            återtagit driften av entréer och garderober i egen regi för att
            komma till rätta med problemen.
          </p>
          <p xml:id="i-2PMWR8afZaxffn8VZNPhLw">
            För att överhuvudtaget minska förekomsten av svarta pengar och
            därmed förebygga den organiserade brottsligheten bör man också
            minimera antalet ställen på restaurangen där man hanterar kontanter.
            Det vore rimligt att restaurangbranschen tar intryck av arbetet
            som bedrivs gemensamt av fack och arbetsgivare inom byggbranschen,
            en annan sektor med svartarbete och organiserad brottslighet.
          </p>
          <p xml:id="i-JRyh4bqXjJa6dsjUrzSs8w">
            Restaurangbranschen skulle på motsvarande sätt kunna arbeta för
            en självsanering genom att exempelvis uppmuntra krogarna att låta
            gästerna betala garderobsavgiften på notan eller i baren eller
            införa avgiftsfria garderober som en kundservice. Då skulle också
            de kriminella gruppernas intresse för verksamheten försvinna automatiskt.
          </p>
          <p xml:id="i-Xn4aDNo2yxeMKbVfSAwHKc">
            Tänk om restaurangbranschen likt byggbranschen försökte synliggöra
            det vita för att på så sätt försvåra för det svarta. Det skulle
            t.ex. kunna innebära att Sveriges Hotell- och Restaurangföretagare
            (SHR) driver en kvittokampanj, där seriösa krögare marknadsför
            sig med löfte om att alltid lämna kvitto och där kunderna uppmärksammas
            på vikten av att begära kvitton så att de kan delta i arbetet
            mot den svarta ekonomin. Ju mindre oredovisade pengar som är i
            omlopp, desto mindre blir dessutom utrymmet för den organiserade
            brottsligheten att slå sig in.
          </p>
          <head xml:id="i-FBAkrwdoRvaLV4qxxgqE1J" type="h1">
            Klubbar
          </head>
          <p xml:id="i-AnocdCkNqLMJWEtXcQCsKd">
            Klubbverksamheten är en självklar del av den moderna nöjesscenen.
            Att en nöjeslokal olika kvällar hyrs ut till olika mer eller mindre
            tillfälliga klubbar är ett naturligt sätt att skapa ett varierat
            utbud.
          </p>
          <p xml:id="i-EpPGduykhmEGk3tskzJd3E">
            Däremot är det viktigt att reglerna inte skapar oklarheter som
            kan utnyttjas av oseriösa aktörer. Reglerna om kassaregister,
            personalliggare och ordnad utskänkning ska inte kunna kringgås
            genom att en restaurangägare sätter i system att hyra ut lokalen
            till klubbverksamhet.
          </p>
          <p xml:id="i-Rz347jSFYdiJDH87iwecuQ">
            Jag menar att den som är tillståndshavare i en lokal som har
            tillstånd för alkoholservering bör ha ett strikt ansvar för att
            lagstiftningen följs i lokalen, även när den hyrs ut till t.ex.
            klubbar. Om det inte efterlevs, och överträdelserna inte rör sig
            om rena bagateller, ska serveringstillståndet dras in enligt samma
            bedömningsgrunder som om problemen uppstått i tillståndshavarens
            egen verksamhet. På så sätt skapas en drivkraft för tillståndshavaren
            att samarbeta med klubbansvariga och andra underhyresgäster så
            att goda förhållanden upprätthålls, utan att det för den skull
            skapar onödig byråkrati som skulle lägga hinder i vägen för en
            levande klubbscen.
          </p>
          <head xml:id="i-EJstesCFwHbc4yHCNDf9HF" type="h1">
            Ordningsvakter och andra
          </head>
          <p xml:id="i-RPbM4PqnKEPnBUSP7JuywM">
            I vardagligt tal används ofta ordet dörrvakt som ett samlingsbegrepp
            för ordningsvakter, entrévärdar och andra som arbetar med att
            hålla ordning på ett uteställe. Det är dock viktigt att skilja
            på begreppen eftersom vissa yrkeskategorier har fått särskilda
            maktbefogenheter enligt lag.
          </p>
          <p xml:id="i-PpXQyGq8Evr2HqrBobQYqF">
            En ordningsvakt är enligt lagen (1980:578) om ordningsvakter
            en person som inte är anställd som polisman men som är förordnad
            att medverka till att upprätthålla allmän ordning. Ordningsvakten
            ska i sin tur skiljas från väktare , vars arbete regleras i lagen
            (1974:191) om bevakningsföretag.
          </p>
          <p xml:id="i-PR2LBnAryCqdCoTV9wnLdN">
            Ordningsvakten har vissa polisiära befogenheter: utöver det varje
            medborgare får göra (envarsgripande) kan ordningsvakten omhänderta
            berusade och avvisa eller omhänderta störande personer. För att
            verkställa en åtgärd får ordningsvakten inte använda strängare
            medel än förhållandena kräver. En ordningsvakt är även skyldig
            att lyda order från polis i tjänst. Dessutom är vakten skyldig
            att hålla polisen underrättad om förhållanden som är av den arten
            att de bör komma till polisens kännedom.
          </p>
          <p xml:id="i-X2CpKg6KvcJDgySShQ3BPT">
            Skillnaden mellan väktare och ordningsvakt är bl.a. att utbildningstiden
            för väktare är betydligt längre, ca 300 timmar i stället för lägst
            60 timmar för ordningsvakter. Ordningsvaktens roll är också definierad
            som att upprätthålla allmän ordning (t.ex. vid allmänna sammankomster,
            offentliga tillställningar eller vid restauranger), medan väktaren
            bevakar fastigheter, utför värdetransporter eller skyddar enskilda
            personer. Medan det är länsstyrelsen som auktoriserar bevakningsföretag
            (där väktare arbetar) är det polismyndigheten som förordnar ordningsvakter.
            Förordnandet är personligt och gäller för tre år i taget.
          </p>
          <p xml:id="i-78GXVCnAs6zzeAdJfxYChm">
            Ordningsvaktsbranschen kan delas upp på olika sätt. Många ordningsvakter
            arbetar samtidigt som väktare och är anställda i bevakningsföretag
            som är auktoriserade enligt lagen (1974:191) om bevakningsföretag.
            Andra ordningsvakter tillhör en ordningsvaktsförening. Det finns
            även många ordningsvakter som arbetar självständigt, utan att
            tillhöra vare sig ett företag eller en förening. Restauranger
            kan alltså välja att antingen anlita ett företag för att tillgodose
            behovet av ordningsvakter, eller själv anställa ordningsvakterna
            direkt.
          </p>
          <p xml:id="i-3rm63k9v6dSvyWwEJ7q5an">
            I dag finns kritik från bevakningsbranschen mot att utbildningen
            är för kort och för innehållslös. En säkerhetschef kallar polisens
            obligatoriska utbildning för en ren katastrof och beskriver situationen
            så här:
          </p>
          <p xml:id="i-MWkbE4PRD16GNArmjgMTtC">
            Efter två veckors utbildning ska du ut i hetluften. Först efter
            tre år ska du gå en vidareutbildning som är torftig. Senaste kursen
            jag gick fick vi gå hem andra dagen eftersom föreläsarna inte
            ens kom.
          </p>
          <p xml:id="i-GsJQLMcybDB4yjViuejWyM">
            Justitiekanslern har också, apropå problemen med vakters agerande
            i krogvärlden, lyft fram att det är tveksamt om grundutbildningen
            för ordningsvakter är tillräckligt omfattande bl.a. i frågor rörande
            konflikthantering och etik. Denna kritik behöver tas på allvar.
          </p>
          <p xml:id="i-8XdetdMyhyrGEg41NjijiN">
            På vissa ställen finns det förutom eller i stället för ordningsvakter
            även s.k. entrévärdar, klubbvärdar eller liknande. Detta är personer
            som agerar helt utan auktorisation och som inte på något sätt
            står under tillsyn av någon myndighet. Tvärtom fungerar de uteslutande
            som restaurangägarens förlängda arm. Det finns många seriöst arbetande
            entrévärdar, men det finns tyvärr också många exempel på motsatsen
            i denna helt oreglerade sektor. Problemet med oseriösa eller brottsligt
            belastade entrévärdar tas upp längre ner.
          </p>
          <head xml:id="i-N5sPMSpiehwyvjiiJvMBSZ" type="h1">
            Polisens förlängda arm?
          </head>
          <p xml:id="i-T8Gtc95nDPrPrezdRYqRug">
            Antalet ordningsvakter har ökat kontinuerligt ända sedan lagens
            tillkomst 1980. Exakt hur många de är beror på hur man räknar.
            Uppskattningar från polisen är att det finns 10 000 ordningsvakter,
            men den siffran beskriver egentligen hur många förordnanden som
            utfärdats. Eftersom en ordningsvakt kan ha flera förordnanden
            finns det luft i siffrorna. Det finns även personer som har förordnanden
            utan att för den skull arbeta inom branschen. Bevakningsbranschens
            yrkes- och arbetsmiljönämnd, BYA, uppskattar det faktiska antalet
            årsarbeten till omkring 4 000. Av dessa finns ungefär 2 500 inom
            auktoriserade bevakningsföretag.
          </p>
          <p xml:id="i-8rwhuKmsjg1BRSXLePFck">
            Oavsett vilken siffra som är den mest rättvisande är ordningsvakterna
            alltså ett mycket viktigt komplement till polisen för att säkerställa
            invånarnas trygghet. Detta gäller inte minst i restaurangbranschen,
            där det har blivit allt vanligare att tillståndsmyndigheten, för
            att bevilja tillstånd till alkoholservering efter ett visst klockslag,
            sätter som villkor att restaurangen anlitar ordningsvakt.
          </p>
          <p xml:id="i-SiNUtMaTUG7btv1caxMuok">
            En vanlig fredagskväll i våra större städer är det många fler
            ordningsvakter i arbete än det finns poliser i yttre tjänst. Exempelvis
            i Stockholm uppskattar polisen att hälften av samtliga förordnade
            ordningsvakter arbetar helt eller delvis på restauranger eller
            klubbar. De ordningsvakterna som tjänstgör vid nöjesställen har
            också i många fall en svår arbetssituation, speciellt i anslutning
            till särskilt populära lokaler eller i anslutning till platser
            där många rör sig. Missnöjda kroggäster som nekats inträde eller
            blivit avvisade utsätter ibland ordningsvakterna för grova våldsbrott
            och t.o.m. beskjutning.
          </p>
          <p xml:id="i-FQQpETCnGBnyQP3bwNP26T">
            Ordningsvakter på särskilt brottsutsatta krogar bör enligt min
            åsikt kunna utrustas med kodad kommunikationsradio i det nya RAKEL-systemet.
            På så vis ökar vaktens trygghet eftersom det blir lättare att
            hålla kontakt med anropad polis på väg till platsen.
          </p>
          <p xml:id="i-MhNXFTig5j1Aa6DHBhENkr">
            Eftersom lagen förutsätter att ordningsvakten utgör ett komplement
            till polisen borde det ständigt ökande antalet vakter bara vara
            att välkomna. På många håll fungerar samarbetet krogvaktpolis
            mycket bra, exempelvis i Trollhättan och Norrköping där man ibland
            har gemensamma samlingar. Tyvärr finns det dock allvarliga problem
            som motverkar att lagens syfte förverkligas. I klartext: det finns
            ljusskygga sidor av vaktbranschen som inte motverkar brott utan
            som själva bidrar till brott.
          </p>
          <head xml:id="i-4PAfMJbBnXbz31MUZDgk1H" type="h1">
            Dubbla lojaliteter
          </head>
          <p xml:id="i-D1UCGCSdmpFYHzsntCVRTS">
            Att ordningsvakten ofta är anställd personligen direkt av krogen
            gör att man riskerar att hamna i en lojalitetskonflikt. Oseriösa
            krögare kan ju straffa ordningsvakter som arbetar nitiskt genom
            att säga upp anställningen. Eftersom täta polisrapporter om ordningsstörningar
            riskerar att ge restaurangen dåligt rykte hos tillståndsmyndigheten
            hamnar ordningsvakterna i en sårbar situation, där de äventyrar
            sin egen försörjning om de följer sina åligganden och rapporterar
            brott eller ordningsproblem. Ordningsvaktens lojalitet kan därför
            hamna hos restaurangägaren i stället för hos polisen och allmänheten.
          </p>
          <p xml:id="i-HjyAXm17HbrFFSumGym6tm">
            Därför förekommer det att vakter underlåter att ingripa vid otillåten
            alkoholservering, avstår från att ingripa vid brott som faller
            under allmänt åtal och struntar i att omhänderta berusade. Viljan
            att rapportera brott eller ordningsstörningar till polisen minskar
            även på grund av dessa osunda lojaliteter. Ordningsvaktens lagstadgade
            uppgift att fungera som partner till polisen sätts ur spel.
          </p>
          <p xml:id="i-RwWBmp3tsDbsuU4HpYX4ku">
            Detta är ett direkt brott mot 4 § i ordningsvaktsförordningen
            (1980:589), som föreskriver att en ordningsvakt som får kännedom
            om ett brott som hör under allmänt åtal [ska] lämna rapport om
            det till en polisman så snart det kan ske. Också i 7 § i lagen
            (1980:578) om ordningsvakter finns en allmän bestämmelse om att
            en ordningsvakt skall hålla polismyndigheten underrättad om förhållanden
            som rör hans verksamhet och är av sådan art att de bör komma till
            myndighetens kännedom.
          </p>
          <p xml:id="i-6c7qhHCWnuDDGiTXF39cU2">
            Det finns i dag inte heller något hinder mot att krögaren själv
            har ordningsvaktsbricka och upprätthåller ordningen vid sin egen
            krog. Detta förekommer även i vissa fall i verkligheten. I sådana
            lägen går det inte ens att tala om en lojalitetskonflikt lojaliteten
            har då övergått helt på krogen.
          </p>
          <p xml:id="i-Gwkdi4LsVAa9q9rv8dv7bd">
            Den starka kritiken mot dagens förhållanden delas också av justitiekanslern,
            som i sin granskning av problemen med vakter i krogvärlden fastslår
            att det med det nuvarande systemet där ordningsvakterna oftast
            avlönas direkt av krögarna finns en tydlig risk att det uppstår
            lojaliteter mellan krögarna och vakterna som inverkar negativt
            på vakternas förmåga att upprätthålla ordningen på ett korrekt
            sätt.
          </p>
          <p xml:id="i-6p2iDjuLXKL6zKzXaS1qvM">
            Dagens situation är ohållbar. Ordningsvakten ska inte styras
            av hänsyn till krögaren, utan av målet att bidra till lugn och
            motverka brott det är den yrkesuppgift som är själva anledningen
            till att ordningsvakter har särskilda befogenheter enligt svensk
            lag.
          </p>
          <p xml:id="i-AusUjhTknAPWS6oiB7fYmR">
            Vi måste stärka ordningsvakternas oberoende så att de vågar ingripa
            även om detta skulle vara impopulärt hos chefen för det ställe
            där de arbetar.
          </p>
          <p xml:id="i-9eKVxKDd6UkpW7JvHuuohZ">
            Ett förslag som har framförts är att polisen skulle ta över ansvaret
            för ordningsvakterna och att polisen även skulle ges rätt att
            beordra krögare att ta in ordningsvakter efter polisens instruktioner.
            Jag tror dock att ett sådant förslag har fler nackdelar än fördelar,
            inte minst för att det skulle leda till att en hel bransch förs
            in under ökad statlig direktstyrning.
          </p>
          <p xml:id="i-JMdW71pGjfkrFSb8WC9wkG">
            I stället bör kommunerna ges ökade befogenheter för att tvinga
            fram en brytning av de osunda lojaliteterna mellan krögare och
            vakter när sådana har uppstått på ett visst ställe. Tillståndsmyndigheten
            bör därför ha rätt att fatta beslut om att ett ställe med serveringstillstånd
            inte ska få lov att direktanställa vaktpersonal, utan måste anlita
            auktoriserade bevakningsföretag för att tillgodose sitt behov
            av ordningsvakter.
          </p>
          <p xml:id="i-8Eynz2NmGmyf41Mbnig8og">
            Likaså bör kommunen ha möjlighet att därtill föreskriva att ett
            visst ställe inte får ha samma ordningsvakt mer än en viss period,
            exempelvis två veckor i taget. Efterlevnaden av denna regel kontrolleras
            dels i den löpande tillsynen, dels genom att det införs en regel
            om att ordningsvakter löpande rapporterar in sina tjänstgöringsställen
            till polis.
          </p>
          <head xml:id="i-Hge5p2UPSzPM9WeL8KX4CR" type="h1">
            Rötägg i branschen
          </head>
          <p xml:id="i-SawMWogD7HXHu2mEN5zaU7">
            Enbart i Stockholms län har under perioden 1/1 200230/6 2007
            totalt 32 ordningsvakter med koppling till krog- eller restaurangmiljön
            stängts av från tjänstgöring eller fått sina förordnanden återkallade.
            Det har då handlat om att ordningsvakten själv gjort sig skyldig
            till brott. Vanligast är att vakten gör sig skyldig till misshandel
            eller grov misshandel, men också dopning och narkotikabrott är
            vanligt. Andra former av brott som ordningsvakter gjort sig skyldiga
            till är föregivande av allmän ställning, brott mot knivlagen,
            bedrägeri, olaga diskriminering och sexuellt tvång. Motsvarande
            period hade 21 ordningsvakter stängts av i Västra Götalands län,
            och i Skåne län var siffran fyra.
          </p>
          <p xml:id="i-5gKX1X91S5gsFPmrjjMRAK">
            Det är ett problem att flera olika myndigheter i dag har tillsynsansvar
            över olika delar av den viktiga samhällssektor som vakt- och bevakningsbranschen
            utgör. Länsstyrelsen svarar för auktorisation av bevakningsföretag,
            medan det är polisen som förordnar ordningsvakter och utövar tillsyn
            över dem. Entrévärdarna är en oreglerad verksamhet och står därmed
            helt utan tillsyn.
          </p>
          <p xml:id="i-QCkME26pJ3LD8oi8cpqP24">
            Man kan fråga sig om länsstyrelserna i dag orkar uppfylla sin
            tillsynsuppgift för bevakningsbranschen. Totalt sett beräknas
            78 årsarbetskrafter finnas på länsstyrelserna, detta för tillsyn
            av en bransch med 23 000 anställda.
          </p>
          <p xml:id="i-TNXtJNjHpyiDBAEkUbnBzM">
            Det är som sagt polisen som förordnar ordningsvakter, och samma
            polismyndighet ska också fatta beslut om att ett förordnande ska
            återkallas. När ordningsvakten ansöker om förordnande uppger vakten
            också var han eller hon har sitt uppdrag som ordningsvakt. När
            ordningsvakten byter arbetsgivare finns det dock ingen skyldighet
            att meddela detta, vilket gör att polisens uppgifter om ordningsvakternas
            uppdragsgivare blir alltmer inaktuella ju längre tiden går. Detta
            är ett problem, både i det löpande samarbetet mellan polis och
            ordningsvakter och i polisens tillsyn över vakternas arbete.
          </p>
          <p xml:id="i-MZ2xw8bxkmm6T1f1AZVi8s">
            De som drar nytta av detta är den mer ljusskygga delen av krognäringen:
            restaurangägare som sätter i system att skattefuska (genom t.ex.
            oredovisade garderobs- eller entréavgifter), bryta mot alkohollagen
            eller diskriminera vissa kategorier av gäster, såsom personer
            med mörk hudfärg. Dessa krögare kan välja att hantera myndigheters
            krav på ordningsvakter genom att anlita oseriösa aktörer. De bevakningsföretag
            som följer regler och avtal pressas därmed bort från marknaden.
          </p>
          <p xml:id="i-B8Gfor1ngL1LS9A9bnF1w4">
            Många ordningsvakter har i dag en förhållandevis låg inkomst
            som redovisas på skattebeskedet. Enligt många bedömningar hänger
            detta samman med att den vita lönen för vissa vakter bara utgör
            mellan 40 och 60 procent av den faktiska inkomsten. Resten drygas
            ut med svarta pengar från t.ex. entré- eller garderobskassorna.
          </p>
          <p xml:id="i-4tVjrosLHnHnfquJGvDUkQ">
            I sitt remissvar på Alkoholutredningen skriver Skatteverket i
            juni 2009: Skatteverket har i flera fall konstaterat samband mellan
            vakter, entrévärdar och garderobspersonal. Skatteverket har även
            erfarenhet av att denna verksamhet har ett direkt samband med
            organiserad brottslighet. Garderobspersonalen har ofta inflytande
            över vem eller vilka som tillåts komma in på restaurangen. Ansvarsfördelningen
            mellan entrévärdar och garderobspersonal är oklar. Det finns således
            ett samband mellan garderobsverksamheten och ordning och nykterhet
            på restaurangen.
          </p>
          <head xml:id="i-TM16Bi7hYQLY4jceRrWtCn" type="h1">
            Entrévärdar
          </head>
          <p xml:id="i-VB7B6frfX8YSBjEkZDtd2U">
            På vissa restauranger, främst i storstäderna, finns förutom ordningsvakter
            även s.k. entrévärdar eller klubbvärdar. Termerna skiftar, men
            tar sikte på personer som arbetar i entréer till särskilt frekventerade
            uteställen och som enbart har till uppgift att ordna kön och släppa
            in gäster enligt ägarens riktlinjer.
          </p>
          <p xml:id="i-KLkoBYbC8xHxivK5T5Mvx1">
            I lagens mening har entrévärdar inte rätt att göra något annat
            än vilka medborgare som helst (t.ex. s.k. envarsgripanden av brottslingar),
            men i verkligheten tar de på sig en helt annan roll. För de flesta
            gäster framstår entrévärden som en person med minst lika stora
            maktbefogenheter som ordningsvakterna.
          </p>
          <p xml:id="i-V5cKdvJHWYFFHKXHkzF85k">
            Entrévärdarna gör i praktiken ofta samma arbete som ordningsvakterna,
            trots att entrévärdar inte har större befogenheter än en vanlig
            privatperson. Problemet är att de, till skillnad från ordningsvakterna,
            kan stanna i tjänsten även efter att ha dömts för övervåld eller
            andra brott.
          </p>
          <p xml:id="i-Tk43fsP5rJZPAw5kMvaKof">
            Varför är detta fallet? Därför att arbetet som entrévärd är en
            företeelse som är helt oreglerad i lagen. Därmed finns det inte
            heller några legala möjligheter för myndigheter att stoppa en
            entrévärd från att fortsätta arbetet trots att han visat sig gravt
            olämplig.
          </p>
          <p xml:id="i-TzBvy2TRXimr1DYo5dtF7i">
            En kartläggning av Dagens Nyheter hösten 2007 visade att ett
            tiotal personer med kriminell bakgrund arbetade i krogarnas entréer
            enbart i Stockholm. Några exempel:
          </p>
          <list xml:id="i-HxzhstqpKsYGF1w9SuU9R9" style="ul">
            <item xml:id="i-7MhtYrEVxsxzVC4H3Vbf3i">
              39-årig man tidigare dömd till sex års fängelse för grovt rån
              och tre års fängelse för medhjälp till rån. Mannen är bl.a. dömd
              för inblandning i ett väpnat rån mot väktare i Uppsala 2004 som
              inbringade 1,4 miljoner kronor.
            </item>
            <item xml:id="i-G7dWp9oyM42qVcgyTo4bYJ">
              24-årig man dömd till fängelse vid tre tillfällen på 2000-talet
              för människorov, rån, medhjälp till rån och medhjälp till grov
              stöld.
            </item>
            <item xml:id="i-E47TWMd3FWzXtf1KRAhjR6">
              30-årig man dömd till två års fängelse för grovt narkotikabrott.
            </item>
            <item xml:id="i-RtYaJA3uwDsP8f1yFDRyFn">
              27-årig man som är upptagen på Rikskriminalens så kallade Alcatrazlista
              över landets 100 mest brottsaktiva gängmedlemmar. Mannen har kopplingar
              till den kriminella grupperingen Original Gangsters och är dömd
              för bl.a. grov misshandel och narkotikabrott.
            </item>
          </list>
          <p xml:id="i-6kMc4AL1hTA1DQVHdX57k9">
            Varför anlitar en restaurangägare en grovt kriminell person som
            entrévärd? En förklaring kan vara djungelns lag att den grovt
            kriminelle tros kunna avskräcka andra kriminella personer från
            rivaliserande grupper från att ställa till bråk på restaurangen.
          </p>
          <p xml:id="i-A2MDRnBbCBAZ1sfU2tgzE8">
            Men minst lika vanligt är att det beror på att restaurangägaren
            själv blivit utsatt för hot från den organiserade brottsligheten.
            Att genom hot eller direkta brott ta kontroll över verksamheten
            som dörrvakt/entrévärd och garderobshanteringen kan för den organiserade
            brottsligheten vara en lönsam inkomstkälla. Dessutom gör den att
            krögaren hamnar i en mycket sårbar beroendesituation, vilket längre
            fram kan utnyttjas till t.ex. utpressning.
          </p>
          <p xml:id="i-NS7FC6MqJSw8FTTfhK5Nga">
            Därför är det också nödvändigt att en förbättrad offentlig tillsyn
            av vaktbranschen går hand i hand med ökade insatser från restaurangnäringen
            själv. Det etiska program som tagits fram av Sveriges Hotell-
            och Restaurangföretagare (SHR) lägger en bra grund, men det finns
            ett stort utrymme för att stärka samverkan mellan myndigheter
            och branschföreträdare. Det ligger inte bara i branschens eget
            intresse utan stärker även kundernas trygghet.
          </p>
          <head xml:id="i-PNkeddThcHcus7Li5e3ESa" type="h1">
            Samverkan mot organiserad brottslighet
          </head>
          <p xml:id="i-Kcuj6vcZ3pEAM8t2bHV8aM">
            Vi vet inte den exakta omfattningen av den organiserade brottsligheten
            i krogvärlden, men vi vet att den finns, att den tjänar pengar
            och därmed sannolikt expanderar om det går. Det gäller därför
            att arbeta både nationellt och lokalt för att minska restaurangbranschens
            sårbarhet och lagföra de brottsliga handlingar som begås. Polisen
            klarar det inte på egen hand.
          </p>
          <p xml:id="i-YbXkAXAEN1UWPrsyXu6Bcf">
            Folkpartiet liberalerna har länge förespråkat en Al Capone-strategi
            som går ut på att alla berörda myndigheter samverkar för att förfölja
            de yrkeskriminella i deras verksamhet. Det var ju inte för sina
            våldsbrott utan för skattefusk som Al Capone till slut hamnade
            bakom lås och bom.
          </p>
          <p xml:id="i-ET3DXmSagdRM1bCs6uSQc4">
            En sådan strategi håller nu på att förverkligas i och med att
            Justitiedepartementet för två år sedan utlyste en nationell mobilisering
            mot organiserad brottslighet. Det lade grunden för ett stärkt
            samarbete mellan polis och rättsväsende samt Skatteverket, Försäkringskassan,
            Socialstyrelsen, Tullverket, Kustbevakningen, Migrationsverket
            och kommuner, landsting och regioner. De fortsatta åtgärder som
            regeringen därefter har genomfört, t.ex. genom inrättande av regionala
            underrättelsecenter på flera orter i landet, ligger helt i linje
            med denna strategi och kommer att leda till en välkommen upptrappning
            av arbetet.
          </p>
          <p xml:id="i-KQvhKAHAnbpiParPc543cR">
            Jag är övertygad om att den organiserade brottsligheten i krogvärlden
            kan pressas tillbaka. Men det finns ingen enkel patentlösning,
            utan det behövs en kombination av flera olika åtgärder. Som en
            röd tråd löper behovet av tydligare regler och skärpt tillsyn.
            Missförhållandena i ordningsvaktsbranschen går att minska radikalt
            med ett bättre regelverk. Det finns också effektiva åtgärder för
            att minska cirkulationen av kontanta, oredovisade medel. Tillsynen
            behöver förbättras men också kraftsamlas.
          </p>
          <p xml:id="i-Nu1kSR5judweTfg4TgRSa3">
            Jag har i motionen pekat på behovet av att förbättra den statliga
            tillsynen av bevakningsföretag. I krogbranschen behöver också
            tillsynen av alkoholhanteringen bli bättre på många håll. Alkoholhanteringen
            är extra intressant i detta sammanhang eftersom den är reglerad
            och står för en så stor del av branschens inkomster.
          </p>
          <p xml:id="i-D8u6DLdmaJUhmLJPJNWBZ7">
            När den nuvarande alkohollagen trädde i kraft 1995 flyttades
            ansvaret för den lokala alkoholkontrollen från länsstyrelserna
            till kommunerna. Många kommuner arbetar mycket ambitiöst med detta,
            men i de olika kommunerna finns skiftande förutsättningar för
            att bedriva en fungerande tillsyn. Inte minst handlar det om att
            kommunerna inte alltid avsätter rimliga personalresurser. En forskarstudie
            2006 från Centrum för socialvetenskaplig alkohol- och drogforskning
            (SoRAD) vid Stockholms universitet visar också att närmare 15
            procent av kommunala alkoholhandläggare upplever att politiker
            och beslutsfattare prioriterar näringspolitiska insatser framför
            alkohollagen (Antonina Eriksson och Charlotta Fondén: Koll på
            krogen? Kommunala alkoholhandläggares arbetssituation). Siffran
            kan tyckas låg, men skulle motsvara att alkohollagens syfte åsidosätts
            i mellan 40 och 50 kommuner i landet. Det är inte rimligt.
          </p>
          <p xml:id="i-HYoxeCtGdZmJEPmT8LDRQN">
            Risken för felriktad lojalitet med lokala näringsidkare är ett
            problem som kräver åtgärder. Ett alternativ skulle kunna vara
            att på olika sätt främja att kommuner samarbetar om tillsynen.
            Om inte lägstanivån höjs på den kommunala tillsynen anser jag
            att samhället inte bör uteslutas och att tillsynsansvaret åter
            blir statligt i framtiden.
          </p>
          <p xml:id="i-TBNgSbqint6E829B9ekHo7">
            Mycket kan också göras genom ett ökat samarbete mellan olika
            tillsynsmyndigheter. Det finns en risk att alkoholhandläggaren
            besöker en restaurang och enbart synar nykterhetsnivån. Krogbranschen
            måste kontrolleras ur ett helhetsperspektiv som beaktar serveringstillstånd,
            brandskyddsföreskrifter, bokföring, mathygien m.m. Detta gör det
            lättare att punktmarkera oseriösa näringsidkare, men minskar också
            byråkratin och därmed arbetsbördan för alla skötsamma restaurangföretagare.
          </p>
          <p xml:id="i-CmGSn7T8uy1KBUi4jY2VF9">
            Alkoholtillståndsenheten vid Göteborgs kommun och övriga två
            storstäder har upparbetade rutiner för att i samarbete med Skatteverket
            och andra statliga myndigheter genomföra samordnad tillsyn. Liknande
            samarbetsformer borde finnas över hela landet.
          </p>
          <p xml:id="i-WCdS5wB4EkQKsSqF3T9J6s">
            Restaurangbranschen bör också öka sitt eget engagemang. För alla
            hederliga restaurangföretagare är den organiserade brottsligheten
            ett hot. Den är ett hot mot konkurrensen mellan företagen, den
            leder till hot mot många enskilda företagare och den är ett hot
            mot kunderna.
          </p>
        </div>
        <div xml:id="i-Bia3mMRmZcvbydKpmnVXxj" type="signatureBlock">
          <list xml:id="i-QBbe7fa22gUCzeVFcJhTmX">
            <item xml:id="i-7K98C7N3KHBbQd6QP2RwvY" who="i-QhURWkawnPDBf443faKewj" type="signature">
              Cecilia Wigström i Göteborg (fp)
            </item>
          </list>
        </div>
      </div>
    </body>
  </text>
</TEI>
