<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01472">
  <teiHeader>
    <fileDesc>
      <titleStmt>
        <title>om ett sysselsättningspolitiskt handlingsprogram.</title>
        <author>av herr Hermansson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ett sysselsättningspolitiskt handlingsprogram.</title>
          <idno type="rdwebb">FW021472</idno>
          <rs type="number">1472</rs>
          <ref type="dokument_url_text">http://data.riksdagen.se/dokument/FW021472/text</ref>
          <ref type="dokument_url_html">http://data.riksdagen.se/dokument/FW021472</ref>
          <ref type="dokumentstatus_url_xml">http://data.riksdagen.se/dokumentstatus/FW021472</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MwrZrip9wqNNy4iT4i4S94" type="signed"/>
        <correspContext corresp="i-MwrZrip9wqNNy4iT4i4S94">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-7d3TRxM4EXGPcH4Nyst5jR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1472/mot_1973__1472-001.pdf"/>
      <fw xml:id="i-B8sjW7XtAE9ntkDjW7ZZ3K">
        Mot. 1973:1472 2
      </fw>
      <div type="motHeader" xml:id="i-FMfLTv41Y3nWFm6bL9YN3m">
        <div type="motTitle" xml:id="i-sPMZsy3iHLJgeVgM9kEiX"/>
        <div type="motSubmissionInfo" xml:id="i-E21CVAztmYYwzpooDjRT71"/>
      </div>
      <div type="motBody" xml:id="i-Fm4wXREH8uw3KeKh2BUaNw">
        <div xml:id="i-DfSyf31A948B4NspEuY43i">
          <p xml:id="i-PaVQzv9Y8atdTJ7YMuGnzT">
            Nr 1472
          </p>
          <p xml:id="i-N68gM2B9NP8QiMd6mFzSCM">
            av herr Hermansson m. fl. om ett sysselsättningspolitiskt handlingsprogram.
          </p>
          <p xml:id="i-8qpD2RLrxZXYjCthca3RqS">
            Frågan om arbetslösheten och den framtida sysselsättningen är
            dagens mest brännande fråga för folkets stora flertal i Sverige.
            Den är också en av det kapitalistiska världssystemets ödesfrågor.
            Krisen i Sverige är en spegling av kapitalismens allmänna kris.
            Dess orsaker ligger djupare än i den tillfälliga konjunkturen.
            Krisen har varit på väg under lång tid. Under delar av 1950-talet
            rådde i stort sett full sysselsättning i Sverige, i den klassiska
            meningen att antalet arbetstillfällen var lika stort eller något
            större än antalet som önskade arbete. Läget började ändras strax
            före 1960 och slog efter 1965 definitivt om. Ända sedan slutet
            av 1950-talet märktes en stegring av arbetslöshet och undersysselsättning.
            Den genomsnittliga traditionella arbetslösheten ökade sakta, och
            de undersysselsatta grupperna, omskolningsfall, folk i skyddad
            sysselsättning, beredskapsarbetare ökade i antal. Dessa olika
            kategorier hade t. o. m. 1950-talet utgjort små marginalgrupper.
            Totala antalet personer i omskolning, beredskapsarbete, skyddat
            arbete och arkivarbete utgör när detta skrives över 100 000. De
            i traditionell mening arbetslösa utgör f. n. också över 100 000.
            Deras antal har fördubblats sedan hösten 1970. Antalet personer
            som av arbetsmarknadsskäl tvingats ta deltid uppgår till ca 90
            000. Antalet s. k. latent arbetslösa är ungefär lika stort. Ett
            stigande antal människor har förtidspensionerats av arbetsmarknadsskäl.
            Det har skapats en särskild arbetsmarknad vid sidan av den öppna.
            Det cyniska uttrycket härför är höga förvaltningstjänste- män
            och politikers tal om ”A-laget” och ”B-laget” på arbetsmarknaden.
            Den djupare orsaken till denna utveckling ligger i det kapitalistiska
            systemet som sådant. Inga statistiska manövrer kan dölja att en
            avgörande förändring inträtt i den svenska kapitalismens allmänna
            och sysselsättningsmässiga tillväxt under 1960-talet. De förvärvsarbetandes
            antal enligt folkräkningarna har mellan 1960 och 1965 ökat med
            grovt taget 100 000. Det har mellan 1965 och 1970 minskat med
            24 000. Efter 1970 har, enligt vad även regeringen erkänner, fortsatt
            minskning inträffat i sysselsättningen. Minskningen är uppenbar
            även när man inräknar antalet deltidsarbetande som i och för sig
            hittills haft en tendens att öka. De senaste åren har för övrigt
            spårats en klar tendens till att ersätta heltidsarbetande med
            deltidsarbetande.
          </p>
          <pb facs="riksdagen-motions-pdf/data/1973/mot_1973__1472/mot_1973__1472-002.pdf"/>
          <fw xml:id="i-XsxSTYQKDNjbnzbPd2cGvN">
            Mot. 1973:1472 3 vå
          </fw>
          <p xml:id="i-KJ2M2JobdPySJZeYQXo117">
            Faktorerna bakom dessa kroniska tillväxtproblem är flera. De
            hör alla samman med den svenska kapitalismens utvecklingsstadium.
            Huvudfaktorn är den ständiga, lagbundna förskjutningen mellan
            fast kapital (produktionsmedel) och variabelt kapital (löner)
            till det förras förmån. Vid varje given ny investering blir effekten
            på sysselsättningen allt mindre. Stora nyinvesteringar kan göras
            utan någon sysselsättningsök- ning alls. Sverige är ett imperialistiskt
            land — det exporterar kapital. Kapital- exporten har tagit fart
            fr. o. m. 1960-talet. Kapital strömmar ut till andra delar av
            den kapitalistiska världen. Detta minskar givetvis tillväxten
            i hemlandet. De krav arbetslivet i dag ställer på prestation och
            disciplin har gjort arbetsköparna alltmera benägna att sortera
            ut människor som de inte anser motsvara kraven. Följden blir en
            växande grupp av utslagna som har svårt att över huvud komma in
            på någon reguljär arbetsmarknad igen. Kapital koncentreras geografiskt
            alltmer. Följden blir att allt fler bygder får allvarliga sysselsättningsproblem.
            Existensen av sådana kronis- ka depressionsområden förvärrar arbetslösheten.
            Den växande arbetslösheten och undersysselsättningen hotar få
            allvar- liga följder för de lönarbetandes hela ekonomiska ställning,
            deras sociala standard och politiska inflytande. Detta hot gör
            sig gällande på en rad olika sätt. Existensen av en stor armé
            arbetslösa och undersysselsatta försämrar hela lönarbetarklassens
            lönepolitiska position. Den gör det möjligt för storfinansen,
            regeringen och LO-ledningen att driva sin återhållsamhets- propaganda
            i aktuella och framtida lönerörelser.
          </p>
          <p xml:id="i-S9nPy5j12ymHE97QzGzz6E">
            Arbetslösheten får också för lönarbetarna ogynnsamma fördelningspo-
            litiska effekter. För det första drabbar följderna av krisen oftast
            de redan dåligt ställda — lågavlönade, ungdomar som kommer direkt
            från utbild- ningen, kvinnor, människorna i avfolkningsområdena.
            Klyftorna mellan dem och alla övriga kategorier ökar. Dessutom
            måste den växande armén av arbetslösa och undersysselsatta, det
            ständiga ”B-laget”, hela tiden på något sätt hjälpligt försörjas.
            Det sker via verksamhet där de inte tillåts vara produktiva i
            samma utsträckning som på en normal arbetsmarknad. Det sker via
            arbetslöshetskassor och socialförsäkring, via socialbudgeten osv.
            Kostnaderna härför, liksom för den växande AMS-byråkratin, täcks
            bl. a. med ökade kommunalskatter, ökad moms. Detta är en omfördel-
            ning mellan två olika skikt inom arbetarklassen. Kapitalet dras
            inte in. Det slipper betala följderna av sin egen kris. Detta
            ökar likaledes klassklyftorna i samhället. Genom tendenserna till
            standardminskning för stora grupper de senaste åren har kvinnornas
            inträde på arbetsmarknaden — som normalt är ett uttryck för frigörelse
            — delvis blivit ett ekonomiskt tvång. Detta skärper diskrimineringen
            av kvinnor på arbetsmarknaden.
          </p>
          <pb facs="riksdagen-motions-pdf/data/1973/mot_1973__1472/mot_1973__1472-003.pdf"/>
          <fw xml:id="i-DuuCc4tnDaWZhugmviYGyn">
            Mot. 1973:1472 4
          </fw>
          <p xml:id="i-GJjuYndNrMpPPfBhpArqUr">
            Det är kvinnorna som svarar för den stora ökningen av deltidsarbetande,
            vilka från arbetsköparsynpunkt är billiga. Krisen gör också att
            kvinnorna får svårare att konkurrera med männen i hittills manligt
            dominerade yrken än vad fallet är vid högkonjunktur och full sysselsättning.
            Slutligen får krisen till följd att det kommunala skatteunderlaget
            utvecklas otill- räckligt. Följden blir nedskärningar i investeringarna
            som bl. a. går ut över barnstugorna.
          </p>
          <p xml:id="i-6rKnLTuPHG6wUwFjgag9BR">
            4.
          </p>
          <p xml:id="i-8SdE1LtBVKCboffsgJziXS">
            Kapitalismen kan inte skapa tillräckligt med arbete. En politisk
            kraft utgående från lönarbetarna måste gripa in i processen. Staten
            i det kapitalistiska samhället är en borgerlig stat. Dess huvud-
            uppgift är att försvara det etablerade samhället och rådande ägandeför-
            hållanden. Men liksom lönarbetarna genom kamp och enighet kan
            tvinga privatkapitalet till eftergifter, kan det också på samma
            väg tvinga staten till eftergifter. Sysselsättningskrisen är en
            följd av kapitalismens inneboende utveck- lingslagar. Dessa kan
            upphävas först när samhället befriat sig från kapitalismens tvångströja.
            Men detta betyder inte att dagens arbetslös- hetskris skall vänta
            på sin lösning till dess förutsättningarna för en avgörande socialistisk
            omvälvning föreligger. Tvärtom skapas socialismens förutsättningar
            ur den dagliga kampen. De uppstår inte plötsligt och ur ett tomrum
            i en revolutionär situation. Genom skärpt försvars- och intressekamp
            från lönarbetarnas sida växer medvetandet. Genom att framtvinga
            eftergifter av staten och kapitalet kommer man alltmer de avgörande
            stridsfrågorna inpå livet. Kräver lönarbetarna i dag ett stort
            statligt program för att skapa arbete, kommer de att finna att
            detta skärper nödvändigheten av en slutgiltig övergång till socialismen
            som system.
          </p>
          <p xml:id="i-8LR6haPhm7HHGG1NvtNSU2">
            &amp;
          </p>
          <p xml:id="i-GZ4ULfSqWsP89MwhdzKREM">
            Hur stort är sysselsättningsproblemet i Sverige? Hur många arbeten
            behöver skapas för att rätten till arbete skall bli en realitet
            för alla? Svaret beror av många faktorer, som är svåra att exakt
            ange. Det beror t. ex. av studiefrekvensen, av hur snabbt kvinnornas
            ekonomiska frigörel- se sker, i hur stor utsträckning hemarbete
            föres över på kollektiva institutioner. Det beror också på totalbefolkningens
            framtida storlek; denna i sin tur beror mycket av invandringen.
            Några exaktare kalkyler kan inte göras annat än med hjälp av ett
            dataprogram. En mycket grov bedömning kan emellertid göras. Den
            ger ungefär följande resultat. Om man räknar med en hög studiefrekvens
            för befolkningen under 20 år, en förvärvsintensitet för kvinnor
            i gruppen 20—65 år på 70 procent, en indragning av alla arbetslösa
            och undersyssel- satta på den reguljära arbetsmarknaden, får man
            vid en totalbefolkning för riket på ca 9 miljoner vid mitten av
            1980-talet ett behov av åtminstone 4,5 miljoner heltidsarbeten
            (som givetvis i viss utsträckning kan delas i deltidsarbeten).
            Jämfört med nuläget betyder det ett tillskott
          </p>
          <pb facs="riksdagen-motions-pdf/data/1973/mot_1973__1472/mot_1973__1472-004.pdf"/>
          <fw xml:id="i-A14CLeDsr78XiR23L5Niht">
            Mot. 1973:1472 5
          </fw>
          <p xml:id="i-R8xCY3VLQr2zw64HYRRjmw">
            av 900000 nya arbetstillfällen. Skulle sysselsättningstrenden
            ha en inneboende tendens att bli sämre än vad som svarar mot oförändrat
            antal arbetstillfällen, måste tillskottet därutöver kompensera
            detta. Om man under perioden förkortar den allmänna arbetstiden
            med, låt oss säga, 10 procent reduceras behovet med grovt taget
            hälften. Men även då rör det sig alltså om ett behov, som under
            alla omständigheter räknas i hundra- tusentals nya arbetstillfällen.
            Detta ger de första nödvändiga utgångs- punkterna för förståelse
            av problemets väldiga storleksordning. Det framgår också klart,
            att detta problem kan kapitalismen inte lösa. Att förhållandena
            för övrigt inte blivit ännu värre än de faktiskt är beror bl.
            a. på att den offentliga sektorn har ökat sitt antal sysselsatta
            och därmed hittills kompenserat nedgången på den rent privata
            sektorn. Ett statligt program för att skapa arbete blir i sin
            första del ett industripolitiskt program. Det måste innefatta
            en omfattande, aktiv och självständig statlig företagsamhet och
            produktion. Men det stannar inte vid detta. Programmet måste också
            få en kvalitativt annorlunda inrikt- ning än kapitalistiskt produktionsliv.
            Det måste innefatta investeringar för att förbättra standarden
            ur andra, kvalitativa, aspekter än blott högre produktion. Det
            bör alltså inrikta sig på de stora sociala bristområdena. Det
            bör söka åstadkomma en omprioritering av investeringsbehoven i
            folkflertalets intresse. Den statliga industrin skall också göras
            till en pionjär när det gäller demokratiska beslutsmetoder och
            mobilisering av de arbetandes kunnande och självständiga, skapande
            förmåga. På denna väg kan programmet, även om det måste börja
            genomföras under kapitalistiska förhållanden, förebåda och förbereda
            övergången till socia- lismen, där vinstmaximering och rovdrift
            ersatts som produktionssyste- mets vägledare av den sociala nyttan,
            definierad som folkflertalets rätt till arbete, samt ett standardbegrepp
            som omfattar de för folkflertalet och dess framtid väsentliga
            kvalitativa kraven på den totala livsmiljön. Ett statligt produktions-
            och sysselsättningsprogram har alltså flera olika sidor. Grovt
            taget kan man skilja på åtgärder av fyra huvudtyper: a) nya statliga
            industrier, dvs. direkt tillväxtfrämjande produktionsin- vesteringar,
            b) ett stort forskningsprogram, där man investerar för snabbare
            fram- tida teknologiskt avancemang, c) investeringar i sociala
            bristområden, dvs. satsningar med icke-ekono- miska motiv men
            med viktiga sysselsättningspolitiska och delvis även produktivitetsfrämjande
            effekter, d) investeringar i trafikapparaten, vilka utgör en mellantyp
            mellan a) och c) med hänsyn till sin karaktär, e) lagstiftningsåtgärder
            som förbättrar sysselsättningsläget — dessa åtgärder har andra
            sociala bieffekter av progressiv natur. Statsindustrierna bör
            genom sin framtida inriktning och lokalisering söka bli drivmotorer
            för den ekonomiska utvecklingen i regionerna. I denna mening blir
            de alltså basindustrier. Programmet bör tidsmässigt läggas upp
            utifrån ett dubbelt perspektiv — dels ett perspektiv på 10—20
            år, där sysselsättningsproblemen mer
          </p>
          <pb facs="riksdagen-motions-pdf/data/1973/mot_1973__1472/mot_1973__1472-005.pdf"/>
          <fw xml:id="i-ECdTBvZVfAdyeezkQuixgB">
            Mot. 1973:1472 6
          </fw>
          <p xml:id="i-3tDieV9Znq19j6ADnUQKQs">
            omedelbart angrips, dels ett långsiktsperspektiv som sträcker
            sig åtmins- tone något bortom år 2000. Det senare måste framför
            allt innefatta energiaspekten och framtidsforskningen. Följande
            mer konkreta punkter bör ingå i ett sådant program:
          </p>
          <p xml:id="i-6S4TPnrap4AkViavvD6xPt">
            1. Statliga verkstadsindustrier
          </p>
          <p xml:id="i-Fb1XL6VTWXTuxdHie5ubVn">
            Flera olika industrityper kan här anses lämpliga för initiativ:
            a) lätt verkstadsindustri med metallmanufakturprodukter b) specialindustri
            för avancerade motorer och utrustning för trans- portsektorn c)
            maskinindustri för tillverkning av produktionsmaskiner för den
            övriga metallindustrin d) statlig industri för bearbetning av
            metallskrot e) industri för bearbetning av specialmetaller — detta
            projekt måste planeras på någon sikt och läggas upp bl.a. med
            tanke på framtida metallbrist. Av den statliga metallindustrin
            bör de första enheterna lokaliseras till Norrbotten. Därnäst bör
            södra Norrland, Värmland och exempelvis Kalmarbygden komma i fråga.
          </p>
          <p xml:id="i-76nnNYZ9cMPBXeK8q2v4P4">
            2. Statsindustri inom anläggnings- och konstruktionssektorn
          </p>
          <p xml:id="i-4Kq3QdWrNeCqfuhB552psE">
            a) industri för miljöskyddsanordningar, reningsanläggningar etc.
            med avancerad framtidsinriktning b) industri för uppvärmnings-
            och isoleringstekniska produkter och anläggningar.
          </p>
          <p xml:id="i-B3JWzBRxk4veBCxc9RVz8c">
            3. Statsindustri inom elektronik- och dataindustrin
          </p>
          <p xml:id="i-LTTqMeXURSsvhUsLwKy1hg">
            Denna starkt forskningsbetonade framtidsbransch bör bli helt
            statlig redan under nuvarande samhällsförhållanden. Forskningsresurserna
            bör samlas i nationell hand. Det utländska kapitalet bör hållas
            utanför denna maktpolitiskt viktiga bransch. Demokratisk insyn
            är här särskilt väsentlig. Takten i utbyggnaden bör ökas. Den
            växande elektroniska industrin och dataindustrin kan lämpligen
            i första hand komma i fråga för Östgötaregionen.
          </p>
          <p xml:id="i-NcosiuxjivnWPfMLCQzDhD">
            4. Statlig kemisk och kemisk-teknisk industri
          </p>
          <p xml:id="i-5Q2qbkFHEAQo8ccszi4v3W">
            a) Statligt oljeraffinaderi — betydelsen häräv ökar med oljeberoendet
            och angelägenheten av att hålla oljekostnaderna tillbaka så mycket
            som möjligt inför den väntade prisstegringstrenden. Raffinaderiet,
            som miljömässigt måste förses med starkt avancerad teknik, bör
            förläggas till Bergslagsområdet. b) Industri för avancerad specialförädling
            med olja som bas. Detta är i hög grad en framtidsindustri. Föreligger
            de handelspolitiska förutsätt-
          </p>
          <pb facs="riksdagen-motions-pdf/data/1973/mot_1973__1472/mot_1973__1472-006.pdf"/>
          <fw xml:id="i-DbLFnfbtm2UaJLxwqAAsAH">
            Mot. 1973:1472 ,
          </fw>
          <p xml:id="i-D6bxVThCmjXfYf25mThHiL">
            ningarna tör utnyttjandet av sovjetisk olja, kan en lokalisering
            till sydöstra Sverige diskuteras, i annat fall kan Värmland, Västergötland
            eller Örebroregionen komma i fråga. c) Träkemisk industri för
            utveckling av nya linjer inom skogsprodukt- förädlingen. Den ensidiga
            massainriktningen inom skogsindustrin bör motverkas med hänsyn
            till dess internationella konkurrensproblem i framtiden och dess
            för skogsdriften negativa miljökonsekvenser. Träkemisk industri
            bör lämpligen förläggas till mellersta Norrland.
          </p>
          <p xml:id="i-8u2QRnkbR327MAEEh2qZAw">
            5. Utbyggnad och fullständig nationalisering av atom- och atomreaktor-
            industrin
          </p>
          <p xml:id="i-FuzpRpB2PQWEBfXAPdB7rQ">
            Forsknings- och utvecklingsarbete bör läggas helt i nationell
            hand, inte som nu delvis handhas av amerikanska eller svenska
            multinationella företag.
          </p>
          <p xml:id="i-LT4agHQouF5pkpUtZt82iQ">
            6. Investeringar för transportsektorn
          </p>
          <p xml:id="i-Cx7saYaBpjysQmhZHn1rWZ">
            Slut på järnvägsnedläggningarna. Eftersläpningen inom järnvägsväsen-
            det och övrig kollektiv trafik tas igen. Snabba investeringar
            för att ersätta nedsliten och föråldrad materiel. Särskild uppmärksamhet
            och satsning på framtidsbetonade lokomotivtyper. Ökade investeringar
            i säkerhetssystemen. Slut på idéerna om enmansbemanning på vissa
            tåg. Ombyggnad av sträckor och bangårdar, där detta är nödvändigt
            för att kunna öka hastighet och övrig prestation i enlighet med
            järnvägens faktiska potential. Förlängning av ostkustbanan. Investeringarna
            i transportsektorn kommer att få produktivitetsfräm- jande effekter
            vid sidan av de sysselsättningspolitiska. De kommer också att
            få betydelse för Nordsveriges och andra glesbygders kommunikations-
            standard.
          </p>
          <p xml:id="i-MGHLZR4WYocV9TckMcMWpM">
            7. Energianläggningar
          </p>
          <p xml:id="i-UzrGFZ6da3JWK7XqzBkm7q">
            Utbyggnad av kommunala kraftvärmeverk med statligt stöd i snabbare
            takt än som förutsätts i CDL:s nuvarande prognoser. Med nuvarande
            orationella och råvaruförslösande typ av kärnreaktorer kan temporärt
            och i väntan på en framtida lösning av fusionskraftens praktiska
            problem en utbyggnad av de rationella och från miljösynpunkt förhållandevis
            lätthanterliga lokala kraftvärmeverken vara motiverad, åtminstone
            i åtskilliga tätorter.
          </p>
          <p xml:id="i-HzhQxEphPZ2u3Qb9w3ip4L">
            8. Starkare investeringar i framtidsforskning och brett tekniskt
            kunnan- de
          </p>
          <p xml:id="i-53SZT4xvtjPB7nSJW5noJt">
            Ökade insatser och starkare prioritering av framför allt forskningen
            på
          </p>
          <p xml:id="i-Bs84TnZzSu8ydSMRwwo8Re">
            energiområdet. Utarbetande av program för omskolning och uppskolning
            av breda
          </p>
          <pb facs="riksdagen-motions-pdf/data/1973/mot_1973__1472/mot_1973__1472-007.pdf"/>
          <fw xml:id="i-9HnyDgqUbRva4TVjMNckoz">
            Mot. 1973:1472 8
          </fw>
          <p xml:id="i-2XfaUDJMzdqWtADHT1V2pJ">
            skikt av de arbetande till en högre teknisk och naturvetenskaplig
            kunskaps- standard. Tekniskt-naturvetenskaplig omskolning av delar
            av humanist- överskottet.
          </p>
          <p xml:id="i-44efwc5pX13bc49CsmyJS5">
            9. Rehabiliteringsprogram för stadsmiljöer
          </p>
          <p xml:id="i-GxnHQwu3WYkmhxw77PDeGC">
            I särskild motion till årets riksdag föreslår vpk att en arbetsgrupp,
            gemensam för civil-, social- och inrikesdepartementen, skall tillsättas
            för att utarbeta ett program för social och fysisk sanering speciellt
            av de s. k. betongslumområdena och vissa halvcentrala bostadsområden,
            vilka gravt bullerstörs och pressas av cityexpansion. Ett sådant
            program skulle komma att innehålla a) extra gatuinvesteringar
            för avledande av störande trafik ur äldre bostadsområden och för
            ökad säkerhet åt gångtrafik b) förnyelse eller förbättringar av
            den yttre miljön i en rad s.k. betongslumområden c) speciella
            socialpolitiska och socialmedicinska insatser, främst i såda-
            na bostadsområden där problemen i dessa stycken gjort sig gällande
            i form av ekonomisk misär, s.k. anpassningsbesvär, subkulturer
            bland ungdomen osv. d) investeringar i bristsektorer på servicesidan
            — här blir framför allt utbyggnaden av barnstugorna den viktigaste
            punkten. Den aktuella och väntade kommunalekonomiska situationen
            riskerar att starkt drabba just denna utbyggnad, något som med
            statligt stöd måste förhindras. Brist- problemen är på detta område
            redan i utgångsläget avsevärda. Vid en förvärvsfrekvens av t.
            ex. 60 procent bland mödrar med barn under 7 år måste i början
            av 1980-talet 360 000 barn få tillsyn, flertalet inom ramen för
            kollektiva institutioner. Detta kräver dels betydande anläggningsin-
            vesteringar, dels med en god vårdstandard en personal på minst
            90 000—-100 000 personer. Alla dessa investeringar ökar sysselsättningen
            i de större städerna. De påverkar såväl byggsektorn som service-
            och administrationssektorn.
          </p>
          <p xml:id="i-BFifeCsi227jr7JMFJM4YK">
            10. Miljöinvesteringar i övrigt
          </p>
          <p xml:id="i-MbXhVU8HTrjV8PMKHvVvbL">
            a) Ökad takt i utbyggnaden av reningsanläggningar för luft och
            vatten. Strängare praxis bör införas för att tvinga industrin
            att följa miljöskydds- lagens ursprungliga intentioner. b) Ökade
            saneringsinsatser för redan förstörda vattendrag eller degene-
            rerade landskap.
          </p>
          <p xml:id="i-7jvZNwEHkoam8f5na3CbGF">
            11. Sociala lagstiftningsåtgärder med sysselsättningsfrämjande
            effekt
          </p>
          <p xml:id="i-MgnJP9JR5r1LTmeC4yig1W">
            a) stegvis förkortning av den allmänna arbetstiden b) väsentligt
            vidgade möjligheter till frivillig förtidspensionering
          </p>
          <pb facs="riksdagen-motions-pdf/data/1973/mot_1973__1472/mot_1973__1472-008.pdf"/>
          <fw xml:id="i-GbJvQFXxZpR4cwPo6qsTy4">
            Mot. 1973:1472 9
          </fw>
          <p xml:id="i-MVQzMkzAJq9rYQ4KxPHa2p">
            c) skärpta regler för standarden på undervisning och vård med
            krav på tätare personalbesättning, mindre undervisningsklasser
            o. d. Insatser över ett så brett fält, som skisseras i dessa 11
            punkter, ställer betydande anspråk på kapitalsidan. Behovet kan
            primärt fyllas via ATP-fonderna. Bl.a. bör man i stället för att
            genom dem furnera privatindustrin med kapital reservera detta
            för de nya statliga och statligt-kommunala initiativen. Därutöver
            bör idén om en särskild fondav- gift för alla företag över en
            viss minimistorlek diskuteras som en kompletterande väg i kapitalförsörjningen.
            Vid den expansion som skulle inträda med ett genomförande av det
            sysselsättningspolitiska programmet kan sparandet i och för sig
            väntas öka, förutsatt att priskontrollerande åtgärder dämpar inflationstendenserna.
            Programmet innebär i sina kon- sekvenser en betydande förskjutning
            i investeringarnas prioritering i riktning mot mer forskning,
            mer satsning på utpräglade framtidsbran- scher samt på icke-kommersiella
            investeringar. Detta kan givetvis snabbt leda till konflikter
            med det privata kreditväsendet som kontrolleras av storfinansen.
            Vänsterpartiet kommunisterna har i särskild motion till årets
            riksdag krävt och framlagt skälen för ett förstatligande av de
            privata affärsbankerna. Mot bakgrund av vad som anförts hemställes
            att riksdagen hos regeringen begär ett brett sysselsättningspoli-
            tiskt handlingsprogram omfattande bl. a. a. statliga basindustrier
            i skilda regioner, b. ökad satsning på framtidsforskning och framtidsbetonade
            branscher, c. särskilt investeringsprogram för sociala och miljömässiga
            bristområden.
          </p>
          <p xml:id="i-X1GATLT6fLa85mAsWimjo1">
            Stockholm i januari 1973
          </p>
          <p xml:id="i-MGwWyk9sTvvnfY3pdopPTc">
            C.-H. HERMANSSON (vpk)
          </p>
          <p xml:id="i-VnjFfJsLZcwQX3EGr1oPVB">
            LARS WERNER (vpk) NILS BERNDTSON (vpk) i Tyresö i Linköping
          </p>
          <p xml:id="i-Q8NJwHLZwtz6ENyWPBHmhG">
            EIVOR MARKLUND (vpk) GUSTAV LORENTZON (vpk)
          </p>
        </div>
      </div>
    </body>
  </text>
</TEI>
