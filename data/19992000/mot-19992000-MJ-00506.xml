<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0506/mot_199900_MJ_0506-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ506 pnr: mp538
          </p>
          <p>
            Motion till riksdagen
          </p>
          <p>
            1999/2000:MJ506
          </p>
          <p>
            av Gudrun Lindvall m.fl. (mp) Grisuppfödning
          </p>
          <p>
            Inledning
          </p>
          <p>
            Riksmötet 1997/98 interpellerade jag om situationen för landets
            kor, som inte fick komma ut på sommaren. Jordbruksverket tittade
            då över dispenserna och idag ser det betydligt bättre ut. De allra
            flesta mjölkkorna kommer nu ut på sommaren för att beta gräs och
            njuta av solen. För andra nötkreatur är detta ett krav utan möjlighet
            till dispens. Tjurar och kalvar är dock undantagna. För grisarna
            är det fortfarande inomhusmiljön som gäller, en miljö som ofta
            är ohälsosam på grund av dålig luft och också är trång och bullrig.
            I djurskyddsförordningens 12 8 står att läsa: 12 $ Om det är möjligt
            skall avelssvin sommartid ges tillfälle att vistas ute.
          </p>
          <p>
            Grisar är renliga och sociala djur
          </p>
          <p>
            Slaktsvinsproduktionen sker intensivt idag. De flesta grisar
            kommer aldrig ut. Att böka i jord och gotta sig i solvärmen kommer
            aldrig på fråga för andra än de grisar som hamnar hos en producent
            av KRAV-fläsk. För att få märka grisköttet med KRAV-märket är
            utegång nämligen ett måste. Men om grisar får chansen klarar de
            bra att leva utomhus och till och med grisa i små kojor. De smågrisar
            som föds på det sättet drabbas sällan av smågrisdiarréer. De äter
            jord och får i sig de nyttiga bakterier och mineraler de behöver.
            Grisar är allätare och finner rötter i jorden förutom det foder
            de får. De gyttjebadar, rör sig mycket och lever i sociala flockar.
            Undersökningar visar att KRAV-grisar inte alls är sjukare än inom-
            husgrisarna, snarare tvärtom. Risken för rödsot, som anförts som
            skäl för inomhusuppfödningen, visar sig överdriven och vaccin
            finns idag. Köttet blir inte så annorlunda, men många konsumenter
            vill veta att ”maten” haft ett bra liv med möjlighet till naturliga
            beteenden och ett uteliv. Att inomhusgrisarna ofta har luftvägsproblem
            och en torftig miljö utan stimulans och möjlighet till naturliga
            beteenden känns inte alls bra.
          </p>
          <p>
            Grisar måste ut!
          </p>
          <p>
            Djurskyddsförordningens 12 8 börjar med orden Om det är möjligt.
            Vem som avgör om det är möjligt framgår inte. Det är uppenbart
            att det blir upp
          </p>
          <pb facs="riksdagen-motions-pdf/data/199900/mot_199900_MJ_0506/mot_199900_MJ_0506-0002.pdf"/>
          <p>
            till var och en att avgöra om man anser det möjligt att släppa
            ut avelssvinen Mot. 1999/2000 eller inte. Paragrafen blir med
            en sådan skrivning totalt meningslös. Det finns MJ506 ju inget
            förbud mot att inte ha grisar ute. Det är dags att grisar liksom
            nötkreatur kommer ut under sommaren. Dagens stora svinstallar
            måste utvecklas och möjligheter ges till utevistelse för både
            slaktsvin och avelssvin. Det är möjligt att det behövs ett dispensförfarande
            under en övergångsperiod likt det som finns för mjölkkor, men
            utvecklingen måste inledas. Ekologiska grisproducenter har visat
            att det är fullt möjligt. Vi anser att regeringen bör omformulera
            12 8 djurskyddsför- ordningen så att regeln blir att grisar, liksom
            nötkreatur, skall beredas möjlig- het till utevistelse under sommaren.
            Dispenser under en övergångstid kan behövas i enskilda fall. Först
            när grisarna kommer ut kan de få utlopp för sina naturliga beteenden,
            vilket krävs i djurskyddslagens 4 8. Utevistelse med mark under
            klövarna, jord att böka i och äta av och möjlighet till rörelse
            är något som borde vara självklart för varje gris. Grisarna ska
            ut i friska luften!
          </p>
          <p>
            Kastreringen
          </p>
          <p>
            I Sverige kastreras årligen cirka en och en halv miljon hangrisar.
            Det sker innan den lille grisen blivit 2 veckor, helt utan bedövning.
            Grisen riskerar att få infektioner och bråck av ingreppet. Att
            den känner smärta är säkert, eftersom nervsystemet är fullt utvecklat
            även hos en liten gris. Kastreringen görs för att 7—-896 av hangrisarna
            utvecklar ämnen (skatol, androstenon m fl) som ger ett illaluktande
            kött. Det hävdas också att okastrerade grisar kan vara besvärliga
            att ha i täta flockar då de börjar bli könsmogna. Men kastreringen
            är inte bara bra för konsumenten och producenten — den leder nämligen
            till att man får ett fetare, mindre köttigt griskött. Ur djurskyddssynpunkt
            är kastreringen naturligtvis mycket tveksam. Det är mycket angeläget
            att man hittar metoder att göra kastreringen överflödig alternativt
            finner säkra former för smärtlindring.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            krav på utevistelse för grisar, 2. att riksdagen som sin mening
            ger regeringen till känna vad i motionen anförts om kastrering
            utan bedövning.
          </p>
          <pb facs="riksdagen-motions-pdf/data/199900/mot_199900_MJ_0506/mot_199900_MJ_0506-0003.pdf"/>
          <p>
            Stockholm den 24 september 1999 Gudrun Lindvall (mp) Birger Schlaug
            (mp) Ingegerd Saarinen (mp)
          </p>
          <p>
            Kia Andreasson (mp)
          </p>
          <p>
            Mot. 1999/2000 MJ506 Gunnar Goude (mp) Mikael Johansson (mp)
          </p>
          <p>
            Kerstin-Maria Stalin (mp)
          </p>
        </div>
      </div>
    </body>
  </text>
</TEI>
