<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00354">
  <teiHeader>
    <fileDesc>
      <titleStmt>
        <title>Avskaffande av förköpslagen</title>
        <author corresp="i-Ev6Dx3pWj2WT32VGQpabaz">av Finn Bengtsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avskaffande av förköpslagen</title>
          <idno type="rdwebb">GW02C354</idno>
          <rs type="number">C354</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C354/text</ref>
          <ref type="dokument_url_html">http://data.riksdagen.se/dokument/GW02C354</ref>
          <ref type="dokumentstatus_url_xml">http://data.riksdagen.se/dokumentstatus/GW02C354</ref>
          <ref type="doc">http://data.riksdagen.se/fil/25555269-3BCC-4055-9D0E-464EF0AB8FF8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CDWoThCZu6yLbYdQSPJmk3" type="signed"/>
        <correspContext corresp="i-CDWoThCZu6yLbYdQSPJmk3">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-V2KWc9FLdt3fhV4oFmRpuh" type="numbering">
          <date when="2008-10-07"/>
        </correspAction>
        <correspAction xml:id="i-Ru3epv6An435FpPkxdhK42" type="submission">
          <date when="2008-10-06"/>
        </correspAction>
        <correspAction xml:id="i-AUDNrbCaphyw9AvNQXMaCi" type="transfer">
          <date when="2008-10-04"/>
        </correspAction>
        <correspAction xml:id="i-RAUvfPCJBwfqrSCZ9fgL6N" type="assigned"/>
        <correspContext corresp="i-RAUvfPCJBwfqrSCZ9fgL6N">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LGHStrApEVa92RTESgctEb" type="motBody">
        <div xml:id="i-B73oxCAzFFgh71nH9gBRF9" type="motProposal" subtype="förslag">
          <head xml:id="i-TK3VVMvpW99fYGRp9qSut1">
            Förslag till riksdagsbeslut
          </head>
          <p xml:id="i-6KZSCwhFH9d9TpBjN2US9x">
            Riksdagen tillkännager för regeringen som sin mening vad som
            anförs i motionen om en översyn av möjligheten att avskaffa förköpslagen
            (1967:868).
          </p>
        </div>
        <div xml:id="i-2K9z1HYh4ytgnLLcvXFbpJ" type="motContent">
          <head xml:id="i-Kt4MbnNewVyNYueBPfcduB" type="h1">
            Bakgrund
          </head>
          <p xml:id="i-V4RA6vg5dYZ5HTMy9ncQtS">
            Enligt förköpslagen (1967:868) har en kommun förköpsrätt vid
            en försäljning som omfattar fast egendom som med hänsyn till den
            framtida utvecklingen krävs för tätbebyggelse eller därmed sammanhängande
            anordning och fast egendom som behöver rustas upp eller som behöver
            byggas om för att tillgodose bostadsförsörjningen eller något
            ändamål som anknyter till den. Vidare föreligger förköpsrätt till
            fast egendom som behövs för att tillgodose ett väsentligt behov
            av mark eller anläggning för idrott eller friluftsliv och fast
            egendom med byggnad som bör bevaras därför att den är värdefull
            från kulturhistorisk eller miljömässig synpunkt. Dessutom finns
            en sådan rätt beträffande fast egendom som är bebyggd med hus
            som behöver användas som bostad för permanent bruk och som är
            belägen inom ett område där det råder en avsevärd efterfrågan
            på fritidsbostäder enligt § 1. Vissa undantag stadgas bland annat
            för en del släktförvärv och vid försäljningar av mindre fastigheter
            enligt § 3.
          </p>
          <p xml:id="i-XHXwpyC6MqhAWwucHzqgZD">
            Förköpslagen innebär således att den kommun som avser att utöva
            sin förköpsrätt kan inträda i köparens ställe när en köpare och
            säljare har avtalat om en fastighetsförsäljning och då köpa fastigheten
            till det pris som parterna innan har överenskommit om. Detta är
            således ett tvångsmedel som innebär att tänkt köpare inte kan
            genomföra den fastighetsaffär som parterna har avtalat om.
          </p>
          <p xml:id="i-MjZ4a6Heg6dmi3AtjHEHXx">
            Kommunen får kännedom om sådana fastighetsaffärer när köparen
            ansöker om lagfart. I princip är då hela affären redan klar, men
            köparen, och även säljaren, kan bli snuvad på överenskommelsen
            och kommunen kan istället bli köpare av fastigheten enligt det
            pris och de villkor som parterna själva kommit fram till, genom
            att kommunen då inträder i köparens ställe.
          </p>
          <head xml:id="i-RavurP1e8FLyBBBhXhaUt" type="h1">
            Problem
          </head>
          <p xml:id="i-SC3s5SfgGVhXG9p1L6HcTi">
            Det finns idag en lag om expropriation som innebär att fastighet,
            som tillhör annan än staten, får tagas i anspråk genom expropriation
            med äganderätt, nyttjanderätt eller servitutsrätt. Genom expropriation
            får även särskild rätt till fastighet upphävas eller begränsas,
            om rättigheten tillkommer annan än staten, enligt 1 kap. 1 § expropriationslagen
            (1972:719). Detta är ett allvarligt ingrepp i den privata äganderätten
            men som möjliggör att vid mycket extrema och speciella fall överta
            fastigheter som bedöms som mycket viktiga för staten eller kommunen
            att överta.
          </p>
          <p xml:id="i-P2YYnuRnbYMXAys3eDnCZF">
            Förköpslagen innebär även den ett mycket allvarligt intrång i
            den privata äganderätten, men med den skillnaden att denna lag
            möjliggör att köpare och säljare kan bli lurade på en affär, då
            kommunen inte ger sitt ställningstagande om den har för avsikt
            att utnyttja sin förköpsrätt eller ej, förrän kommunen har fått
            vetskap om att en fastighetsaffär är på gång. Meddelande därom
            kommer således kommunen tillhanda när lagfart söks av den från
            början tilltänkta köparen.
          </p>
          <p xml:id="i-q12g1Pvxd959YGyD8bTWJ">
            Vissa kommuner i Sverige har meddelat att de inte önskar få kännedom
            om försäljningsärenden från länsstyrelsen, och i praktiken tillämpas
            således inte lagen i dessa kommuner. Men möjligheten finns dock
            alltjämnt.
          </p>
          <p xml:id="i-LRCZQ9CKP56xzQ1zM99hjV">
            Det är mycket allvarligt att denna lag finns och att den påverkar
            fastighetsägare och tilltänkta köpare mycket negativt, då dessa
            parter kan bli drabbade av att den affär de har tänkt genomföra
            inte kan verkställas enligt dessa parters ursprungliga önskan.
            Detta skapar idag oro hos många fastighetsägare runt om i landet.
          </p>
          <head xml:id="i-TqtnxQ4vjztrFt9ymDvMGQ" type="h1">
            Förslag till beslut
          </head>
          <p xml:id="i-TSScJWwfv1xnM8Gre4kVAm">
            Det är viktigt att den privata äganderätten värnas. I Sverige
            finns miljoner fastighetsägare som äger allt från små fritidshus
            till stora skogs- eller jordbruksfastigheter. I de fall där det
            av olika speciella anledningar behöver finnas ett medel för en
            kommun att som sista utväg använda sig av ett tvångsmedel för
            att överta en fastighet, finns idag expropriationslagen. Detta
            är tyvärr ett mycket allvarligt instrument som mycket kraftigt
            kränker den privata äganderätten, men möjligheten finns alltjämt.
            Därmed så ser jag ingen anledning till att den lag om kommunal
            förköpsrätt som idag finns ska finnas kvar, då utformningen av
            densamma är mycket bristfällig och på ett ohederligt sätt inkräktar
            i människors frihet att själva sluta avtal efter egna önskemål.
            Utgångspunkten vid fastighetsaffärer och vid den kommunala visionen
            om att exempelvis inköpa mark för exploatering eller andra särskilda
            ändamål, bör vara att en tydlig dialog mellan berörda parter i
            ett tidigt stadium initieras. Samförstånd och kommunikation bör
            vara tydliga ledord i sådant arbete. Med förköpslagen har kommuner
            ett mycket starkt instrument att förbigå andra parters egna önskan
            om en fastighetsaffär, och detta kan missbrukas för att kommunen
            ska kunna uppnå egna satta mål och därmed förbigå privata intressenters
            och medborgares syften. Det känns därmed inte relevant att det
            ska finnas flera olika tvångsmedel i lagstiftningen som kränker
            den privata äganderätten och avtalsfriheten utan förköpslagen
            bör därför kunna avskaffas helt.
          </p>
          <p xml:id="i-MN6NACNoSsPYiwSr7ccvQh">
            Jag föreslår därför att riksdagen ger regeringen tillkänna vad
            som här anförts om en översyn av möjligheten att avskaffa förköpslagen
            (1967:868).
          </p>
        </div>
        <div xml:id="i-VyhuT6WbJjBhXvxs5NqMWB" type="signatureBlock">
          <list xml:id="i-91WqLoUu5pLev2ZNMpAjMF">
            <item xml:id="i-ubhWkmi31qqzexr8wkN9t" who="i-Ev6Dx3pWj2WT32VGQpabaz" type="signature">
              Finn Bengtsson (m)
            </item>
          </list>
        </div>
      </div>
    </body>
  </text>
</TEI>
