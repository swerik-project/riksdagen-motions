<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-MJU-00335">
  <teiHeader>
    <fileDesc>
      <titleStmt>
        <title>Höjda återvinningsambitioner</title>
        <author corresp="i-UFTZBKNRWWLXUXAtcCcVfH">av Tina Ehn (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Höjda återvinningsambitioner</title>
          <idno type="rdwebb">GU02MJ335</idno>
          <rs type="number">MJ335</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GU02MJ335/text</ref>
          <ref type="dokument_url_html">http://data.riksdagen.se/dokument/GU02MJ335</ref>
          <ref type="dokumentstatus_url_xml">http://data.riksdagen.se/dokumentstatus/GU02MJ335</ref>
          <ref type="doc">http://data.riksdagen.se/fil/E172AD37-298B-4C58-9120-4F5B3FEAF38F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QBduM2PcgLiN9yPKUufY7U" type="signed"/>
        <correspContext corresp="i-QBduM2PcgLiN9yPKUufY7U">
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction type="referral" xml:id="i-6XCqL8cobzFWWk8h7P6YEn">
          <date when="2006-11-07"/>
        </correspAction>
        <correspAction type="dismissal" xml:id="i-GsNN5aQ9iFY8MS1WULHLsM">
          <date when="2006-11-07"/>
        </correspAction>
        <correspAction type="numbering" xml:id="i-R7LLHV1EVuioXhkWAMAFxF">
          <date when="2006-11-02"/>
        </correspAction>
        <correspAction type="submission" xml:id="i-Ff9f9WSgDpZVkR1Pzag1Wz">
          <date when="2006-10-31"/>
        </correspAction>
        <correspAction type="transfer" xml:id="i-C5qgSWp53TgTncEsTUuGgy">
          <date when="2006-10-31"/>
        </correspAction>
        <correspAction type="assigned" xml:id="i-LZZj1wDsqeKrCR7uPdPkaY"/>
        <correspContext corresp="i-LZZj1wDsqeKrCR7uPdPkaY">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-oKu7W8b1WyYizvmj1tfm3">
            Förslag till riksdagsbeslut
          </head>
          <list style="ol">
            <item xml:id="i-Pw9TvUQMoH2W9eWZpb7B9J">
              Riksdagen tillkännager för regeringen som sin mening vad i motionen
              anförs om att utreda möjligheterna att förbättra förutsättningarna
              för att få den fastighetsnära insamlingen att utvecklas snabbare.
            </item>
            <item xml:id="i-3uej48v3KTXeMFMgHHp4Kt">
              Riksdagen tillkännager för regeringen som sin mening vad i motionen
              anförs om att utreda återvinningscertifikat som ett medel att
              öka andelen återvunna råvaror.
            </item>
            <item xml:id="i-8zvkjMMyTdk5GA52dMmiMU">
              Riksdagen tillkännager för regeringen som sin mening vad i motionen
              anförs om att ge Naturvårdsverket i uppdrag att utreda lämpliga
              återvinningsmål för materialbaserade fraktioner av hushållens
              avfall, som komplement till och längre fram som ersättning för
              dagens mål för förpackningsinsamlingen.
            </item>
            <item xml:id="i-DHzrnenh52GbeSeDNVNEeJ">
              Riksdagen tillkännager för regeringen som sin mening vad i motionen
              anförs om att avfallsförbränningsskatten bör kompletteras med
              en förbränningsskatt på avfall från industrin. 1
            </item>
            <item xml:id="i-GdgLKX5hbiUfxVc9vgaxyp">
              Riksdagen tillkännager för regeringen som sin mening vad i motionen
              anförs om att Naturvårdsverket bör ges i uppgift att föreslå en
              lagändring som tydligt definierar gränsen mellan avfall från boende
              och annat avfall.
            </item>
            <item xml:id="i-DgdRc5PdU2oUn7u4PuYvQf">
              Riksdagen tillkännager för regeringen som sin mening vad i motionen
              anförs om att kommunernas möjlighet att ge sig själva monopol
              på hanteringen av farligt avfall (FA) snarast bör upphöra.
            </item>
            <item xml:id="i-7suqUNTAKxFurC6RaE4RtE">
              Riksdagen tillkännager för regeringen som sin mening vad i motionen
              anförs om behovet av skärpt tillsyn av hanteringen av farligt
              avfall (FA).
            </item>
            <item xml:id="i-Q6NiJqvBQnux9b74QHJea8">
              Riksdagen tillkännager för regeringen som sin mening vad i motionen
              anförs om att säkerställa att den samlade kapaciteten för avfallsförbränning
              inte vida överstiger förbränningsbehovet och därmed hotar fastslagna
              återvinningsmål.
            </item>
          </list>
          <p xml:id="i-R6x3NZdWfq9ipP5HiS4JjC">
            1 Yrkande 4 hänvisat till SkU.
          </p>
        </div>
        <div type="motContent">
          <head type="h1" xml:id="i-XgYEVU33nXQuJnx7fzdGpg">
            Höjda återvinningsambitioner
          </head>
          <head type="h1" xml:id="i-YWLdX4j3AwHyq3ZptLCcgw">
            Öka användningen av återvunnen råvara
          </head>
          <p xml:id="i-XXuUBKzYzdXfB4AeD3EwwV">
            Återvunnet material blir en allt viktigare råvara. Det står klart
            att en höjd ambitionsnivå på återvinningsområdet ger både förbättrad
            miljö och ökad sysselsättning en rapport från branschen visar
            att ökad återvinningsgrad och bättre fungerande marknader kan
            skapa många nya arbetstillfällen. Det förutsätter dock att man
            inser att avfallet rätt hanterat kan vara en resurs, och att insamling
            och återvinning sker på ett vettigt sätt.
          </p>
          <p xml:id="i-W7yqS6iKGLq6UjMwhNaYK6">
            Självklart måste det vara lönsamt att välja det miljöbästa alternativet.
            Idag är det ofta billigare att förbränna sopor än att återvinna
            dem, vilket är en grund för att kommunala avfalls- och energibolag
            bygger ut ökande kapacitet för förbränning. Miljöpartiet har varit
            pådrivande för den nyligen införda skatten på avfallsförbränning,
            som förbättrar de miljövänligare alternativens lönsamhet väsentligt.
          </p>
          <p xml:id="i-XZ1ZGeyYBmTHBu9AufJmDU">
            Kunskapen är fortsatt ofullständig gällande avfallsförbränningens
            samlade och långvariga effekter på hälsa och miljö. Inte heller
            finns det någon opartisk utredning av de samlade konsekvenserna
            för arbetsmarknaden av en samlad och konsekvent satsning på återvinning.
            Naturvårdsverket och andra berörda aktörer bör prioritera sådan
            kunskapsinhämtning.
          </p>
          <head type="h1" xml:id="i-4FVJiWw7pkxtpr47ykKDGk">
            Förenkla för hushållen
          </head>
          <p xml:id="i-Cp7dzxMCjDXj6KEo2K8yVT">
            Det måste vara enkelt för den som vill bli av med sitt avfall
            att göra det korrekt och sorterat. Idag dras återvinning med ett
            dåligt rykte som beror på att insamlingen inte alltid fungerar.
            Det är dags att göra det enklare för hushållen att sortera och
            lämna sitt avfall för återvinning. Avstånden för att lämna material
            bör minskas och det bör bli enklare att förstå vad som ska lämnas
            var. Dagens ensidiga fokus på insamling av förpackningar bör ersättas
            med en mer ändamålsenlig och lättförståelig fokusering på material.
          </p>
          <p xml:id="i-3gPEpdoeoi7SadL5Utiiwi">
            Det måste bli mer logiskt vad man kan återvinna och vad som inte
            får återvinnas. När den köpta plasthinken med lingonsylt sköljts
            ordentligt, kan den lämnas för återvinning eftersom den är en
            förpackning, medan hinken vi köpte som leksak inte får återvinnas
            eftersom den räknas som en vara. Hur absurt detta system är framgår
            av att sopövervakare på sina håll engagerats för att säkerställa
            att ingen försöker lämna icke-förpackningar vid återvinningsstationerna.
            Med dagens system riskerar den som har höga återvinningsambitioner
            att bestraffas. Det är dags att övergå från fokuseringen på produktform
            (t.ex. förpackningar) till materialströmmar (t.ex. plaster). Det
            blir då också rimligt att utreda om ett generellt producentansvar
            baserat på material i stället för på produktgrupper bör införas.
            Det blir då också rimligt att besluta om återvinningsnivåer per
            materialslag, vilket Naturvårdsverket bör utreda.
          </p>
          <p xml:id="i-RzZAG336yZCiNbvjXjcwCe">
            I budgetpropositionen anger regeringen att de har för avsikt
            att utreda förutsättningarna att ändra dagens förpackningsbaserade
            producentansvar till ett system som just utgår från materialströmmar
            samt granska möjligheterna att utveckla insamlingssystemen. Miljöpartiet
            välkomnar en sådan utredning.
          </p>
          <p xml:id="i-LADhufTENR93RKq325tVGs">
            Utredningen bör dessutom få i uppdrag att kartlägga varför den
            fastighetsnära insamlingen inte utvecklats i den snabba takt som
            är önskvärd och om nödvändigt utforma de författningsändringar
            som behövs för att det avfall som samlas in att bli fritt på marknaden
            så att de fraktioner som har positivt marknadsvärde kan bidra
            till utbyggnaden av den fastighetsnära insamlingen. Miljöpartiet
            har länge krävt att fastighetsägare av flerfamiljshus ska ha skyldighet
            att ha fastighetsnära utrymmen för sorterade sopor, på samma sätt
            som de idag är skyldiga att tillhandahålla utrymmen för blandade
            sopor. Där detta införts på frivillig väg, har återvinningsgraden
            ökat, eftersom det blir näranog lika enkelt att sortera och separera
            sitt avfall som att slänga allt samlat. Samtidigt ökar möjligheterna
            att motivera de boende att t.ex. i bostadsrättföreningens regi
            informera om hur avfall ska sorteras. Om det insamlande företaget
            får möjlighet att tillgodogöra sig marknadsvärdet ökar förutsättningarna
            för fastighetsägare och bostadsrättföreningar att göra ekonomisk
            vinning på d et insamlade materialet och därmed förbättra förutsättningarna
            för de boende.
          </p>
          <head type="h2" xml:id="i-XNZedoBQ4Fmjao4NiyNiF5">
            Stimulera näringslivets återvinning
          </head>
          <p xml:id="i-KjKHaGr4qYsEWZWhb11kbu">
            En ytterligare fråga som den aviserade utredningen bör analysera
            är om återvinnings­certifikat kan vara ett sätt att öka efterfrågan
            på återvunnet material. Med certifikaten åläggs producenter att
            använda en viss mängd återvunnen råvara per materialslag. De som
            inte uppnår denna nivå får köpa andelar från producenter som använder
            mer återvunnen råvara än vad som åläggs dem. Därmed skapas ett
            marknads­baserat system som fokuserar på industrins användning
            av återvunnen råvara i stället för att som idag fokusera på det
            insamling av konsumenternas förpackningar. För att certifikaten
            ska få störst möjliga praktiska effekt, bör de införas internationellt,
            men Sverige kan fylla en viktig roll i att tidigt och på egen
            hand införa certifikaten för vissa materialströmmar.
          </p>
          <p xml:id="i-KDAGC7n1MUdwGaXPXrgHvX">
            Idag finns genom avfallsförbränningsskatten en stimulans för
            avfallsbolagen att minska mängden osorterat avfall som går till
            förbränning. Vi förutsätter att denna skatt finns kvar, utvecklas
            och utvärderas. Därutöver bör en förbränningsskatt på avfall från
            industrin införas, så att utökad materialåtervinning stimuleras
            också här. Detta vore helt i linje med regeringens uttalade inriktning
            i budgetpropositionen: För att förändra beteenden som exempelvis
            att skapa en vilja att investera i ny teknik behövs ekonomiska
            styrmedel som ger incitament att agera miljövänligt, snarare än
            detaljerade regelverk. Frågan är behandlad inom ramen för BRAS-kommittén,
            varför regeringen bör ges i uppdrag att fullfölja arbetet utan
            ny utredning.
          </p>
          <head type="h2" xml:id="i-Th7c8DL6oi3fdK2Rq3UDkE">
            Klargörande av vad som är hushållsavfall respektive verksamhetsavfall
          </head>
          <p xml:id="i-Y9X7HtTp9Bo7XkJhh9Wodo">
            Idag har kommunerna ansvaret för insamlingen och behandlingen
            av hushållsavfall och därmed jämförligt avfall. Gränsen för vad
            som är att se som hushållsavfall och därmed jämförligt avfall
            är idag luddig och skapar problem. Då verksamheter i dag genom
            miljöbalkens regler har ett ansvar för det avfall som uppkommer
            i verksamheten bör gränsen gå mellan avfall från boende respektive
            från verksamheter, så att t.ex. restaurangers avfall inte klassas
            som därmed jämförligt hushållsavfall. Norge använder en sådan
            gränsdragning. Det gynnar och effektiviserar näringslivets avfallsarbete
            genom att det blir möjligt att anlita en aktör som tar hand om
            alla avfallsslag, med möjlighet att gemensamt gå igenom de samlade
            avfallsströmmarna och hur dessa kan minimeras. Med en uppdelning
            på flera aktörer, varav kommunen är en, omöjliggörs en sådan helhetsbild.
            Också miljömässigt är det sub­optimalt att kommunen kan förvägra
            andra aktörer tillträde till marknaden, eftersom ny teknik för
            bättre återvinning därmed stängs ute. Naturvårdsverket bör ges
            i uppgift att se över nuvarande lagstiftning och lämna förslag
            till lagändringar så att gränsdragningen mellan boendes avfall
            och avfall från verksamheter tydliggörs.
          </p>
          <head type="h1" xml:id="i-6xLuq9DoNRnr3U57xqh1ne">
            Kommunernas ensamrätt till hantering av farligt avfall som inte
            är hushållsavfall bör upphöra
          </head>
          <p xml:id="i-PrjFsP6ZKivqJdTz7m9RdJ">
            Idag har kommunerna möjlighet att ge sig själva monopol på hanteringen
            av farligt avfall (FA). Redan 1997 klargjorde den dåvarande regeringen
            (proposition 1996/97:172) att kommunernas möjlighet att ge sig
            själva ensamrätt att hantera farligt avfall successivt skulle
            avvecklas. Detta ställningstagande grundades på Naturvårds­verkets
            bedömning att ensamrätten för FA kunde avvecklas när ett kontrollsystem
            varit i kraft en tid. Naturvårdsverket har sedan arbetat vidare
            med frågan, bl.a. med en granskning av hur det kommunala FA-monopolet
            relaterar till EG-rätten (rapport 5177). De bedömde att ensamrätten
            inte behövs ur ett miljöperspektiv samtidigt som det konstateras
            att det är tveksamt ur ett EG-perspektiv om det är förenligt med
            EG-rätten. Den dåvarande regeringen angav år 2003 att kommunernas
            möjlighet till ensamrätt för FA-hantering bör upphöra, med uppdrag
            till Naturvårdsverket att utreda eventuellt behov av regelförändringar
            (proposition 2002/03:117). Det är nu dags för regeringen att lägga
            fram ett förslag till riksdagen med innebörden att kommunernas
            möjlighet till ensamrätt för FA-hantering avskaffas.
          </p>
          <p xml:id="i-XZcKFZdj2WaU3iNXJdkRE9">
            En granskning från Sveriges Kommuner och Landsting visar att
            avfallshämtning i glesbygden nästan uteslutande genomförs av privata
            entreprenörer. Naturvårdsverket anger att Ingen tillgänglig information
            indikerar att det farliga avfallet inte skulle tas om hand på
            ett miljömässigt korrekt sätt i glesbygden idag. De privata entreprenörerna
            som är verksamma inom branschen menar inte heller att det skulle
            föreligga några risker, då de redan idag i stor utsträckning är
            ansvariga för omhändertagandet av farligt avfall i glesbygdsområdena.
            De har funnit att företag i kommuner med FA-monopol betalar 1159
            procent högre priser än i kommuner som inte utnyttjar möjligheten
            till FA-monopol. Tjänste- och servicenivån är densamma. Resultaten
            anges vara generaliserbara; En framtida avmonopolisering av farligt
            avfall skulle, åtminstone enligt gängse ekonomisk teori, medföra
            sjunkande priser i de kommuner som har valt att utöka sitt ansvar.
          </p>
          <p xml:id="i-PGRZa43Tm4se3uReRvD7q9">
            Ett avskaffat FA-monopol innebär möjlighet för höjda återvinningsambitioner
            när nya aktörer ges tillträde, stordriftsfördelar kan uppnås när
            aktörer i högre utsträckning tillåts samarbeta och nya företag
            kan uppkomma när kommunernas monopol avskaffas. Därmed kan förslaget
            få positiva konsekvenser för miljö, ekonomi och sysselsättning.
            För att säkerställa att inga negativa miljöeffekter uppkommer,
            bör ett skärpt kontroll­system för FA införas. Det har uttalats
            redan i proposition 1996/97:172, i Naturvårds­verkets redovisning
            av regeringsuppdrag M2002/3993/Knb och konkretiserats av riksdagens
            miljö- och jordbruksutskott år 2002. Frågan upprepades år 2003
            i regeringens dåvarande kretsloppsproposition (2002/03:117).
          </p>
          <p xml:id="i-T4NKkPvXdKdd6hVP2i3MTG">
            Branschorganet Återvinningsindustrierna och Svenska Naturskyddsföreningen
            konstaterar att den utökade materialåtervinningen hotas av att
            åtskilliga kommuner utökar sin avfallsförbränningskapacitet, med
            betydande överkapacitet redan år 2008. Naturvårdsverkets årliga
            rapport i frågan pekar på att fokuseringen på att förbränna innebär
            minskade mängder för andra ändamål, med trolig brist på material
            för tillverkning av biogas. Kommunernas stora investeringar i
            anläggningar för avfalls­förbränning är dessutom synnerligen ekonomiskt
            riskabla, eftersom kapaciteten riskerar att till stora delar förbli
            outnyttjad. Regeringen föreslås uppdra åt Naturvårdsverket att
            granska frågan samt återkomma med förslag till åtgärder om den
            slutliga bedömningen blir att överkapaciteten är ett reellt hot
            mot återvinningen.
          </p>
        </div>
        <div type="motSignatures">
          <list>
            <item xml:id="i-9avwzJnbqARQonqTwXpQ66" who="i-UFTZBKNRWWLXUXAtcCcVfH">
              Tina Ehn (mp)
            </item>
          </list>
        </div>
      </div>
    </body>
  </text>
</TEI>
