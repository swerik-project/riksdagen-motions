<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-FöU-03826">
  <teiHeader>
    <fileDesc>
      <titleStmt>
        <title>Svensk försvarsindustri</title>
        <author corresp="i-DyTmp7YURsib9gzvRDZtm9 i-548HUVvKe8n48M3pQmFeUC">av Stig Henriksson och Amineh Kakabaveh (båda V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3826 av Stig Henriksson och Amineh Kakabaveh (båda V)</title>
          <idno type="rdwebb">H5023826</idno>
          <rs type="number">3826</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H5023826/text</ref>
          <ref type="dokument_url_html">http://data.riksdagen.se/dokument/H5023826</ref>
          <ref type="dokumentstatus_url_xml">http://data.riksdagen.se/dokumentstatus/H5023826</ref>
          <ref type="docx">http://data.riksdagen.se/fil/5FC75847-B897-4A9E-8063-E9D4E1EDB2C9</ref>
          <ref type="pdf">http://data.riksdagen.se/fil/83BABFD5-38EC-463F-880A-C5555309C951</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FV38TQ7FQBNyZcgjzxPiT9" type="signed"/>
        <correspContext corresp="i-FV38TQ7FQBNyZcgjzxPiT9">
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-548HUVvKe8n48M3pQmFeUC"/>
        </correspContext>
        <correspAction xml:id="i-URbbRwirfk5qLKHBT3KTdg" type="submitted">
          <date when="2017-10-05"/>
          <time when="16:15:51"/>
        </correspAction>
        <correspAction xml:id="i-8JFf4ZCEtjjSeXxCUFV1A1" type="reviewed">
          <date when="2017-10-05"/>
          <time when="22:10:45"/>
        </correspAction>
        <correspAction xml:id="i-PKuMLeuBG65Unx9NTRhP4C" type="referred">
          <date when="2017-10-13"/>
        </correspAction>
        <correspAction xml:id="i-A8XKhwcFT9b7mTXuTJM2CK" type="assigned">
          <date when="2018-09-20"/>
          <time when="15:17:51"/>
        </correspAction>
        <correspContext corresp="i-A8XKhwcFT9b7mTXuTJM2CK">
          <ref type="assignedTo">Försvarsutskottet</ref>
        </correspContext>
        <correspAction xml:id="i-7egMLKAmCYNMSsLwrSWNhn" type="behandlas_i"/>
        <correspContext corresp="i-7egMLKAmCYNMSsLwrSWNhn">
          <ref type="uppgift">2017/18:UU8</ref>
          <ref type="ref_dok_id">H501UU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU8</ref>
          <ref type="ref_dok_titel">Sveriges samlade politik för internationell civil och militär krishantering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VcPQNaYTLejgUjuHdp4Jiz" type="behandlas_i"/>
        <correspContext corresp="i-VcPQNaYTLejgUjuHdp4Jiz">
          <ref type="uppgift">2017/18:FöU3</ref>
          <ref type="ref_dok_id">H501FöU3</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FöU3</ref>
          <ref type="ref_dok_titel">Försvarspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5fdqjzNfRdtrJkZBhndBPJ" type="behandlas_i"/>
        <correspContext corresp="i-5fdqjzNfRdtrJkZBhndBPJ">
          <ref type="uppgift">2017/18:UU11</ref>
          <ref type="ref_dok_id">H501UU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU11</ref>
          <ref type="ref_dok_titel">Säkerhetspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KFTdkoSh8XhF6uVrbbRiAU" type="motHeader">
        <div xml:id="i-PazPGwsMYsnN7Dughbashg" type="motTitle">
          Motion till riksdagen 2017/18:3826 av Stig Henriksson och Amineh
          Kakabaveh (båda V) Svensk försvarsindustri
        </div>
      </div>
      <div xml:id="i-4p2FUX8FzaYaQLmj5nJdrz" type="motBody">
        <div xml:id="i-QzHwuGJ112htVo133BENKT" type="TOC">
          <head xml:id="i-RgAt1F1oFyEXDyHVLkEhPY">
            1Innehållsförteckning
          </head>
          <list xml:id="i-Me2iLahg4G7Do25sPE3NJj">
            <item xml:id="i-Ax4eB645tW6jHiJabQx4u1" style="indent-level: 1">
              2Förslag till riksdagsbeslut
            </item>
            <item xml:id="i-UKVUqLruj2A5CBU27moPKk" style="indent-level: 1">
              3Svensk försvarsindustri
            </item>
            <item xml:id="i-TDt3c6Sd7pk4SArfDs2hCJ" style="indent-level: 2">
              3.1Bakgrund
            </item>
            <item xml:id="i-WkJkW88xySwH6KtTe5ASp8" style="indent-level: 1">
              4Hur svensk är industrin egentligen?
            </item>
            <item xml:id="i-EfSr1Yycy91X5avoHDhbja" style="indent-level: 2">
              4.1Ägande
            </item>
            <item xml:id="i-H93nLPgu9kLduHy8wVhmXj" style="indent-level: 2">
              4.2Produktion och service
            </item>
            <item xml:id="i-5ntLAkZ6eR9vLCCfinebke" style="indent-level: 1">
              5Svensk vapenexport
            </item>
            <item xml:id="i-MddSK3MseFwVPxWcbqeRsy" style="indent-level: 2">
              5.1Förbudet och undantaget
            </item>
            <item xml:id="i-YWPtqut5DoYz9vy6EVruT3" style="indent-level: 1">
              6Nedrustning
            </item>
            <item xml:id="i-Mh6h69iYxaFJr2pdTyNsX7" style="indent-level: 1">
              7Försvarsförmågan och den militära alliansfriheten
            </item>
          </list>
        </div>
        <div xml:id="i-WPkAapV1e7L8t585gP3jS8" type="motProposal" subtype="förslag">
          <head xml:id="i-DTpLryyKrSCem8K2akhaKH">
            2 Förslag till riksdagsbeslut
          </head>
          <list xml:id="i-8bqdU2s2sbj5yeso5b32zk" style="ol">
            <item xml:id="i-Mi3kb7MtRDQwXFM1GTXVuD">
              Riksdagen ställer sig bakom det som anförs i motionen om att
              Sverige i både EU och FN ska arbeta för en global nedrustning
              och tillkännager detta för regeringen.
            </item>
            <item xml:id="i-6wH7cgK4SQBZBV2bPZcf7D">
              Riksdagen ställer sig bakom det som anförs i motionen om att
              regeringen bör utreda relevansen i begreppet ”den svenska vapenindustrin”
              och därmed också hur stor andel av den svenska vapenindustrin
              som helt eller delvis är utlandsägd eller som helt eller delvis
              produceras i andra länder eller utvecklas i olika transnationella
              samarbeten, och detta tillkännager riksdagen för regeringen.
            </item>
            <item xml:id="i-KtPibyxD5C93zYUCZs8oXk">
              Riksdagen ställer sig bakom det som anförs i motionen om att
              regeringen bör utreda vilken roll vapen som tillverkas eller monteras
              ihop i Sverige i dag har för att säkra försvarsförmågan och den
              militära alliansfriheten och tillkännager detta för regeringen.
            </item>
          </list>
        </div>
        <div xml:id="i-WjrLExgTVjJ59AnRrVqx4h" type="motContent">
          <head xml:id="i-LeAMGxHaxRLE4ofwVDvKGc" type="h1">
            3 Svensk försvarsindustri
          </head>
          <p xml:id="i-W2ih2UVukJrULMLjBbDqZC">
            Krigsmaterielindustrin är en särskild typ av industri som omfattas
            av speciella premisser. Industrin verkar på en global marknad,
            samtidigt som den styrs av regleringar och politiska intressen.
            Det är i huvudsak stater som utgör de potentiella köparna och
            det är också politiska beslut som avgör vem som har möjlighet
            att exportera och till vilka. Det är i dag omöjligt att särskilja
            inhemsk vapenproduktion från vad som produceras för export. En
            internationell handel ses ofta som nödvändig för tillverkning
            av de volymer som krävs för att det ska bli ekonomiskt hållbart.
          </p>
          <p xml:id="i-HyatbQDoQMoi6PdiVLV98D">
            I Sveriges fall har vapenindustrin ofta motiverats med att den
            är nödvändig för att bibehålla den militära alliansfriheten. Det
            har i mångt och mycket varit en riktig avvägning. Vänsterpartiet
            värnar den militära alliansfriheten och den kräver ett visst oberoende
            från den internationella vapenindustrin. Samtidigt menar vi att
            reglerna för vapenexport bör skärpas. Vårt mål är tydligt – vi
            vill se en värld i fred, utan vapen. På sikt vill vi att svensk
            vapenexport helt ska avskaffas.
          </p>
          <p xml:id="i-7WZwBBuaCGq3Ta22tWtx8U">
            Frågan är dock vad som i debatten faktiskt avses med begreppet
            ”svensk försvarsindustri” när en stor del av industrin är helt
            eller delvis ägd av internationella företag och då mycket av produktion
            och service är förlagd till andra länder. Det finns goda anledningar
            att bättre definiera vad svensk försvarsindustri är och vad den
            bör vara. Inte minst eftersom det är ett komplext område. Både
            den svenska vapenexportlagstiftningen och försvarsmaktens budgetproblem
            påverkas av värderingen av en inhemsk krigsmaterielindustri. Därmed
            påverkas också ytterst den svenska försvarsförmågan.
          </p>
          <head xml:id="i-99RLnBAJTvM6D96hToVkSU" type="h2">
            3.1 Bakgrund
          </head>
          <p xml:id="i-Gkufxgg1CZHxQTdiAR47Eb">
            Den moderna svenska vapenindustrin började byggas upp redan under
            mellankrigstiden, eftersom den dåvarande regeringen ville försäkra
            sig om att Sverige skulle vara förberett om ett nytt storkrig
            bröt ut. Tanken var att ett starkt försvar skulle möjliggöra för
            Sverige att upprätthålla sin politiska självständighet. För att
            försvaret inte skulle vara beroende av främmande länder behövdes
            också en inhemsk svensk vapenindustri.
          </p>
          <p xml:id="i-WAgYsYGdtr7uNB7qxKJGvN">
            Vapenindustrin skulle kunna vara statlig eller privat. En statlig
            vapenindustri skulle inte behöva gå med vinst, och skulle därmed
            tänkbart kunna producera enbart för det svenska försvarets behov.
            Men staten valde att i stället använda kontrakt med privata företag.
            Anledningen var att vapenexport ansågs vara nödvändigt för att
            se till att den svenska vapenindustrin hängde med i den tekniska
            utvecklingen. Eftersom Sverige drev en utrikespolitik som gick
            ut på nedrustning och avspänning fruktade man att export av statligt
            producerade vapen skulle skada Sveriges internationella anseende.
          </p>
          <p xml:id="i-5uiJpS26asVnroqDej91Gd">
            När andra världskriget var över gällde dessa förhållanden fortfarande:
            Sverige behövde en vapenindustri för att landets officiella neutralitet
            skulle vara trovärdig och denna industri behövde exportera vapen
            för att kunna överleva. Således skedde en omfattande omställning
            av industrin vilken möjliggjorde egenutvecklad krigsmateriel.
          </p>
          <p xml:id="i-Q9cpJi1D6c4P3tSrjvcP5q">
            Sedan 1930-talet har den svenska staten reglerat vapenexporten.
            Hur strikta olika regeringar har varit och till vilka länder Sverige
            har exporterat vapen har dock varierat. Tydligt är dock att en
            mängd intressen har vägts in i besluten och att man, snarare som
            regel än som undantag, valt att exportera vapen då det passat
            den politiska viljan. Svenska företag har tillåtits att exportera
            vapen till en rad länder trots dessas inblandning i krig och konflikter.
            T.ex. sålde svenska företag vapen till både Israel och Egypten
            ända fram till 1954. Andra länder är Pakistan, Iran, Storbritannien,
            USA, Burma trots deras inblandning i olika krig och inbördes konflikter
            under tiden.
          </p>
          <p xml:id="i-QeB5xHnS1ZASMuNUh7nUC4">
            Även om man skärpt regleringen i olika omgångar har man fortsatt
            att sälja vapen till tveksamma regimer eller länder som legat
            bakom eller befunnit sig i väpnad konflikt. Det uppenbara skälet
            tycks vara att det inte enbart har varit riktlinjerna som styrt
            exporten utan andra hänsyn såsom utrikespolitiska avvägningar
            och försvars- och säkerhetspolitik. Dessutom har sysselsättningspolitiken
            spelat in.
          </p>
          <p xml:id="i-6NtCuGGF4H16A26m1penwP">
            En konstant i den internationella vapenhandeln är korruptionen.
            De flesta större vapenaffärer kantas av diverse oklara agentprovisioner,
            många innehåller svåröverskådliga motköpskrav och inte så få kringgärdas
            av mutor och bestickning. 1984 briserade den s.k. Boforsaffären.
            Debatten som följde på de uppmärksammade åtalen var förmodligen
            en viktig faktor i 1980-talets förhållandevis restriktiva exportpolitik.
            Den borgerliga regering som tillträdde 1991 ändrade på dessa restriktioner
            och gav svenska företag tillåtelse att exportera till länder som
            Thailand, Bahrain, Colombia, Botswana, Turkiet, Saudiarabien,
            Qatar och Förenade arabemiraten. 1996 slog riksdagen fast att
            det varken var tekniskt eller ekonomiskt möjligt eller ens önskvärt
            att försöka vara oberoende inom krigsmaterielområdet. I stället
            skulle ett ömsesidigt internationellt beroende tjäna svensk säkerhet
            bäst.
          </p>
          <p xml:id="i-UuuwhMCHGu8Q8cedtcBoRh">
            Den svenska försvarsindustrin har genomgått stora förändringar.
            Politiska beslut, omstruktureringar av Försvarsmakten, geopolitiska
            skiftningar och Sveriges medlemskap i EU är några av anledningarna.
            Försvarsmakten har gått från att vara den största köparen av svenska
            vapen till att i dag vara en av många kunder och det minskade
            antalet beställningar från Försvarsmakten har ersatts av beställningar
            från andra intressenter.
          </p>
          <head xml:id="i-6t7h5vkscLHa4WtrNRShEg" type="h1">
            4 Hur svensk är industrin egentligen?
          </head>
          <p xml:id="i-3j2H25tTVCQE2P5yWojKAj">
            I dag är det svårt att särskilja en renodlat svensk försvarsindustri.
            Samtliga företag som verkar inom försvarsindustrin är privatägda.
            Många företag ägs dock av internationella moderbolag eller utländska
            aktieägare och svenska produkter tillverkas eller servas i hög
            utsträckning i andra länder.
          </p>
          <p xml:id="i-K8NcYqQMzTevYur2yYvdLC">
            Sverige saknar till skillnad från många andra stater en strategi
            för försvarsindustrin. I sammanhanget är det relevant att ställa
            frågan: Är en svensk försvarsindustri nödvändig för ett trovärdigt
            svenskt försvar? Översynen av exportkontrollen av krigsmateriel,
            den s.k. KEX-utredningen, listade de försvarspolitiska skälen:
            att bidra till att upprätthålla eller utveckla Försvarsmaktens
            operativa förmåga, att bidra till Försvarsmaktens kort- och långsiktiga
            materielförsörjning, att vara en förutsättning för att svenska
            myndigheter eller inhemsk försvarsindustri ska kunna delta i internationella
            materielprojekt eller samarbeten i syfte att vidmakthålla en inhemsk
            produktionskapacitet eller kunskap och kompetens om sådan krigsmateriel
            som bedöms ha betydelse för att skapa handlingsfrihet samt för
            att tillgodose Försvarsmaktens framtida materielbehov.
          </p>
          <p xml:id="i-Anb8AcdaqKc6KyfzNXiGvu">
            Men frånsett stridsflyg och ubåtar köps i dag mycket från den
            s.k. ”hyllan”. Den svenska armén är numera utrustad med inköpt
            material som t.ex. tyska Leopard 2-stridsvagnar, som köptes in
            på 1990-talet och fick den svenska beteckningen Stridsvagn 122.
            Ett annat exempel är Helikopter 14 som är ett multieuropeiskt
            projekt. Just nu diskuteras inköp av luftvärn från antingen USA
            eller Frankrike/Italien. Med andra ord: Sverige är redan sedan
            länge beroende av import av väsentliga vapensystem.
          </p>
          <p xml:id="i-UUWWrZYqZegzdKRqKQkvrt">
            Även i KEX-utredningen konstateras att möjligheterna till export
            ur ett historiskt perspektiv har varit av vikt för Försvarsmaktens
            materielförsörjning. Man menar också att Sverige trots strävan
            om självförsörjning vad gäller krigsmateriel alltid varit beroende
            av att importera teknologi och krigsmateriel från andra stater,
            inte minst från USA. Det finns goda skäl att anta att detta påverkar
            såväl försvarsförmågan som möjligheterna att agera självständigt
            i utrikespolitiken.
          </p>
          <head xml:id="i-XGi51YXc2wdp98MBe8uVfN" type="h2">
            4.1 Ägande
          </head>
          <p xml:id="i-5bjfim7XffT6yfp6oRoYD2">
            Efter andra världskriget blev ett antal företag de dominerande
            producenterna av krigsmateriel i Sverige. Inom flygindustri var
            Saab-Scania, Volvo och Ericsson de totalt dominerande, med över
            80 procent av produktionen mellan sig. Vad beträffar övrig krigsmateriel
            var de viktigaste företagen Bofors, FFV och ASEA.
          </p>
          <p xml:id="i-Cmo2ADeceEPt8pKMWaatTB">
            Mycket har dock hänt sedan dess och den svenska försvarsindustrin
            har genomgått en betydande strukturförändring. När den statliga
            Celsiuskoncernen år 2000 såldes till Saab fullbordades 1996 års
            intentioner om att staten skulle släppa ägarkontrollen vad gäller
            vapenindustrin. I och med denna affär var all vapenproduktion
            i Sverige privatiserad och öppnades för utländskt ägande.
          </p>
          <p xml:id="i-XQipmr341VEcPB2fEq5HUR">
            I dag har ca 150 företag i Sverige tillstånd för att tillverka
            krigsmateriel. Ca 40 av dem är också aktiva på exportmarknaden.
            Trots det dominerar ett fåtal företag. Branschen omsätter årligen
            30 miljarder kronor och sysselsätter sedan mitten av 1990-talet
            runt 25 000 årsarbetskrafter. Genom sina ägarstrukturer ägs dock
            många av företagen av moderbolag i andra länder.
          </p>
          <p xml:id="i-WurH1Dc5HFhTXjbjhujbeH">
            Saab står numera ensamt för närmare 80 procent av branschens
            samlade omsättning. Efter att ubåtsvarvet under spektakulära former
            togs över av Saab från Thyssen-Krupp så sent som 2014 är denna,
            liksom stridsflygplanstillverkningen, att betrakta som svensk,
            i alla fall vad gäller ägandet. Men både BAE Systems Bofors och
            BAE Systems Hägglunds som b.la. tillverkar luftvärnskanoner, ammunition
            och granater, respektive stridsfordon och bandvagnar, ingår numera
            i den brittiska koncernen BAE Systems. De återfinns närmare bestämt
            i den USA-baserade divisionen BAE Systems Land &amp; Armament.
            Andra företag är Nammo Sweden, som ägs av företaget Nammo, med
            huvudkontor i Norge och som bl.a. tillverkar strids- och övningsammunition
            och komponenter för militärt bruk och Eurenco Bofors AB som ägs
            av Eurenco SA med huvudkontor i Paris och som tillverkar krut
            och sprängämnen.
          </p>
          <head xml:id="i-SuhvUgA8ZK2evZPDL9giYm" type="h2">
            4.2 Produktion och service
          </head>
          <p xml:id="i-EeJcrGNcCwuyMWoG6Vye1i">
            Svensk vapenindustri är tätt sammanflätad med den internationella
            industrin. Både vad gäller ägande, produktion, service och underhåll.
            SAAB har som exempel en lång och ganska invecklad historik. Företaget
            är sedan december 2005 partner i projektet Dassault nEUROn och
            förvärvade år 2006 Ericsson Microwave Systems och dess radar-
            och sensorverksamhet, inklusive radarsystemet Erieye. I september
            2013 rapporterades det i media om att Boeing och Saab skulle påbörja
            ett samarbete runt Gripen och tre år senare genomfördes den första
            flygningen med Boeing T-X, som är utvecklad i enlighet med det
            amerikanska flygvapnets krav för avancerad utbildning och träning
            av piloter.
          </p>
          <p xml:id="i-AtQJG1X7d9BSBb5DX3cFLh">
            Detsamma gäller det flygande flaggskeppet Gripen, nu aktuell
            i version Erik. Gripen E är i praktiken ett nytt svenskt stridsflygplan,
            dock beroende av USA, Tyskland, Frankrike och Storbritannien vad
            gäller åtminstone hälften av de vitala delarna, inklusive en standardmotor
            från General Electric, där t.o.m. utveckling och underhåll nu
            riskerar att flyttas från Trollhättan, Västra Götaland till Jacksonville,
            Florida.
          </p>
          <head xml:id="i-QckBzX9CuM6K81YVyeFRGm" type="h1">
            5 Svensk vapenexport
          </head>
          <p xml:id="i-RnCbhSTkZDD6j1fiVNqxbm">
            Försvarsmakten är inte längre den största köparen av svenskt
            krigsmateriel. I dag utgörs i stället den största marknaden av
            internationella köpare. Vapenexport ses ofta som en nödvändighet
            för en inhemsk krigsmaterielindustri. Den motiveras med att det
            skulle vara omöjligt för privata företag att hitta lönsamhet i
            att enbart producera för Försvarsmakten.
          </p>
          <p xml:id="i-4HPHu1j9VY4dNPqNY27ybB">
            Sverige är en av världens största vapenexportörer och trenden
            är tydlig: Sverige säljer vapen till allt fler länder. Bland köparna
            återfinns en lång rad diktaturer, krigförande stater och länder
            som begår grova och omfattande brott mot de mänskliga rättigheterna.
            Dubbelmoralen i svensk vapenexport blir inte minst tydlig i Nordafrika
            och Mellanöstern. Samtidigt som regeringen talar om vikten av
            demokrati, fred och kvinnors rättigheter beväpnar Sverige krigförande
            diktaturer som systematiskt kränker kvinnors rättigheter. Sverige
            kommer inte med trovärdighet att vara en röst för mänskliga rättigheter
            någonstans på jorden så länge denna vapenexport fortsätter.
          </p>
          <p xml:id="i-JJkhVxpYUtYpVTGHSG5CGh">
            De enskilt största mottagarländerna av svensk vapenexport under
            2016 var Brasilien, Norge, USA, Tyskland och Thailand. Men samma
            år exporterades också svenska vapen till Saudiarabien, Qatar,
            Pakistan, Oman, Förenade arabemiraten, Singapore, Malaysia, Mexiko
            och Jordanien. Samtliga dessa stater klassas, tillsammans med
            Thailand, som diktaturer eller har, enligt Freedom House, stora
            demokratiska brister. Under 2016 beviljades tillstånd för framtida
            export till bl.a. Qatar, Pakistan, Saudiarabien, Oman, Brunei,
            Thailand, Indonesien och Förenade arabemiraten. Behovet av en
            skärpt lagstiftning som förhindrar export av vapen till diktaturer
            är uppenbart.
          </p>
          <p xml:id="i-6ih99hEXVrFyVHgFY5vzjh">
            Sveriges regelverk för export av krigsmateriel behöver förändras
            i grunden. Vänsterpartiet vill förbjuda vapenexport till diktaturer,
            krigförande stater och regimer som begår grova och omfattande
            brott mot de mänskliga rättigheterna. Vänsterpartiet vill också
            skärpa reglerna för import, utlåning och uthyrning av krigsmateriel.
            Vårt mål på lång sikt är att svensk vapenexport helt ska avskaffas.
          </p>
          <p xml:id="i-8CScg9Eix9cZkq2TpoX7AW">
            KEX-utredningen föreslår att ett demokratikriterium bör införas
            vad gäller vapenexport. Regeringens lagrådsremiss instämmer i
            allt väsentligt i detta. Vänsterpartiet har länge förordat ett
            sådant eftersom staters respekt för såväl mänskliga rättigheter
            som demokrati bör vara avgörande för huruvida en svensk vapenexport
            kan komma i fråga. Vi menar dock att utredningens förslag är alltför
            vagt. Det räcker inte att betrakta diktatur som en försvårande
            omständighet. Sverige ska konsekvent stå upp för demokrati och
            mänskliga rättigheter. Att en stat är att betrakta som en diktatur
            bör vara ett absolut hinder. Regeringen har aviserat att man under
            året kommer att återkomma med en proposition för skärpt exportkontroll
            av krigsmateriel. Vänsterpartiet avser därför att återkomma till
            frågan i samband med detta. Det är dock vår bestämda uppfattning
            att ett absolut demokratikriterium för svensk krigsmaterielexport
            ska införas.
          </p>
          <head xml:id="i-Dkryq1w66qQNr6mQ6Lk51g" type="h2">
            5.1 Förbudet och undantaget
          </head>
          <p xml:id="i-FHxtz3bQ33DkcaY5e7X6hf">
            Svensk vapenexport är komplex. I princip är svensk vapenexport
            redan förbjuden. Det som möjliggör exporten är att det finns utrymme
            för regeringen att göra undantag. I lagen om krigsmateriel (1992:1300)
            beskrivs hur ”tillstånd enligt denna lag får lämnas endast om
            det finns säkerhets- eller försvarspolitiska skäl för det och
            det inte strider mot Sveriges utrikespolitik”. Det ska enligt
            regeringens riktlinjer dock bara göras med yttersta restriktivitet.
            Men de säkerhetspolitiska skälen gör att vi t.ex. alltid är beredda
            att sälja vapen till USA trots att de så gott som ständigt befinner
            sig i väpnade konflikter. De försvarspolitiska skälen handlar
            förstås om effekterna på det svenska försvaret, dvs. möjligheten
            att via längre serier pressa priser, behålla produktionslinjer
            och utvecklingsarbete m.m.
          </p>
          <p xml:id="i-F6zvc1eMk98hLYC5KcSbd9">
            Sveriges regering agerar dessutom aktivt för att främja exporten
            av svensk krigsmateriel, t.ex. genom kritiserade säljresor tillsammans
            med näringslivets representanter. Resorna har gått till bl.a.
            Saudiarabien, Filippinerna och Colombia.
          </p>
          <head xml:id="i-C5DEhC71otPFDjZ49KSD54" type="h1">
            6 Nedrustning
          </head>
          <p xml:id="i-1eXWDo28XC2ia8vEiW7RG">
            Sverige ska arbeta för en global nedrustning. Ökade militära
            kraftansträngningar tillsammans med nya utmaningar i omvärlden
            och spänningar i närområdet riskerar att leda till ett påtagligt
            försämrat säkerhetsläge. Den spända relationen mellan Ryssland
            och Nato riskerar att bidra till en ökad militär upprustning med
            terrorbalans som följd.
          </p>
          <p xml:id="i-U1MYtMWrSZRucJDzMqe6c7">
            Sverige har en god tradition av och stora kunskaper om fredsarbete.
            Det är erfarenheter som bör omsättas i fördjupade ansträngningar.
            Det höjda tonläget kring Östersjön måste mötas av ett aktivt arbete
            för minskade spänningar. Även frågor som saknar försvarspolitisk
            karaktär kan bidra till att bygga en närmare relation med länderna
            inom Östersjöregionen, inklusive Ryssland, och därmed fungera
            säkerhetspolitiskt stärkande.
          </p>
          <p xml:id="i-5GYotsszDpY9vm4Qf7h3tP">
            Vårt lands säkerhet förutsätter förutom en modern försvarsmakt
            som har förmågan att möta de olika former av hot som vårt land
            kan ställas för också en aktiv, självständig utrikespolitik med
            ett brett engagemang för demokrati, mänskliga rättigheter och
            folkrätt, för kvinnors frigörelse och global social rättvisa.
            Sverige ska stå upp för ett brett internationellt engagemang för
            nedrustning, konfliktförebyggande insatser, ett starkt FN, återupprättad
            respekt för folkrätten och minskad vapenhandel, ett förbud mot
            vapenexport till diktaturer, krigförande stater och länder som
            begår grova och omfattande brott mot de mänskliga rättigheterna
            samt ett internationellt förbud mot massförstörelsevapen.
          </p>
          <p xml:id="i-PC3BEAD3tfWreCW7gmzqYp">
            Sverige ska både i EU och i FN arbeta för en global nedrustning.
            Detta bör riksdagen ställa sig bakom och ge regeringen till känna.
          </p>
          <p xml:id="i-P88XKh53XEUNcQjwCmeqab">
            Sverige har ett förflutet av aktivt arbete för nedrustning i
            allmänhet och kärnvapenavrustning i synnerhet. Genom Sveriges
            historia av militär alliansfrihet finns en unik röst som bör användas
            än tydligare för en global kärnvapennedrustning. För vidare läsning
            om Vänsterpartiets hållning gällande kärnvapen, se vår motion
            Förbud mot kärnvapen (2016/17:156).
          </p>
          <head xml:id="i-NkCPj7bMKxiBDzbyqMCYyP" type="h1">
            7 Försvarsförmågan och den militära alliansfriheten
          </head>
          <p xml:id="i-8EvysJWpyQmPUoYnBDQSNL">
            Den svenska vapenindustrin och vapenexporten tillkom i en tid
            när den bedömdes som nödvändig för ett trovärdigt svenskt försvar.
            Under det kalla kriget blev vapenindustrin ett stöd för den officiella
            svenska neutralitetslinjen. Omvänt användes tanken om svensk neutralitet
            som ett argument för att Sverige behövde en stark vapenindustri
            och därmed en vapenexport. Redan i slutet av det kalla kriget
            var det dock uppenbart att svensk försvarsindustri inte klarade
            av att producera allt som behövs för en modern försvarsmakt.
          </p>
          <p xml:id="i-Xxs9CjJnnqQM1kQkYVvNcd">
            Sedan dess har utvecklingen accelererat. Allt fler vapensystem
            utvecklas i samarbete mellan allt större multinationella koncerner
            och allt oftare ingås också avtal mellan olika länder. Samtidigt
            driver EU offensivt en samordning av den europeiska vapenindustrin,
            nu senast genom den europeiska försvarsfonden med just detta syfte.
            Licenstillverkning gör att svenskutvecklade vapen kunde användas
            i USA:s bombningar av Serbien 1999, dyka upp i det pågående kriget
            i Irak och i Afghanistanprovinsen Kunduz när Läkare Utan Gränsers
            sjukhus bombades. Frågan är hur den militära alliansfriheten påverkas
            av industrins internationella affärer och täta samarbeten. För
            vidare läsning om Vänsterpartiets hållning gällande den militära
            alliansfriheten, se vår motion För militär alliansfrihet (2017/18:V297).
          </p>
          <p xml:id="i-42SKSJ5XxBxuhQ2qu8H7XK">
            Det finns många anledningar som talar för behovet av en rejäl
            analys av vilken roll svensk försvarsindustri har i dag, både
            vad gäller försvarsförmågan och ytterst vårt nationella oberoende.
            Det handlar om de relativt korta livscykler svenska stridsflygplan
            har, om beställningen av två ubåtar när Saab tog över gamla Kockums
            från Thyssen-Krupp, om våra relativt höga kostnader för avancerad
            materiel jämfört med utgifterna för personal och övning, om hur
            Finland med sina 25 miljarder tycks kunna få ut en betydligt större
            försvarsförmåga än vad Sveriges får för 46 miljarder kronor.
          </p>
          <p xml:id="i-vDL19Ks3bn1sJL1wgcXNb">
            Det har gått lång tid sedan salpeter-sjudare behövdes för kruttillverkningen
            och sedan Bergslagens järn gjöts till kanoner i Åkers styckebruk
            eller i Finspång – om än även då med inköpt utländsk expertis.
            Men i debatten framstår det som att vi fortfarande behärskar vapentillverkning
            ”från ax till limpa” trots att det i själva verket är länge sedan
            verkligheten såg ut på det viset. Regeringen bör därför utreda
            relevansen i begreppet ”den svenska vapenindustrin” och därmed
            också hur stor andel av den svenska vapenindustrin som helt eller
            delvis är utlandsägd eller som helt eller delvis produceras i
            andra länder eller utvecklas i olika transnationella samarbeten.
            Detta bör riksdagen ställa sig bakom och ge regeringen till känna.
          </p>
          <p xml:id="i-7H9REDTDVxpKeQEQXANpBY">
            Regeringen bör också utreda vilken roll vapen som tillverkas
            eller monteras ihop i Sverige i dag har för att säkra försvarsförmågan
            och den militära alliansfriheten. Detta bör riksdagen ställa sig
            bakom och ge regeringen till känna.
          </p>
        </div>
        <div xml:id="i-8xwHYcywpz5sykRRnZyAdV" type="motSignatures">
          <list xml:id="i-GXK5hvWoKW7uV5t1LuqDgd">
            <item xml:id="i-Vr2XqhtW2eqs836souCJQW">
              Stig Henriksson (V)
            </item>
            <item xml:id="i-8SQG4sKKk5u6UWLhovJhvA">
              Amineh Kakabaveh (V)
            </item>
          </list>
        </div>
      </div>
    </body>
  </text>
</TEI>
