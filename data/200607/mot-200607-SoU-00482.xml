<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00482">
  <teiHeader>
    <fileDesc>
      <titleStmt>
        <title>Utländska kvinnors rätt till abort</title>
        <author corresp="i-DXYijt8wprzTgm7zCTJYc3 i-SYmctpvT7BxsqFzwPADUfw">av Veronica Palm och Nikos Papadopoulos (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utländska kvinnors rätt till abort</title>
          <idno type="rdwebb">GU02So482</idno>
          <rs type="number">So482</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So482/text</ref>
          <ref type="dokument_url_html">http://data.riksdagen.se/dokument/GU02So482</ref>
          <ref type="dokumentstatus_url_xml">http://data.riksdagen.se/dokumentstatus/GU02So482</ref>
          <ref type="doc">http://data.riksdagen.se/fil/2EEDF0AD-65CB-42F3-9B6A-B837CFBFBE83</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SYmctpvT7BxsqFzwPADUfw</idno>
            <name>Nikos Papadopoulos</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-vTTXGSXpj39icam6sX12a" type="signed"/>
        <correspContext corresp="i-vTTXGSXpj39icam6sX12a">
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-SYmctpvT7BxsqFzwPADUfw"/>
        </correspContext>
        <correspAction type="referral" xml:id="i-CvDfYCueJ4zg5GYhJteMzV">
          <date when="2006-11-07"/>
        </correspAction>
        <correspAction type="dismissal" xml:id="i-4NFqjmTJxtGLZ87tjJZK74">
          <date when="2006-11-07"/>
        </correspAction>
        <correspAction type="numbering" xml:id="i-6gUQq4utfAuRLhkMn7AkZ3">
          <date when="2006-11-02"/>
        </correspAction>
        <correspAction type="submission" xml:id="i-QS3hHeDvee2zTUrD7Qi8o">
          <date when="2006-10-31"/>
        </correspAction>
        <correspAction type="transfer" xml:id="i-DNHqh1LFsiMJKNNrxtC7YD">
          <date when="2006-10-31"/>
        </correspAction>
        <correspAction type="assigned" xml:id="i-VfXTx65HvRkFMfPAnUDM9V"/>
        <correspContext corresp="i-VfXTx65HvRkFMfPAnUDM9V">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-9aSrdWX7WmWp8cVaykq7ma">
            Förslag till riksdagsbeslut
          </head>
          <p xml:id="i-DkGmYVZmwKURRcu8qRmm1Z">
            Riksdagen tillkännager för regeringen som sin mening vad i motionen
            anförs om utländska kvinnors rätt till abort i Sverige.
          </p>
        </div>
        <div type="motContent">
          <head type="h1" xml:id="i-5rNKGzq3FhEWcneKsabReL">
            Utländska kvinnors rätt till abort
          </head>
          <head type="h1" xml:id="i-XVDpuNZKVvXnrgXA49DvKy">
            Motivering
          </head>
          <p xml:id="i-V7GmQD8EM7QJXTF7cRuEcH">
            I Europa finns flera i övrigt utvecklade länder som inte anser
            att det är varje kvinnas rätt att bestämma över sin egen kropp.
            Genom lagstiftning har man förbjudit kvinnors rätt till fri abort,
            vilket tvingar mängder av kvinnor att söka sig till dyra och farliga
            illegala abortkliniker. Med smutsiga stickor utför klåpare som
            vill tjäna snabba pengar osäkra aborter på kvinnor som inte ser
            någon annan utväg. Varje dag dör 500 kvinnor i sviterna av illegala
            aborter, och på många ställen i världen är illegala aborter den
            främsta dödsorsaken bland kvinnor mellan 20 och 30 år. Många kvinnor
            lyckas inte få hjälp, ens illegalt. I Polen hittas varje år flera
            hundra döda spädbarn i soptunnor, lämnade av desperata mödrar.
            Detta skulle kunna undvikas om EU var så gränslöst som vi vill
            att det ska vara, men det är det inte. Utländska kvinnor som vistas
            i Sverige, både från Europa och utanför, får ingen hjälp i Sverige.
          </p>
          <p xml:id="i-QbgSp7MRKatnmcGppWKd2N">
            För oss är det självklart att varje kvinna ska ha rätten att
            bestämma över sitt eget liv och sin egen kropp. Vi är stolta över
            svensk abortlagstiftning med ett undantag. Det är just det att
            vi inte tillåter utländska kvinnor som vistas i landet att genomföra
            en abort, till skillnad från all annan livsviktig sjukvård. För
            att en utländsk kvinna som vistas i Sverige ska få genomföra en
            abort här krävs det att hon har en anknytning till Sverige. Som
            anknytning räknas om mannen är svensk eller om befruktningen har
            skett i svensk säng.
          </p>
          <p xml:id="i-75bQC8EoBy69kJ5Mh3aN7u">
            Som ett led i arbetet för kvinnors sexuella och reproduktiva
            hälsa är det självklart att också utländska kvinnor ska kunna
            komma hit och få hjälp att utföra ett ingrepp som män i deras
            eget land lagstiftat mot och moraliserar över. Lagen måste ändras.
            För alla de kvinnor som tvingas besöka kvacksal vare i sina hemländer
            är det ointressant i vilken säng de har legat. De genomför aborter
            som är farliga och osäkra, som ofta leder till sterilitet, sjukdomar
            och i ganska många fall död. Fri abort räddar liv. Vi vill inte
            ha på vårt samvete att Sverige har en lagstiftning som nekar vissa
            kvinnor denna rätt, precis som vi inte nekar annan livsnödvändig
            vård till människor som tillfälligt vistas i vårt land. Genom
            att ändra lagstiftningen kan Sverige bidra till att rädda kvinnors
            liv. En ändrad lagstiftning hemma och, minst lika viktigt, ett
            fortsatt internationellt arbete kan ge tusentals desperata kvinnor
            ett bättre liv.
          </p>
          <p xml:id="i-J9pAKiZJgjPyoSKTiToWo2">
            I en utredning som kom år 2005 (SoU 2005:90) föreslås det att
            abortlagen ändras så att en utländsk kvinna som vistas i Sverige
            ska kunna få abort i Sverige utan prövning om särskilda skäl föreligger
            och enligt samma regler som en svensk kvinna. Sverige ska våga
            gå före och värna kvinnans rätt, inte ha en lagstiftning som accepterar
            att man i andra länder förvägrar kvinnans självklara rätt till
            sin egen kropp och varje barns rätt att födas önskat.
          </p>
        </div>
        <div type="motSignatures">
          <list>
            <item xml:id="i-Mv38x4duRsYvjztswwdWvs">
              Veronica Palm (s)
            </item>
            <item xml:id="i-BzAJAknMYGozMsdFbeuLMm">
              Nikos Papadopoulos (s)
            </item>
          </list>
        </div>
      </div>
    </body>
  </text>
</TEI>
