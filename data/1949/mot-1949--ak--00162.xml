<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__ak__162/mot_1949__ak__162-001.pdf"/>
      <div type="motHeader" xml:id="i-B4LaYtzceHV1U4spRq7hh5">
        <div type="motTitle" xml:id="i-GCRHsny2ajT1A3YCKPhzom"/>
        <div type="motSubmissionInfo" xml:id="i-HrPCoUpDGf4Qa95omKrwF8"/>
      </div>
      <div type="motBody" xml:id="i-TVbSjogoBTcCywyuLSZRNu">
        <div xml:id="i-UauGBXY9Z2VRdDwEarbXg9">
          <p xml:id="i-6wM7HUGB2erQk3CHQc57Ak">
            Motioner i Andra kammaren, nr 162. 1
          </p>
          <p xml:id="i-STzBdCaEh1PJ9qy9B5ZS4c">
            Nr 162.
          </p>
          <p xml:id="i-4ik1yRefmmgDB9akYFwpo7">
            Av herr Kollberg och fru Gärde Widemar, angående säkerstäl- lande
            av största möjliga nylontillförsel till landet vid kommande förhandlingar
            om handelsavtal.
          </p>
          <p xml:id="i-JjScnGeeVFaWpcHRasajh1">
            Det är icke många av den moderna syntetiska kemiens produkter,
            som kommit att stå i förgrunden för allmänhetens intresse på samma
            sätt som nylonet. Kanske var det icke alldeles lyckligt för introduktionen
            i vårt land av denna uppfinning, att nylon till en början kom
            hit endast i form av tunna damstrumpor. Detta gav ett allmänt
            intryck av att här presenterades endast en lyxvara av intet eller
            underordnat värde i en tid när det gäller för vårt folkhushåll
            att i möjligaste mån importera endast vad vi ha mer eller mindre
            oundgängligt behov av. Detta intryck är dock, om man tar hänsyn
            till möj- ligheterna för nylonets mångsidiga användning och till
            dess verkligt goda egenskaper som textil, helt oriktigt. Till
            denna insikt har man nu också kommit bland fackmännen, och det
            var lika litet någon slump som någon reklamåtgärd, när en facktidning
            nyligen ställde denna fråga under diskus- sion i en artikel, betitlad
            &gt;Äär nylon lyx?» I svaret gavs ett stort antal sak- uppgifter,
            som alla peka på att nylon ingalunda är någon lyxvara. De tek-
            niska utredningsresultat och de nationalekonomiska slutsatser,
            som både i nämnda sammanhang och vid andra tillfällen under senare
            tid framkom- mit, må lämnas åt männen av facket på respektive
            områden att klargöra och styrka. Det synes dock numera fullt obestridligt
            att nylon som råvara icke ställer sig dyrare än annan textil men
            att det besitter en hållbarhet, vilken i längden gör det billigare
            i bruk och därtill besparar konsumenterna massor av arbete och
            tidsutdräkt. I textil användes nylon såväl i form av heldragen
            nylontråd som i form av korta, krusiga fibrer, sistnämnda vara
            kallad nylonull. Det var den hel- dragna varan, som representerade
            nylonet, när det först infördes i Sverige. Det var den, som framträdde
            i konkurrens med natursilke och konstsilke, och det var den, som
            kom att få oss att se på hela frågan om nylonets värde som gällde
            det endast lyxartiklar. Samma heldragna vara kan emellertid användas
            och användes i utlandet för framställning icke endast av strumpor
            utan även av skjortor och damunderplagg av alla slag, och dess
            lättvättbarhet, friheten från nödvändigheten att underkasta de
            tvättade plaggen strykning och fram- för allt dess stora hållbarhet
            ha kommit efterfrågan att ständigt växa. Än viktigare är emellertid
            nylonullen. Den har de flesta av naturullens goda egenskaper,
            bl. a. en värmebevarande förmåga, som obetydligt skiljer sig från
            naturvarans, den är i prishänseende likställd med god ull, och
            den
          </p>
          <p xml:id="i-VitGhy6QGNpZCC66111rCT">
            IL Bihang till riksdagens protokoll 1949. 4 saml. Nr 162—168.
          </p>
          <pb facs="riksdagen-motions-pdf/data/1949/mot_1949__ak__162/mot_1949__ak__162-002.pdf"/>
          <p xml:id="i-6gqb77NjshmCFTzSNsbQBp">
            2 Motioner i Andra kammaren, nr 162.
          </p>
          <p xml:id="i-Qm1Lr55SoHXFVcGYDZTiNJ">
            har därtill en slitstyrka, som vida överstiger ullens. Uppgifterna
            om fler- faldigheten av denna slitstyrka växla, men ingen sakkunskap
            har velat be- strida att sifran 2,5; vid jämförelse med naturullen
            är ett minimum. Därtill kommer att nylonullen utan svårighet låter
            sig blanda med annan textilrå- vara, varvid man erhåller blandprodukter
            som i sig förena de däri ingående ämnenas alla goda egenskaper.
            Erfarenheterna rörande ändamålsenlig bland- ning äro också stora.
            Slutligen må nämnas att svensk industri har möjlig- heter att
            bearbeta till landet införd nylonråvara, vare sig det gäller den
            heldragna kvaliteten eller ullen. Det är nu uppenbart, att nylonet
            är en framtidsvara, som har förutsätt- ningar att bli av den största
            betydelse för våra hem och våra husmödrar. Man överdriver icke,
            om man påstår, att nu dagligen i vårt land tiotusentals arbetstimmar
            läggas ned på strumpstoppning och annat underhållsarbete på underkläder
            och därmed jämförliga textilier. Det skulle vara av oskattbart
            värde för husmödrarna och för alla i hemarbetet sysselsatta, om
            denna tid kunde avsevärt nedbringas. Och för hemmens budget skulle
            en motsvarande minskning i utgifterna för nyanskaffning bli av
            en betydelse, som växte mer än proportionellt mot tillgångarnas
            storlek. För närvarande torde visserligen efterfrågan på nylon
            i dess olika former vara större på världsmarknaden än tillgången,
            och vårt lands möjligheter att inköpa erforderliga mängder av
            varan äro för dagen begränsade av denna anledning. Men otvivelaktigt
            kommer efterfrågan att verka till ökad produk- tion, och man bör
            kunna se fram mot en icke alltför avlägsen tidpunkt, då produktion
            och efterfrågan väga mera jämnt. Men redan nu är det av in- tresse
            för de svenska hushållen att ansträngningar göras för att låta
            dem få största möjliga andel i vad som finnes till disposition.
            Med anledning av vad ovan anförts och då hushållens besparingar
            måste anses ytterst innebära en besparing också för landet i dess
            helhet få vi trots kända valutasvårigheter hemställa,
          </p>
          <p xml:id="i-EhEAo9nK3LJYS2p2y7mhFY">
            att riksdagen ville tillskriva Kungl. Maj:t med anhållan att
            vid kommande förhandlingar om handelsavtal sådana in- struktioner
            måtte givas utredningsinstanser och förhandlare att alla tillfällen
            iakttagas att säkerställa den största möjliga nylontillförsel
            till vårt land.
          </p>
          <p xml:id="i-MkufwpYpyW2nETK1zotxCR">
            Stockholm den 22 januari 1949.
          </p>
          <p xml:id="i-XZKCBenxS9DS3RxNq5ycT1">
            Gustaf Kollberg. Ingrid Gärde Widemar.
          </p>
        </div>
      </div>
    </body>
  </text>
</TEI>
