<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00014">
  <teiHeader>
    <fileDesc>
      <titleStmt>
        <title>med anledning av skr. 2013/14:91 Åtgärder för att stärka barnets rättigheter och uppväxtvillkor i Sverige</title>
        <author corresp="i-du5LHNwBWrCH1am94GCk1">av Eva Olofsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:91 Åtgärder för att stärka barnets rättigheter och uppväxtvillkor i Sverige</title>
          <idno type="rdwebb">H102So14</idno>
          <rs type="number">So14</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So14/text</ref>
          <ref type="dokument_url_html">http://data.riksdagen.se/dokument/H102So14</ref>
          <ref type="dokumentstatus_url_xml">http://data.riksdagen.se/dokumentstatus/H102So14</ref>
          <ref type="doc">http://data.riksdagen.se/fil/F06AFF20-10AE-451A-A6C8-4C21FE940BF8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JCrr8HVAN4orjE9maMLbN9" type="basedOn"/>
        <correspContext corresp="i-JCrr8HVAN4orjE9maMLbN9">
          <ref>Regeringsskrivelse 2013/14:91</ref>
        </correspContext>
        <correspAction xml:id="i-A4zCSbTKtv9unmyRKYwrak" type="signed"/>
        <correspContext corresp="i-A4zCSbTKtv9unmyRKYwrak">
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-Wt9dFS31XF5W1WLwvDqr3Q" type="referral">
          <date when="2014-03-18"/>
        </correspAction>
        <correspAction xml:id="i-9enQDg45EXwrna7Ensm6bq" type="referral">
          <date when="2014-03-18"/>
        </correspAction>
        <correspAction xml:id="i-98nSNS4PaNx5LtGbDVWqfT" type="dismissal">
          <date when="2014-03-14"/>
        </correspAction>
        <correspAction xml:id="i-Hw2eMbumwW1DHDbVDb3kw4" type="dismissal">
          <date when="2014-03-14"/>
        </correspAction>
        <correspAction xml:id="i-781Xs3usDY4n7kN78ygH2S" type="submission">
          <date when="2014-03-10"/>
        </correspAction>
        <correspAction xml:id="i-6JNRXn2hP2d6hw1vWbP2gW" type="transfer">
          <date when="2014-03-10"/>
        </correspAction>
        <correspAction xml:id="i-64a82S3NTRxHhzGERGtCyA" type="assigned"/>
        <correspContext corresp="i-64a82S3NTRxHhzGERGtCyA">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-UhYisaw49aPpGDY4MigGLh">
            1 Förslag till riksdagsbeslut
          </head>
          <p xml:id="i-71w6fc4Rxeo6AMjKpzyZss">
            Riksdagen tillkännager för regeringen som sin mening vad som
            anförs i motionen om att regeringen omgående bör lägga fram ett
            förslag till en handlingsplan mot barnfattigdom.
          </p>
        </div>
        <div type="motContent">
          <head xml:id="i-3EokhJm4eTdJtdhBhy8hqn" type="h1">
            2 Barns rättigheter och uppväxtvillkor
          </head>
          <p xml:id="i-FSuvb3cV5tooxXy3xHhw4r">
            Regeringen redovisar i skrivelse 2013/14:91 sin politik rörande
            barns rättigheter 2010–2013 och presenterar en översiktlig genomgång
            av barn och ungas levnadsvillkor. Vänsterpartiet anser att för
            att stärka barns rättigheter bör barnkonventionen inkorporeras
            i svensk lagstiftning så skyndsamt som möjligt och det föreslår
            vi i vår motion Barnkonventionen (2013/14:So205). Vi vill bara
            påpeka att det finns en majoritet i riksdagen för detta förslag
            och vi finner det märkligt att regeringen har valt att förhala
            det genom att tillsätta en utredning, som ska titta på för- och
            nackdelar med att göra barnkonventionen till svensk lag.
          </p>
          <p xml:id="i-SjdcCvxfdN5cD1Lq4k7rPQ">
            Vad gäller skrivelsen i övrigt så omfattar den ett stort antal
            frågor och berör flera olika politikområden. Vi har presenterat
            vår politik för barn i en rad olika motioner från den allmänna
            motionstiden och väljer därför att inte upprepa oss, med ett undantag.
            Regeringens analys av barnfattigdomen är så verklighetsfrånvänd
            att det är nödvändigt att bemöta den med en alternativ politik,
            som bygger på en mer realistisk samhällsanalys.
          </p>
          <head xml:id="i-6djF6dBo6eBVvDNudk6Jzu" type="h1">
            3 Klassklyftor orsakar barnfattigdom
          </head>
          <p xml:id="i-BxwMngrb9NT6bSjHKEznA1">
            Det framgår mycket klart av skrivelsen att barnfattigdomen har
            ökat sedan den moderatledda regeringen tillträdde. Sedan 2006
            har antalet barn i fattiga hushåll blivit 25 procent fler enligt
            de siffror som redovisas. Regeringens egen förklaring till ökningen
            är att det är en naturlig följd av den ökade inkomstspridningen.
          </p>
          <p xml:id="i-AwyELgTSdngGhgEJZshL1T">
            Fattigdom är och har aldrig varit något naturligt utan är en
            direkt effekt av maktförhållandena och resursfördelningen i samhället.
            Det gäller i synnerhet barn, som inte har någon möjlighet att
            själva påverka sin socioekonomiska position. Den ökade inkomstspridningen,
            som regeringen hänvisar till, är en avsedd konsekvens av politiska
            beslut. Regeringen har genomfört en mycket medveten fördelningspolitik,
            som har ökat inkomstklyftorna. Det innebär att klassklyftorna
            blir större och att barnfattigdomen ökar. Syftningsfelet i en
            av skrivelsens rubriker är mycket talande: De flesta barn har
            det bra, men arbetet fortsätter.
          </p>
          <p xml:id="i-7KxZTjGPLfaabWEeUGWGdQ">
            De senaste årens nedmontering av de gemensamt finansierade trygghetssystemen
            som a-kassa och sjukförsäkring har drastiskt försämrat den ekonomiska
            situationen för många vuxna. Detta drabbar barnen. Föräldrarnas
            ekonomiska utsatthet blir barnens krassa uppväxtvillkor. Föräldrarnas
            ekonomiska standard påverkar på ett mycket påtagligt sätt barnens
            villkor och livsmöjligheter. Att leva i fattigdom har en mängd
            negativa konsekvenser för barn. Det är väl belagt att en fattig
            barndom ökar risken för social utsatthet senare i livet. Det finns
            ett samband mellan föräldrars inkomster och barns inkomster som
            vuxna. Sannolikheten att hamna i de lägre inkomstskikten ökar
            ju lägre inkomster föräldrarna hade under uppväxten. Forskning
            visar att barn i bostadsområden med låg inkomstnivå löper tre
            gånger så hög risk att utsättas för våld i hemmet än genomsnittet
            och löper dubbelt så stor risk att bli utsatta för mobbning. Studier
            har även tydligt visat på samband mellan fattigdom och t.ex. utbildningsresultat,
            etablering på arbetsmarknaden samt hälsa och trygghet i det egna
            bostadsområdet.
          </p>
          <p xml:id="i-52VYDS6m1HKUDBVdgo3mNi">
            Ansökningarna till hjälporganisationen Majblomman ger en tydlig
            bild av fattiga barns villkor i dagens Sverige. Breven vittnar
            om tonåringar som aldrig ägt en egen cykel, om barn som inte kan
            delta i fotbollsträningen och om barn som aldrig får gå på bio
            med kompisarna. Många gånger tvingas ekonomiskt utsatta familjer
            att göra omöjliga prioriteringar som att välja mellan att betala
            elräkningen eller att ha råd med vinterkläder. Stadsmissionen
            vittnar om att barnfamiljerna som tar emot hjälp i form av matkassar
            blir fler och fler. Att hjälporganisationer som Majblomman och
            Stadsmissionen finns är bra, men vi anser att barnfattigdomen
            först och främst ska bekämpas genom ökad ekonomisk jämlikhet och
            inte genom välgörenhet.
          </p>
          <p xml:id="i-JMvGe7WAcgg8GeZ4wADmUZ">
            I dag lever en fjärdedel av alla barn i Sverige med en ensamstående
            förälder. Ändå är kärnfamiljen norm för såväl lagstiftning som
            de verksamheter barnen deltar i. Det leder till att de ekonomiska
            villkoren för barnfamiljer är ojämlika och orättvisa. Detta drabbar
            barnen, som inte kan delta i aktiviteter som barn vanligtvis förväntas
            delta i, t.ex. skolutflykter som kostar pengar. I Sverige finns
            det i dag barn som inte kan äta sig mätta hemma och som inte får
            riktiga vinterkläder därför att föräldrarna inte har råd. Enligt
            statistik från Försäkringskassan levde 17 procent av alla barn
            2012 i relativ fattigdom (dvs. i hushåll där den disponibla inkomsten
            per konsumtionsenhet är lägre än 60 procent av medianvärdet).
            Det är en ökning med nära 4 procentenheter sedan 2006. Störst
            risk att växa upp i en fattig familj löper barnen till ensamstående
            föräldrar. Att barnfattigdomen ökar är både upprörande och helt
            oacceptabelt.
          </p>
          <p xml:id="i-gamLc7KcBtLE2BotcUsCW">
            Enligt Rädda Barnens rapport Barns ekonomiska utsatthet (Årsrapport
            2013) var barnfattigdomen 2011 drygt tre gånger så hög bland barn
            med ensamstående föräldrar som bland barn med sammanboende föräldrar.
            Barn till ensamstående föräldrar med utländsk bakgrund är dubbelt
            utsatta. Enligt Rädda Barnen lever över hälften (54 procent) av
            barnen i den gruppen i fattigdom.
          </p>
          <p xml:id="i-5yBn8CGrtm25y1ayvAyyvG">
            Lösningen på problemet med den ökande barnfattigdomen är dels
            generella satsningar på arbete åt alla, rätt till arbete på heltid,
            bättre arbetslöshetsförsäkring, sjukförsäkring, föräldraförsäkring
            och rätt till barnomsorg även på obekväm arbetstid. Dels behövs
            specifika satsningar på ekonomiskt utsatta barnfamiljer, som höjt
            underhållsstöd, förbättrat bostadsbidrag och förbud mot avgifter
            i skolan.
          </p>
          <p xml:id="i-4JXzUxdj49xH7pgTNopb8z">
            Regeringen bör omgående lägga fram ett förslag till en handlingsplan
            mot barnfattigdom. Detta bör riksdagen som sin mening ge regeringen
            till känna.
          </p>
          <p xml:id="i-2rJBxXURiSyxAD8y3wG1fL">
            Följande förslag är några av de åtgärder som bör ingå i en sådan
            handlingsplan:
          </p>
          <list style="ul">
            <item xml:id="i-KdRWR2Zk8dm2FiTGAVMZK3">
              en utredning som ser över samtliga bidrag som riktas till barnfamiljer
              samt föreslår ändringar som syftar till att förbättra situationen
              för ekonomiskt utsatta barnfamiljer
            </item>
            <item xml:id="i-Qo3BQCYcs4qQcTwNNvnj3S">
              förbättrad ekonomisk situation för ensamstående föräldrar, t.ex.
              genom höjt underhållsstöd
            </item>
            <item xml:id="i-YUDaDYnJxSGk17EacPSude">
              bättre möjlighet till barnomsorg på obekväm arbetstid
            </item>
            <item xml:id="i-S3o1o4dRj9Tj3cb8Vkoj2z">
              höjd riksnorm för försörjningsstöd till barnfamiljer
            </item>
            <item xml:id="i-9KovcwMsjQEh1ndPwE7JFp">
              förbud mot avgifter i skolan
            </item>
            <item xml:id="i-DFYYJVKgSJGotUT46RpsmE">
              kostnadsfri frukost i grundskolan
            </item>
            <item xml:id="i-2Za1a1bzo9rAUjm5sdC7sx">
              utredning om kommunernas utbud av kostnadsfria sommaraktiviteter
              och om kommunerna ska vara skyldiga att bedriva fritidsgårdsverksamhet
            </item>
            <item xml:id="i-Gx1U2dc2QyLRqtgzX1X4mG">
              införande av maxtaxa i kulturskolan
            </item>
            <item xml:id="i-5rnkKwt7jeKmDPYyUX8KuW">
              subventionerade glasögon till alla barn med synfel
            </item>
            <item xml:id="i-BVe5ajxRg6qAjscCcC9nCZ">
              avgiftsfria läkemedel för barn
            </item>
            <item xml:id="i-EEsDNgcH1JU4Joa8vfvsoy">
              stopp för vräkningar av barnfamiljer innan de har ett bra boende
              att flytta till.
            </item>
          </list>
        </div>
        <div type="motSignatures">
          <list>
            <item xml:id="i-NtvSGqVxJA1xuSnAsgZvxS">
              Eva Olofsson (V)
            </item>
            <item xml:id="i-PrPUWsYL8E36sMrCzmikdW">
              Bengt Berg (V)
            </item>
            <item xml:id="i-VErfMvzwSZaVVANEiXeSgi">
              Marianne Berg (V)
            </item>
            <item xml:id="i-Pv9kYZgiaFHQRJz2qWFmgd">
              Amineh Kakabaveh (V)
            </item>
            <item xml:id="i-2TSH3eUvfekQFzpYJEGmpG">
              Lars Ohly (V)
            </item>
            <item xml:id="i-696i4rkAgsBNq3RoHTNWwq">
              Lena Olsson (V)
            </item>
            <item xml:id="i-Pw39hkTdc7v5Bs7kmop2hk">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
