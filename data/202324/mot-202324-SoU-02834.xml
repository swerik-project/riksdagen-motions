<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-02834">
  <teiHeader>
    <fileDesc>
      <titleStmt>
        <title>med anledning av prop. 2023/24:81 Begränsningar och kontroll i fråga om elektroniska kommunikationstjänster och besök på särskilda ungdomshem</title>
        <author corresp="i-3SiHjpmKqDX1ahURx9ZWt3">av Maj Karlsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2834 av Maj Karlsson m.fl. (V)</title>
          <idno type="rdwebb">HB022834</idno>
          <rs type="number">2834</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB022834/text</ref>
          <ref type="dokument_url_html">https://data.riksdagen.se/dokument/HB022834</ref>
          <ref type="dokumentstatus_url_xml">https://data.riksdagen.se/dokumentstatus/HB022834</ref>
          <ref type="pdf">https://data.riksdagen.se/fil/E3855AB3-D7F9-48C3-9897-341E9728BE3D</ref>
          <ref type="docx">https://data.riksdagen.se/fil/A1BB15E3-BC67-48DA-8381-7D10574246F2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-S9N4wWD2qfoGM8u1D3QrvL</idno>
            <name>Nadja Awad</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-4AG6TaRbQpsuxrQara2kyn" type="basedOn"/>
        <correspContext corresp="i-4AG6TaRbQpsuxrQara2kyn">
          <ref>Proposition 2023/24:81</ref>
        </correspContext>
        <correspAction xml:id="i-UppBt8jYQTGJ1heGU5MVi3" type="signed"/>
        <correspContext corresp="i-UppBt8jYQTGJ1heGU5MVi3">
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-S9N4wWD2qfoGM8u1D3QrvL"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-J8MetcfhVR7LPkpc9tMfYH" type="submitted">
          <date when="2024-03-21"/>
          <time when="12:55:47"/>
        </correspAction>
        <correspAction xml:id="i-QLtUpuw8wn3tWGw5H6G862" type="reviewed">
          <date when="2024-03-26"/>
          <time when="17:38:12"/>
        </correspAction>
        <correspAction xml:id="i-PawNKZVL6XBNLDFStugcFh" type="dismissed">
          <date when="2024-04-02"/>
        </correspAction>
        <correspAction xml:id="i-JnwNvsCfwUNMfAmWcVzTfx" type="referred">
          <date when="2024-04-03"/>
        </correspAction>
        <correspAction xml:id="i-8JfK5NL7HtrPBsU5kwPxhm" type="assigned">
          <date when="2024-05-02"/>
          <time when="15:57:58"/>
        </correspAction>
        <correspContext corresp="i-8JfK5NL7HtrPBsU5kwPxhm">
          <ref type="assignedTo">Socialutskottet</ref>
        </correspContext>
        <correspAction xml:id="i-M5PvJaDKxeDipior8adgT7" type="behandlas_i"/>
        <correspContext corresp="i-M5PvJaDKxeDipior8adgT7">
          <ref type="uppgift">2023/24:SoU25</ref>
          <ref type="ref_dok_id">HB01SoU25</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU25</ref>
          <ref type="ref_dok_titel">Begränsningar och kontroll i fråga om elektroniska kommunikationstjänster och besök på särskilda ungdomshem</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2834 av Maj Karlsson m.fl. (V)
          med anledning av prop. 2023/24:81 Begränsningar och kontroll i
          fråga om elektroniska kommunikationstjänster och besök på särskilda
          ungdomshem
        </div>
      </div>
      <div type="motBody">
        <div xml:id="i-RY9PJ4TvEj8VZcKzKZxwRE" type="TOC">
          <head xml:id="i-RHittx4ZcaHAeNPBK1QXdL">
            1 Innehåll
          </head>
          <list>
            <item style="indent-level: 1">
              1 Innehåll
            </item>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 Inledning
            </item>
            <item style="indent-level: 1">
              4 Barns och ungas placering i ett särskilt ungdomshem med en
              lämplig säkerhetsnivå
            </item>
            <item style="indent-level: 2">
              4.1 Barn och unga inom säkerhetsnivåerna
            </item>
            <item style="indent-level: 2">
              4.2 Barn och unga som har dömts till sluten ungdomsvård inom
              säkerhetsnivå 2 och 3
            </item>
            <item style="indent-level: 2">
              4.3 Flickors placering
            </item>
            <item style="indent-level: 2">
              4.4 Omprövning och överklagan av placeringsbeslut
            </item>
            <item style="indent-level: 1">
              5 Generella begränsningar av användningen av elektroniska kommunikationstjänster
              och vid besök
            </item>
            <item style="indent-level: 2">
              5.1 Skärpta begränsningar på hem vid vård enligt LVU
            </item>
            <item style="indent-level: 2">
              5.2 Barn och unga som avtjänar sluten ungdomsvård
            </item>
            <item style="indent-level: 2">
              5.3 Begränsningarna vid besök
            </item>
            <item style="indent-level: 1">
              6 Ikraftträdande
            </item>
          </list>
        </div>
        <div type="motProposal" subtype="förslag">
          <head xml:id="i-CNCsUAxiCjgeNaHe9UpUvz">
            2 Förslag till riksdagsbeslut
          </head>
          <list>
            <item xml:id="i-4sMstgpSmWZwfHUjaUytPH" sortKey="Yrkande 1">
              Riksdagen ställer sig bakom det som anförs i motionen om att
              regeringen bör åter­komma med förslag som säkerställer att enbart
              barn och unga som dömts till sluten ungdomsvård och har behov
              av placering i säkerhetsnivå 1 ska kunna placeras där samt att
              övriga barn och unga bör placeras på ungdomshem med säkerhetsnivå
              2 och 3 oavsett om den unge vårdas med stöd av LVU eller är dömd
              till sluten ungdomsvård, och detta tillkännager riksdagen för
              regeringen.
            </item>
          </list>
          <list>
            <item xml:id="i-BLGEcHgJhaYbvsg7pwjAnQ" sortKey="Yrkande 2">
              Riksdagen ställer sig bakom det som anförs i motionen om att
              regeringen bör åter­komma med förslag som säkerställer att barn
              och unga som är dömda till sluten ungdomsvård ska placeras på
              separata avdelningar inom respektive ungdomshem med säkerhetsnivå
              2 och 3 och tillkännager detta för regeringen.
            </item>
          </list>
          <list>
            <item xml:id="i-3qDLSHvuJNLRmbfYdqUCiR" sortKey="Yrkande 3">
              Riksdagen ställer sig bakom det som anförs i motionen om att
              regeringen bör åter­komma med förslag som säkerställer att flickor
              inte placeras med pojkar bortsett från på ungdomshem med säkerhetsnivå
              3 och tillkännager detta för regeringen.
            </item>
          </list>
          <list>
            <item xml:id="i-VSCr1hvHxXBHqgAeuJ43Zi" sortKey="Yrkande 4">
              Riksdagen ställer sig bakom det som anförs i motionen om att
              regeringen bör åter­komma med förslag som säkerställer att placeringsbeslut
              i förhöjd säkerhetsnivå regelbundet ska omprövas och ska kunna
              överklagas och tillkännager detta för regeringen.
            </item>
          </list>
          <list>
            <item xml:id="i-54sQpoAp6CWm2b94Xyho1e" sortKey="Yrkande 5">
              Riksdagen ställer sig bakom det som anförs i motionen om att
              regeringen bör åter­komma med förslag som säkerställer att endast
              den som vårdas på ett särskilt ung­domshem med säkerhetsnivå 1
              med stöd av 3 § lagen med särskilda bestämmelser om vård av unga
              ska få använda elektroniska kommunikationstjänster endast för
              att stå i förbindelse med en annan person och tillkännager detta
              för regeringen.
            </item>
          </list>
          <list>
            <item xml:id="i-2v4nRKjxzmbsZ4s9sV2m3z" sortKey="Yrkande 6">
              Riksdagen avslår proposition 2023/24:81 i den del som avser 16
              § och 16 d § lag om ändring i lagen (1998:603) om verkställighet
              av sluten ungdomsvård.
            </item>
          </list>
          <list>
            <item xml:id="i-3SELY2Rqe5CmDeiKMJyVdw" sortKey="Yrkande 7">
              Riksdagen avslår proposition 2023/24:81 i den del som avser 15
              l § lag om ändring i lagen (1990:52) med särskilda bestämmelser
              om vård av unga och 16 e § första stycket lag om ändring i lagen
              (1998:603) om verkställighet av sluten ungdomsvård.
            </item>
          </list>
          <list>
            <item xml:id="i-5dHtWwvSXCNa17eqda2XC9" sortKey="Yrkande 8">
              Riksdagen ställer sig bakom det som anförs i motionen om att
              regeringen bör återkomma med förslag på ett senare ikraftträdande
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-EjrHrM8rUgtKyZMJkNkUbs" type="h1">
            3 Inledning
          </head>
          <p xml:id="i-PsmtqiWC8Hw7MDd9Wi7rAQ">
            Sis har svårt att erbjuda vård som är anpassad för alla de målgrupper
            som kommer till myndigheten. Områden med fortsatt stora utvecklingsbehov
            återfinns bl.a. inom kom­petensförsörjning och att tillhandahålla
            vård och behandling till unga med psykosociala behov och/eller
            psykiatriska diagnoser. Vänsterpartiet har vid flertalet tillfällen
            ställt sig kritiskt till den prioritering som gjorts där höjd
            säkerhet upprepat förordas. Vi anser att det under inga villkor
            får fortsätta att förekomma att barn och unga utsätts för repressalier,
            våld och övergrepp samt blir utan nödvändig vård och behandling.
            Den frågan borde stå först på dagordningen, och åtgärder borde
            vidtas utan dröjsmål.
          </p>
          <head xml:id="i-WgE8WniiXFsX63EuBroBsm" type="h1">
            4 Barns och ungas placering i ett särskilt ungdomshem med en
            lämplig säkerhetsnivå
          </head>
          <p xml:id="i-WJSjPWRKBT6cRytENL8iKc">
            Regeringen föreslår att Statens institutionsstyrelses särskilda
            ungdomshem ska vara in­delade i säkerhetsnivåer. Ett hem som inte
            tillhör den lägsta nivån har en förhöjd säkerhets­nivå. Vidare
            föreslår regeringen att den unge som vårdas med stöd av lagen
            med särskilda bestämmelser om vård av unga eller som är dömd till
            sluten ungdomsvård inte får pla­ceras på ett särskilt ungdomshem
            som innebär att han eller hon omfattas av mer ingripande övervakning
            och kontroll än vad som är nödvändigt för att ordningen eller
            säkerheten på hemmet ska kunna upprätthållas. Sis har redan påbörjat
            ett arbete med att dela in de sär­skilda ungdomshemmen i tre olika
            nivåer: nivå 1 – hög säkerhet, nivå 2 – god säkerhet och nivå
            3 – normal säkerhet. Med regeringens förslag ska Sis alla särskilda
            ungdomshem vara indelade i dessa säkerhetsnivåer.
          </p>
          <p xml:id="i-Qxec6kD8WDSJRJG6RMmVrh">
            Vänsterpartiet ställer sig inte helt mot förslaget att Statens
            institutionsstyrelses sär­skilda ungdomshem ska vara indelade
            i säkerhetsnivåer. Behov av sådana kan exempel­vis föreligga vid
            kopplingar till gängkriminalitet med risk för fritagning och rymning,
            vilket kan ge skäl till en förhöjd säkerhetsnivå. Vänsterpartiet
            anser däremot att reger­ingens förslag är alltför otydligt och
            saknar en utgångspunkt i placerade barns och ungas behov. Det
            finns även en risk för att platsbrist på de särskilda ungdomshemmen
            leder till att barn och unga placeras på ett hem med en högre
            säkerhetsnivå än vad som är moti­verat och att barn riskerar att
            behöva flyttas i större utsträckning framöver. Likt flera remissinstanser,
            däribland Barnombudsmannen, Ivo och Socialstyrelsen, anser Vänster­partiet
            att säkerhetsklassificeringen och vad som ska beaktas vid en placering
            på ett hem med en viss säkerhetsnivå bör tydliggöras. I detta
            kapitel följer Vänsterpartiets förslag på sådana tydliggöranden,
            som innebär att säkerheten ska anpassas efter behovet hos barn
            och unga, för att flickor ska kunna skyddas från övergrepp och
            för att möjliggöra utslussning i samhället.
          </p>
          <head xml:id="i-Br329TB3mfK5pbvMnoaNpn" type="h2">
            4.1 Barn och unga inom säkerhetsnivåerna
          </head>
          <p xml:id="i-75ZrzY4HWBMDv4M4b3c8AC">
            Vänsterpartiet anser att enbart barn och unga som har dömts till
            sluten ungdomsvård och har behov av placering med högsta säkerhet
            ska kunna placeras vid ungdomshem med säkerhetsnivå 1 – hög säkerhet.
            Behov kan exempelvis föreligga vid kopplingar till gängkriminalitet
            med risk för fritagning och rymning. Övriga barn och unga bör
            placeras på ungdomshem med säkerhetsnivå 2 och 3, oavsett om de
            vårdas med stöd av LVU eller är dömda till sluten ungdomsvård.
            Det skulle minska risken för att barn och unga med olika behov
            av vård placeras tillsammans och i stället förbättra förutsättningarna
            för att ge barn och unga den vård som de är i behov av.
          </p>
          <p xml:id="i-2kKQ8YFMb9iTq4BvrPVswL">
            Regeringen bör återkomma med förslag som säkerställer att enbart
            barn och unga som har dömts till sluten ungdomsvård och har behov
            av placering i säkerhetsnivå 1 ska kunna placeras där samt att
            övriga barn och unga placeras på ungdomshem med säker­hetsnivå
            2 och 3 oavsett om de vårdas med stöd av LVU eller är dömda till
            sluten ung­domsvård. Detta bör riksdagen ställa sig bakom och
            ge regeringen till känna.
          </p>
          <head xml:id="i-AghDVE3mVAP1H7xitafcqq" type="h2">
            4.2 Barn och unga som har dömts till sluten ungdomsvård inom
            säkerhetsnivå 2 och 3
          </head>
          <p xml:id="i-MH7Uz6vAwKrRQpiPNjWr56">
            Som framgår av avsnitt 4.1 anser Vänsterpartiet att barn och
            unga som har dömts till sluten ungdomsvård även ska kunna placeras
            i säkerhetsnivå 2 och 3, om de inte har behov av säkerhetsnivå
            1. Barn och unga som har dömts till sluten ungdomsvård har olika
            behov av vård, vilket inte gör det skäligt att de i alla lägen
            placeras inom samma säkerhetsnivå. Samtidigt är det inte lämpligt
            att unga som vårdas med stöd av LVU placeras tillsammans med barn
            och unga som är dömda till sluten ungdomsvård i och med att även
            dessa gruppers behov skiljer sig avsevärt på generell nivå. Vänsterpartiet
            anser därför att barn och unga som är dömda till sluten ungdomsvård
            och som inte har behov av säkerhetsnivå 1 ska placeras på separata
            avdelningar inom respektive ungdoms­hem med säkerhetsnivå 2 och
            3.
          </p>
          <p xml:id="i-CWD8N7CkJDbrfAUx9A99qT">
            Regeringen bör återkomma med förslag som säkerställer att barn
            och unga som är dömda till sluten ungdomsvård ska placeras på
            separata avdelningar inom respektive ungdomshem med säkerhetsnivå
            2 och 3. Detta bör riksdagen ställa sig bakom och ge regeringen
            till känna.
          </p>
          <head xml:id="i-Ewva6vD8ieoaFShhajUu5S" type="h2">
            4.3 Flickors placering
          </head>
          <p xml:id="i-A9YFnecybabuUc6TWjydpn">
            För att stärka säkerheten och kvaliteten på vården anser Vänsterpartiet
            att flickor inte bör placeras med pojkar förutom på ungdomshem
            med säkerhetsnivå 3. Även där bör pojkar som exempelvis har begått
            sexualbrott eller riskerar att begå sexualbrott separeras från
            flickor. Generellt behövs fler särskilda avdelningar för flickor
            så att de inte blir kvar på avdelningar med förhöjd säkerhet under
            hela vistelsen.
            <ref target="i-9Bp2n5PU5AWfm7NP5jXaXH">
              [1]
            </ref>
          </p>
          <p xml:id="i-15ukd9yfdNg7Tr9wKiCyVZ">
            Regeringen bör återkomma med förslag som säkerställer att flickor
            inte placeras med pojkar förutom på ungdomshem med säkerhetsnivå
            3. Detta bör riksdagen ställa sig bakom och ge regeringen till
            känna.
          </p>
          <head xml:id="i-67NHQSXs9eQVFBfgE7w3sa" type="h2">
            4.4 Omprövning och överklagan av placeringsbeslut
          </head>
          <p xml:id="i-7KCegpHxhvucMrDRbA4M4k">
            Regeringen föreslår ingen särskild process för överklagan och
            omprövning inom sys­temet med olika säkerhetsnivåer på Sis särskilda
            ungdomshem. Regeringen bedömer att den skyldighet Sis har att
            löpande beakta att barnet eller den unge inte ska vistas på ett
            hem med en högre säkerhetsnivå än nödvändigt inbegriper att sådana
            överväganden görs.
          </p>
          <p xml:id="i-LuaKQw9xoQPmjtRWTop6X2">
            Bland remissinstanserna framhåller Barnombudsmannen att för att
            den föreslagna ordningen ska vara rättssäker måste placeringen
            omprövas så snart det finns skäl för det, och Barnombudsmannen
            anser att de långtgående konsekvenserna av en placering i ett
            särskilt ungdomshem med förhöjd säkerhetsnivå kan tala för att
            beslutet bör kunna överklagas. Även Ivo framhåller att det är
            viktigt att Sis vid ändrade förhållanden tar ställning till om
            den unge ska anvisas en plats i ett särskilt ungdomshem med en
            lägre säkerhetsnivå.
          </p>
          <p xml:id="i-WdTAfEVcozXiSMMRsHucAt">
            Vänsterpartiet instämmer med remissinstanserna att riskerna med
            att barn och unga omotiverat placeras i ett särskilt ungdomshem
            med en förhöjd säkerhetsnivå innebär att placeringsbeslut regelbundet
            ska omprövas och ska kunna överklagas av rättssäkerhets­skäl.
            Vid behov ska placeringsbesluten ändras.
          </p>
          <p xml:id="i-NfQbR1vHFTDhsxn4MnRqEo">
            Regeringen bör återkomma med förslag som säkerställer att placeringsbeslut
            i hem med en förhöjd säkerhetsnivå regelbundet ska omprövas samt
            ska kunna överklagas. Detta bör riksdagen ställa sig bakom och
            ge regeringen till känna.
          </p>
          <head xml:id="i-6kJ8UHb7fxiyWPbD2W2VZc" type="h1">
            5 Generella begränsningar av användningen av elektroniska kommunikationstjänster
            och vid besök
          </head>
          <head xml:id="i-AhWhhToqXRRquUiYFMYpg3" type="h2">
            5.1 Skärpta begränsningar på hem vid vård enligt LVU
          </head>
          <p xml:id="i-RQXT7z2qxAZnxKZc5keBHR">
            Regeringen föreslår att den som vårdas på ett särskilt ungdomshem
            med en förhöjd säkerhetsnivå med stöd av 3 § lagen med särskilda
            bestämmelser om vård av unga ska få använda elektroniska kommunikationstjänster
            endast för att stå i förbindelse med en annan person. Sådan kommunikation
            ska bara få ske med utrustning som tillhandahålls eller godkänns
            av Statens institutionsstyrelse och i den utsträckning som det
            är lämpligt.
          </p>
          <p xml:id="i-SUed8rxFwEuhSH9NzRLJ7j">
            Vänsterpartiet anser att förslaget är alltför generellt och inte
            proportionerligt i förhål­lande till barns och ungas behov, vilket
            även är en kritik som lyfts av flertalet remiss­instanser. Barnombudsmannen
            anser att det inte är givet att de barn och unga som vårdas med
            stöd av LVU på ett särskilt ungdomshem med en högre säkerhetsnivå
            är i behov av samma generella inskränkning av användningen av
            elektroniska kommunikationstjänster som de som avtjänar sluten
            ungdomsvård. Rädda Barnen anser även att begränsningarna bör grundas
            i en individuell bedömning av barnets bästa för att säkerställa
            att begränsningen står i proportion till ingreppet i barnets rättigheter.
            Vidare saknar samhällsvetenskapliga fakulteten vid Lunds universitet
            ett resonemang kring be­hovet av förslagets omfattande inskränkning
            för ungdomar som inte har kriminalitet i sin problembild.
          </p>
          <p xml:id="i-KAPAmyQdNPGN8AgA3rihgk">
            För Vänsterpartiet framstår det som proportionerligt att endast
            barn och unga som vårdas på ett särskilt ungdomshem med säkerhetsnivå
            1 ska omfattas av den generella begränsningen av användningen
            av elektroniska kommunikationstjänster. Mobiltelefonen, som det
            främst handlar om, kan vara den främsta kontaktytan med samhället
            för många av de barn och unga som befinner sig inom tvångsvården,
            inte bara för kommunikation med familj och vänner utan även för
            inhämtning av information om omvärlden. Att för­hindra ansvarsfullt
            användande av sådan personlig utrustning riskerar därmed att försvåra
            enskildas återanpassning till samhället.
          </p>
          <p xml:id="i-Kcoio9jPBHCrRJGnUjZVYW">
            Regeringen bör återkomma med förslag som säkerställer att endast
            den som vårdas på ett särskilt ungdomshem med säkerhetsnivå 1
            med stöd av 3 § lagen med särskilda bestämmelser om vård av unga
            ska omfattas av de begränsningar som framgår av avsnitt 6.1.1
            i propositionen. Detta bör riksdagen ställa sig bakom och ge regeringen
            till känna.
          </p>
          <head xml:id="i-NK4v3qpNiux7RkiWJCFJuk" type="h2">
            5.2 Barn och unga som avtjänar sluten ungdomsvård
          </head>
          <p xml:id="i-UWWxvVQmJsQ55ZG64Qp9sP">
            Regeringen föreslår att den dömde ska få använda elektroniska
            kommunikationstjänster endast för att stå i förbindelse med en
            annan person under den tid han eller hon avtjänar sluten ungdomsvård
            på ett särskilt ungdomshem. Sådan kommunikation ska bara få ske
            med utrustning som tillhandahålls eller godkänns av Statens institutionsstyrelse
            och i den utsträckning som det är lämpligt.
          </p>
          <p xml:id="i-UCXRnD12tzrXmrNrPbvLEh">
            Som beskrivet i avsnitt 5.1 anser Vänsterpartiet att denna begränsning
            av användningen av elektroniska kommunikationstjänster endast
            ska gälla för säkerhetsnivå 1. Det skulle innebära en mer individuell
            bedömning av barnets bästa för att säkerställa att begränsningen
            står i proportion till ingreppet i barnets rättigheter. Därför
            bör regeringens förslag avslås.
          </p>
          <p xml:id="i-CCKGQsRz3LWoW5mPeY195f">
            Riksdagen bör avslå proposition 2023/24:81 i den del som avser
            förslaget om att barn och unga ska få använda elektroniska kommunikationstjänster
            endast för att stå i förbindelse med en annan person under den
            tid som han eller hon avtjänar sluten ungdomsvård på ett särskilt
            ungdomshem. Detta bör riksdagen besluta.
          </p>
          <head xml:id="i-GVtPQ6vtktUe3jhJ24iyqE" type="h2">
            5.3 Begränsningarna vid besök
          </head>
          <p xml:id="i-9MoquesDWv9HVuFnmKc8p2">
            Den som vårdas med stöd av 3 § lagen med särskilda bestämmelser
            om vård av unga i ett särskilt ungdomshem och den som är dömd
            till sluten ungdomsvård får ta emot besök endast i den utsträckning
            som det är lämpligt.
          </p>
          <p xml:id="i-K32FYtmxVSCHdtN8HNwWgg">
            Den bestämmelse som gäller i dag för samtliga barn och unga som
            vistats på särskilda ungdomshem anger att barn och unga som vårdas
            där med stöd av 3 § LVU har rätt att ta emot besök i den utsträckning
            som det är lämpligt (15 a § LVU). Av 15 a § LVU följer även att
            besök får begränsas ytterligare genom individuella beslut om vården
            eller ord­ningen på hemmet kan äventyras. Motsvarande reglering
            för den som är dömd till sluten ungdomsvård finns i 16 § LSU.
          </p>
          <p xml:id="i-G9ST6ZJzY7BrzwM4ptYUE4">
            Vänsterpartiet anser, tvärtemot regeringen, att barn och unga
            som vårdas på särskilda ungdomshem med stöd av LVU och som är
            dömda till sluten ungdomsvård fortsatt ska ha rätt att ta emot
            besök i den utsträckning som det är lämpligt. Det gäller inte
            minst för att barn och unga ska ha rätt att träffa sina vårdnadshavare
            eller föräldrar. Enligt reger­ingens egna överväganden finns det
            tungt vägande skäl mot att vägra en vårdnadshavare eller förälder
            ett besök eftersom det kan riskera att leda till skadliga verkningar
            för barnet eller den unge att inte få ha personlig kontakt med
            dessa under en längre tid. Regeringen anser även, i likhet med
            Socialstyrelsen och Barnombudsmannen, att vårdnadshavare eller
            föräldrar som utgångspunkt bör tillåtas att besöka den intagne.
          </p>
          <p xml:id="i-Fahgfov7kC1KWsGmiUi9to">
            Vänsterpartiet anser därför att besök även fortsatt ska vara
            en rättighet för barn och unga som vårdas på särskilda ungdomshem
            med stöd av LVU och som är dömda till sluten ungdomsvård. Därför
            bör förslaget avslås. I sammanhanget är det värt att nämna att
            Vänsterpartiet samtidigt ser behoven av de ökade möjligheter att
            begränsa besök som regeringen föreslår i propositionens andra
            delar.
          </p>
          <p xml:id="i-Eeys61mjZRrrBP1LTeQywc">
            Riksdagen bör avslå proposition 2023/24:81 i den del som avser
            förslaget om att den som vårdas med stöd av 3 § lagen med särskilda
            bestämmelser om vård av unga i ett särskilt ungdomshem och den
            som är dömd till sluten ungdomsvård får ta emot besök endast i
            den utsträckning som det är lämpligt. Detta bör riksdagen besluta.
          </p>
          <head xml:id="i-Kdf6Sbq6DncpePdG3G6ExM" type="h1">
            6 Ikraftträdande
          </head>
          <p xml:id="i-RFjWiGaKeTfdh7NeEvYgsN">
            Regeringen föreslår att de föreslagna ändringarna ska träda i
            kraft den 15 maj 2024. I promemorian föreslogs ett ikraftträdande
            den 1 juli 2024. Även utifrån promemorians förslag lyftes kritik
            om ett för tidigt ikraftträdande. Riksdagens ombudsmän (JO) ställer
            sig frågande till om Sis har de förutsättningar som kommer att
            krävas för att klara av att i tid till ikraftträdandet ta fram
            de rutiner och vägledningar som säkerställer att tillämp­ningen
            på samtliga hem blir rättssäker. Även Barnrättsbyrån har ställt
            sig frågande till att Sis ska ges fler befogenheter när de inte
            kan tillämpa de nuvarande på ett rättssäkert sätt, dessutom inom
            en mycket kort tid med det föreslagna ikraftträdandet den 1 juli
            2024. Vidare efterfrågar Fackförbundet ST hur Sis ska kunna hantera
            befogenheterna på de särskilda ungdomshem som ännu inte har tilldelats
            en säkerhetsnivå.
          </p>
          <p xml:id="i-9HYBwhrmfU6wVTPP3XRjJ4">
            Vänsterpartiet anser att ikraftträdandet bör vara senare än den
            15 maj 2024 i och med att Sis behöver tid på sig att ta fram rutiner
            och vägledningar samt att utbilda personal för att hanteringen
            ska bli rättssäker.
          </p>
          <p xml:id="i-BGGnyR4v1dntJBFZDQrHnm">
            Regeringen bör återkomma med förslag på ett senare ikraftträdande.
            Detta bör riks­dagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-QaEEbK1E1wL1BYvxGuhjSN" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-4UYmS5o1EqP1Ain1DvpvxC" who="i-S9N4wWD2qfoGM8u1D3QrvL">
              Nadja Awad (V)
            </item>
            <item xml:id="i-FbZBmG3VHPe4B17q2RMv3p" who="i-Xte2hVf6qgEgJA6sWB1cDH">
              Malcolm Momodou Jallow (V)
            </item>
            <item xml:id="i-9ULdYtd8fBLD17oYJeesJr" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-J173KdQy1hpqBXAtrKi9bP" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-FU2xenjHAG1Sg4MTVdDRgE" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
          </list>
        </div>
        <div type="motNotes">
          <noteGrp>
            <note xml:id="i-9Bp2n5PU5AWfm7NP5jXaXH">
              [1] ESO 2023:9 Tuffa tag och tillit.
            </note>
          </noteGrp>
        </div>
      </div>
    </body>
  </text>
</TEI>
