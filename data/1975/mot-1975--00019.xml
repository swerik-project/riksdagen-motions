<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--00019">
  <teiHeader>
    <fileDesc>
      <titleStmt>
        <title>om allmän rättshjälp för täckande av motparts kostnad i rättegång.</title>
        <author>av herr Börjesson i Falköping</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om allmän rättshjälp för täckande av motparts kostnad i rättegång.</title>
          <idno type="rdwebb">FY0219</idno>
          <rs type="number">19</rs>
          <ref type="dokument_url_text">http://data.riksdagen.se/dokument/FY0219/text</ref>
          <ref type="dokument_url_html">http://data.riksdagen.se/dokument/FY0219</ref>
          <ref type="dokumentstatus_url_xml">http://data.riksdagen.se/dokumentstatus/FY0219</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Af27F1xYCu7PKfDmUgU7Xb</idno>
            <name>BENGT BÖRJESSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Cq54ptJSw1thW6vuhhRwNf" type="signed"/>
        <correspContext corresp="i-Cq54ptJSw1thW6vuhhRwNf">
          <note type="signatory" corresp="i-Af27F1xYCu7PKfDmUgU7Xb"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__19/mot_1975__19-001.pdf"/>
      <div type="motHeader" xml:id="i-KYAKxYegx3sgwXYn6sNsYV">
        <div type="motTitle" xml:id="i-V1q2sR4SyUGEexrg439wju"/>
        <div type="motSubmissionInfo" xml:id="i-L2VQGcetVzUPAe8phWoCqL"/>
      </div>
      <div type="motBody" xml:id="i-WSGkHVzqusMgB4Sfdn5dva">
        <div xml:id="i-PHBEbTjnLADCN75RgcMQ9b">
          <p xml:id="i-UZsPMrLjxhtQ5nhmTqL8M6">
            Motioner nr 19-28 Mot. 1975 19-28
          </p>
          <p xml:id="i-TMadrkNDuYKiPU71ejK5JK">
            Nr 19
          </p>
          <p xml:id="i-PHpC9ptmisdj3Atoz5BLJJ">
            av herr Börjesson i Falköping om allmän rättshjälp för täckande
            av motparts kostnad i rättegång.
          </p>
          <p xml:id="i-Jk8yS8ksFY7auLeJuvJgFc">
            Den av riksdagen år 1972 beslutade rättshjälpen grundar sig på
            ett mång- årigt utredningsarbete. Bestämmelserna om samhällets
            juridiska hjälp finns i rättshjälpslagen. Enligt denna lag kan
            man få dels juridisk rådgivning, dels hjälp med kostnader (allmän
            rättshjälp) i de flesta rättssaker. Det kan gälla rättegång eller
            ärende inför barnavårdsnämnd, nykterhetsnämnd eller hjälp med
            testamente, äktenskapsförord och dylikt. Rådgivningen lämnas mot
            en fast avgift, som i vissa fall kan sättas ned. Avgiftens storlek
            beror på inkomst och övriga ekonomiska förhållanden. Förlorar
            man ett mål inför domstol får man själv betala motpartens kostnader.
            Det är med tillfredsställelse man kan konstatera att den enskilde
            genom den nya rättshjälpslagen ges möjlighet att oavsett ekonomiska
            förhållanden erhålla rättshjälp. Dock kan det ifrågasättas om
            inte förmånerna vid den allmänna rättshjälpen bör utsträckas att
            även omfatta betalningsskyldighet för motparts rättegångskostnader.
            Det förekommer att den vinnande parten får vidkännas dryga kostnader
            för motparten, dvs. då den förlorande parten inte själv kan betala
            rättegångskostnaderna. Det framstår som ganska orim- ligt att
            den vinnande parten, trots att han vunnit målet, förutom egna
            dryga kostnader också kan få vidkännas motpartens rättegångskostnader.
            Vid behandlingen av en likasyftande motion från undertecknad vid
            fjol- årets riksdag framhöll justitieutskottet att den i rättegångsbalken
            föreskrivna skyldigheten för förlorande part att ersätta motpartens
            rättegångskostnader är av stor betydelse som ett korrektiv mot
            oöverlagda processer. En lösning som innebär att dessa kostnader
            skulle ersättas genom rättshjälpen kunde enligt utskottet befaras
            medföra ett ökat antal omotiverade rättegångar, och utskottet
            ansåg sig därmed inte kunna bifalla min begäran om täckning av
            allmänna medel, helt eller delvis, av motparts kostnad i rättegång,
            då vederbörande motpart saknade medel att täcka dessa kostnader.
            Det är självklart angeläget att s. k. oöverlagda rättegångar inte
            föres med stöd av allmänna medel. Till detta resonemang kan anföras
            att det oftast är så, att den föreskrivna skyldigheten — enligt
            rättegångsbalken — för för- lorande part att ersätta motpartens
            rättegångskostnader sällan blir norm- givande för om rättegång
            skall väckas eller ej. Trots den information som lämnas bl. a.
            från Domstolsväsendets organisationsnämnd (DON) har part mången
            gång ej vetskap om denna skyldighet. Jag har svårt att föreställa
            mig att skyldigheten för förlorande part att ersätta motpartens
            rättegångs- kostnader skulle vara av avgörande betydelse som ett
            korrektiv mot oöver-
          </p>
          <p xml:id="i-5ezxfK19gi5wbGc2n5CKmV">
            1 Riksdagen 1975. 3 saml. Nr 19-28
          </p>
          <pb facs="riksdagen-motions-pdf/data/1975/mot_1975__19/mot_1975__19-002.pdf"/>
          <p xml:id="i-LUKuYXLkuS2UnnnLC3oXjz">
            Mot. 1975:19 2
          </p>
          <p xml:id="i-QtGhSnA4MLEY8GaEucsx6d">
            lagda processer. Det kan framhållas att vid behandlingen av propositionen
            1972:4 rörande den nya rättshjälpslagen framhölls det från centerhåll
            att betalningsskyldighet för motparts rättegångskostnader har
            godtagits i de- partementspromemorians förslag i denna del eller
            lämnats utan erinran i flertalet remissvar. Invändningar har emellertid
            framförts från flera håll, bl. a. från kammarrätten, LO, Folksam,
            LRF och Svenska försäkringsbolags riksförbund. LO:s synpunkter
            redovisas utförligt i propositionen 1972:4. Det framhålls där
            att risken att bära motpartskostnaden och svårigheten att be-
            räkna denna blir betydelsefull för de sämst ställdas och mellangruppernas
            möjligheter att göra sin rätt gällande genom att öppna en process
            vid domstol. Man bör enligt LO överväga om inte möjlighet bör
            finnas till en viss sub- ventionering av motpartskostnader för
            dessa grupper. Enligt Folksam har i promemorian inte anförts ett
            enda bärande skäl mot att motpartskostnaden inbegrips i den allmänna
            rättshjälpen. Enligt min mening ligger det mycket i de synpunkter
            som framförts av Folksam som begär att motpartskostnaderna generellt
            skall täckas av all- männa rättshjälpen. Och jag vill gärna ge
            min anslutning till dessa synpunkter. Med hänsyn till den allmänna
            kostnadsaspekten kan det vara motiverat, tills erfarenheter vunnits,
            att det tills vidare skall utgå en viss subventionering av motparts-
            kostnaden. Detta kan vara alldeles särskild motiverat när det
            kan bli fråga om dryga kostnader. Gränsen för när ersättning kan
            utgå bör ligga vid 1000 kronor. Därmed utgör 1000 kronor en självrisk
            som bör kunna bäras och inte äventyra vederbörandes ekonomi, och
            de eventuella kostnader det kan bli fråga om som skall täckas
            av allmänna medel blir relativt begränsade. Med hänvisning till
            det ovan anförda hemställer jag att riksdagen hos regeringen begär
            förslag om täckning med all- männa medel, helt eller delvis, av
            motpartskostnad i rättegång.
          </p>
          <p xml:id="i-FBoZcFj8NwLkAhssZ6Xrjf">
            Stockholm den 10 januari 1975
          </p>
          <p xml:id="i-V5PoMFwaSGpo866AkRqRPz">
            BENGT BÖRJESSON (c) i Falköping
          </p>
        </div>
      </div>
    </body>
  </text>
</TEI>
