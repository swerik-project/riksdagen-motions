<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--ak--00409">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__409/mot_1960__ak__409-001.pdf"/>
      <fw xml:id="i-W5CYzbfqH4ih9p3R8THkD9">
        Motioner i Andra kammaren, nr 409 år 1960 11
      </fw>
      <div xml:id="i-GtmzRsgUomJ5w218CFHtCQ" type="motHeader">
        <div xml:id="i-DT3yCYHNiWhgbs1SzjqVcn" type="motTitle"/>
        <div xml:id="i-4M4rMJFky3Y87Uig36pLLJ" type="motSubmissionInfo"/>
      </div>
      <div xml:id="i-TVP55vJQVLeYzUGo8GAmcU" type="motBody">
        <div xml:id="i-9y5QXhKF3p7wVsm22E7dBd">
          <p xml:id="i-EFTA5rDNmA7RnCm2n4UeVy">
            Nr 409
          </p>
          <p xml:id="i-6EHjQVthEKuT1HTfe162sL" type="titleString">
            Av herr Cassel m. fl., om utredning rörande stöd åt utlandssvenskarna.
          </p>
          <p xml:id="i-UaEkzatBFKwMd8zddR4VQu">
            Den nya värld, som nu håller på att växa fram, en värld utan
            avstånd och med alltmer utsuddade gränser, kommer att ställa nya
            och stora krav på Sverige som nation. I nu oanad utsträckning
            kommer aktiv medverkan att krävas ute i världen av oss svenskar,
            dels för det svenska näringslivet som representanter och försäljare,
            som ingenjörer, verkmästare, montörer och tekniska specialister
            över huvud taget, dels inom de humanitära och kulturella områdena
            som läkare, sjuksköterskor och sjukvårdare, som lärare inom olika
            fack och som missionärer, dels, men icke minst viktigt, som organisatörer
            och administratörer i tjänst hos främmande regeringar, internationella
            eller mellanfolkliga organisationer eller andra länders nä- ringsliv.
            Ett av de mest betydelsefulla bidrag, vårt land kan lämna till
            en ur både politisk och humanitär synpunkt oundgänglig uppbyggnad
            av de mindre utvecklade länderna, måste vara att tillhandahålla
            tekniskt väl utbildad samt kulturellt och etiskt högt stående
            arbetskraft. En ytterligare faktor av betydelse i detta sammanhang
            är den pågående utvecklingen i riktning mot en europeisk ekonomisk
            integration. För att vårt land härvidlag skall kunna hävda sig
            och största möjliga fördel dragas av de nya möjligheter, som yppar
            sig, blir det säkerligen nödvändigt, att svenskar i betydligt
            ökad omfattning kommer att ha sin verksamhet för- lagd utanför
            landets gränser. För ett exportland som vårt, vars utförsel i
            stor utsträckning består eller kommer att bestå av högförädlade
            produkter och tekniska specialiteter, är utbyggandet och vidmakthållandet
            av en vitt och väl förgrenad försäljnings- och serviceorganisation
            ett lika viktigt led för landets egen ekonomi som själva tillverkningen
            här hemma. Detta led får inte försummas, vid risk att vi annars
            blir utkonkurrerade av de stora industriländerna. Även om utlänningar
            i många fall kan representera den svenska exportnäringen i utlandet,
            är det dock av största värde att svenskar, med förtrogenhet om
            svenska förhållanden, företräder Sverige på de viktigaste punkterna.
            Utvecklingen måste föra därhän, att det för svensk ungdom, liksom
            det länge varit för brittisk, blir naturligt att räkna inte bara
            med en kortare utlandspraktik utan även med arbete och bosättning
            utomlands under längre tid. Vi måste få klart för oss, att det
            är ett livsvillkor för Sverige som industri- och exportland, att
            kvalificerad ungdom efter utbildning
          </p>
          <pb facs="riksdagen-motions-pdf/data/1960/mot_1960__ak__409/mot_1960__ak__409-002.pdf"/>
          <fw xml:id="i-H2DvTcjTVmw2p7LRN2dvyo">
            12 Motioner i Andra kammaren, nr 409 år 1960
          </fw>
          <p xml:id="i-YLHjucb9qKvxBQf3b1irPR">
            och viss praktik här hemma arbetar utomlands i ett antal år för
            att få ytterligare praktik, vidgad erfarenhet och psykologisk
            blick samt ökad språkkunskap. Samtidigt får ungdomarna i grunden
            lära känna främ- mande länder och folk samt dessas behov och önskemål
            och erhålla nya perspektiv och vidgad syn på förhållandena i världen
            och här hemma. I vårt land, där tillgången på kvalificerad arbetskraft
            är begränsad och efterfrågan stor, är det en naturlig förutsättning
            för att meriterade per- soner skall ta de risker och påfrestningar
            av olika slag, som kan vara förknippade med anställning utomlands,
            att de kan uppnå minst lika goda villkor ute som här hemma. Detta
            gäller icke bara de rent eko- nomiska förmånerna, vilka inte alltid
            är avgörande, utan samtliga de faktorer, som påverkar ett beslut
            om utresa. De flesta reser knappast ut i avsikt att stanna hela
            livet, utan de in- riktar sig på utlandstjänst under ett begränsat
            antal år, följd av fortsatt karriär här hemma. För åtskilliga
            kommer dock utlandsvistelsen att räcka ända till inträdet i pensionsåldern.
            I vilket fall som helst uppstår dock alltid åtskilliga praktiska
            problem såväl under själva utlandsvistel- sen som i samband med
            återkomsten. Dessa problem bör studeras och utredas samt om möjligt
            ges en sådan lösning, att ungdomar vågar satsa på en längre utlandstjänstgöring
            i förvissning, att deras intressen här hemma blir väl och rättvist
            tillvaratagna och att de icke på grund av sin utlandsvistelse
            försätts i sämre läge än de jämnåriga, som aldrig rest ut. Låt
            oss här antyda en del av dessa praktiska problem. Vi är fullt
            på det klara med att några av dem redan i olika sammanhang har
            uppmärk- sammats och är föremål för utredning.
          </p>
          <p xml:id="i-KqxZ1KYKFvcGZtje5CZapw">
            1. Samhörigheten med Sverige
          </p>
          <p xml:id="i-8KAjGh6BTru7oARjchCwbV">
            Den som antar utlandsanställning vill som regel inte känna sig
            som emigrant. Det är inte hans avsikt att bryta kontakten med
            hemlandet. Han vill fortfara att vara svensk och han vill fortfara
            att utöva sina med- borgerliga rättigheter. Det är angeläget,
            att de utflyttade inte tappas bort, utan att de fortfarande står
            kvar i den svenska folkbokföringen och att förbindelserna med
            dem hemifrån upprätthålles. Att de i någon form bi- behåller sin
            mantalsskrivning i Sverige är bl. a. en förutsättning för att
            de skall få möjlighet att deltaga i valen till riksdagens andra
            kammare. Det är stötande att — som nu sker — svenska medborgare,
            som utför en gagnande verksamhet för vårt land men utanför våra
            gränser, skall vägras att utöva denna grundläggande medborgerliga
            rättighet. Denna fråga utredes för närvarande av 1955 års valutredning,
            men vi har ändock velat fästa uppmärksamheten på dess grundläggande
            bety- delse för utlandssvenskarnas samhörighet med Sverige,
          </p>
          <pb facs="riksdagen-motions-pdf/data/1960/mot_1960__ak__409/mot_1960__ak__409-003.pdf"/>
          <fw xml:id="i-XiWeVScgSXTCxvZfEcpkDc">
            Motioner i Andra kammaren, nr 409 år 1960 13
          </fw>
          <p xml:id="i-Jv2o8WSZFx6dWnDESGcSQx">
            2. Sociala förmåner. Även den som vistats utomlands större delen
            av sitt liv erhåller folk- pension vid sin återkomst till Sverige,
            dock först sedan han blivit mantals- skriven i Sverige. I allmänhet
            torde det dock dröja flera månader efter hem- flyttning, innan
            han får sin pension. Den allmänna tjänstepensionen är tillämplig
            endast på sådana anställda, som arbetar inom helt svenska före-
            tag i utlandet, men inte på dem som arbetar hos utländska företag.
            Det sist- nämnda har stor praktisk betydelse: den svenska industriens
            och handelns filialer i utlandet utgöres som bekant i stor utsträckning
            av dotterbolag — försäljnings- och tillverkningsbolag — vilka
            formellt sett är utländska företag. Det bör därför undersökas,
            huruvida möjlighet kan beredas för svenskar som arbetar utomlands
            att, om de själva så önskar, ansluta sig till eller vidmakthålla
            försäkringen för allmän tjänstepension på samma villkor som här
            i landet bosatta. Sedan 1959 är det möjligt för utlandssvensk,
            som kommer hem på besök och blir i behov av omedelbar vård, att
            erhålla sådan efter samma taxa som inomlänspatient på svenska
            sjukhus. Men om han råkar ut för sjukdom eller olycksfall utomlands
            och vill komma hem för vård, har han i regel att erlägga de mycket
            höga avgifterna för utomlänspatienter. Särskild uppmärksamhet
            bör ägnas de problem, som är förknippade med barnsbörd utomlands.
            Det bör ånyo övervägas, om icke utlandssvenskar, som så önskar,
            bör ha möjlighet att vara anslutna till sjukförsäkringen mot erläggande
            av därav betingade avgifter. Icke sällan kan det ur såväl humanitär
            som ekonomisk synpunkt vara lämpligt att ge blottställda utlandssvenskar
            socialbjälp i det land, där de slagit rot. De konventioner om
            ömsesidig socialhjälp, som på senare tid ingåtts med ett antal
            länder, ger långt ifrån alltid en fullgod lösning av detta problem.
            Även denna fråga tarvar ett närmare studium.
          </p>
          <p xml:id="i-5RSucUsWhiWC1Gkmaar9w2">
            3. Skolförhållanden
          </p>
          <p xml:id="i-43vG4dRxq6H7oNAsCzPGdq">
            De utlandssvenskar, som inte vill bryta förbindelserna med hemlandet,
            är naturligtvis angelägna att även deras barn kommer att känna
            sig som svenskar och därför får sin uppfostran tillsammans med
            andra svenska barn i svenska skolor. Förr var detta relativt enkelt,
            eftersom anhöriga och vänner ofta hade rymliga bostäder och kunde
            ta emot utlandssvenskarnas barn som inackordering, men den moderna
            bostadsbebyggelsen ger icke utrymme till sådant. I stället är
            utlandssvenskarna numera hänvisade till att försöka få in sina
            barn på internatskolor, men denna utväg står endast de allra bäst
            avlönade till buds. Utlandssvenskar med begränsade inkoms- ter
            har ju inte möjlighet att betala 5 000 å 6 000 kr. om året för
            ett barns skolgång, ej heller de långa och dyrbara resor det här
            kan bli fråga om. Nämnas må, att Utlandssvenskarnas förening,
            med bistånd av utrikesdepar- tementet, igångsatt en inventering
            av det antal svenska barn, som finns på
          </p>
          <pb facs="riksdagen-motions-pdf/data/1960/mot_1960__ak__409/mot_1960__ak__409-004.pdf"/>
          <fw xml:id="i-QPBzF4e3eAmpY6ENGhiepE">
            14 Motioner i Andra kammaren, nr 409 år 1960
          </fw>
          <p xml:id="i-Xu2fxpRXGY9Hhu1CsR8DWv">
            olika håll ute i världen. En undersökning hur dessas skolgång
            lämpligast bör ordnas är en mycket väsentlig angelägenhet, som
            kräver medverkan från hemmamvyndigheternas sida. Möjligen kan
            man, liksom skett för t. ex. skärgårdsbefolkningens barn, tänka
            sig att anordna skolhem, där utlands- svenskarnas barn blandas
            med hemmasvenska barn. En rad svenska skolor finns redan nu i
            utlandet, men behov föreligger säkerligen på flera platser. Ett
            statligt stöd kan här visa sig vara en god investering.
          </p>
          <p xml:id="i-TGeULYi8RexY9NCHiPvCtt">
            4. Rätten att medföra startkapital För den som reser ut i avsikt
            att etablera egen verksamhet, kan gällande begränsning i friheten
            att medföra erforderligt kapital vålla betydande av- bräck. Det
            är angeläget, att bestämmelserna härutinnan överses, så att alla
            möjliga lättnader på detta område kan åstadkommas.
          </p>
          <p xml:id="i-MQFLdyHoU75p9cZALTGntC">
            5. Möjligheten att medverka i ekonomiska associationer här hemma
            Enligt såväl aktiebolagslagen som lagen om ekonomiska föreningar
            kan — utan särskilt tillstånd — den icke vara styrelseledamot,
            som icke är svensk medborgare och bosatt härstädes. Detta minskar
            möjligheterna att förvärva framstående utlandssvenskar för sådana
            uppdrag, något som -— med hänsyn till deras ofta mycket värdefulla
            kunskaper och erfarenheter — inte är till gagn för näringslivet
            här hemma.
          </p>
          <p xml:id="i-46L2EB9YkP31MR2kFywDqC">
            6. Dubbelbeskattningen Det är ett rättvisekrav att utlandssvenskar
            inte beskattas både i vistelse- landet och hemma. Denna fråga
            är endast delvis löst genom dubbelbeskatt- ningsavtal. Särskilt
            hårt drabbas ofta hemvändande utlandssvenskar, som under en lång
            och strävsam verksamhet lyckats samla ett sparkapital för sin
            ålderdom. Sistnämnda fråga är föremål för utredning av dubbelbeskatt-
            ningssakkuniga.
          </p>
          <p xml:id="i-2SZiM6wrRBF34Z5HjACNbX">
            1. Meritvärdering
          </p>
          <p xml:id="i-4dU5L7hCkvS8MZB84JZvp2">
            För den som är anställd i allmän tjänst måste det, när fråga
            uppkommer om tidsbegränsad anställning utomlands, vara av avgörande
            betydelse att han kan påräkna, att denna sistnämnda anställning
            kommer att tillgodo- räknas honom som merit i hans fortsatta karriär
            i hemlandet. Det är inte tillfredsställande och det är inte sakligt
            riktigt, att en person, som har utfört ett välkvalificerat arbete
            utomlands som exempelvis läkare, lärare, missionär, tekniker eller
            administratör, när han kommer hem skall ställas i tur efter sina
            jämnåriga, som stannat hemma. Just arbetet i den främ- mande miljön
            och tillsammans med främmande folk måste i regel vara en tillgång
            i hans fortsatta verksamhet i Sverige. Detta bör komma till ut-
            tryck vid meritvärderingen.
          </p>
          <pb facs="riksdagen-motions-pdf/data/1960/mot_1960__ak__409/mot_1960__ak__409-005.pdf"/>
          <fw xml:id="i-R3JLoX6rT7CJcws98m8GvF">
            Motioner i Andra kommaren, nr 409 år 1960 15
          </fw>
          <p xml:id="i-PEPnqubgnsXg3CUHpERfKh">
            8. Bostadsfrågan
          </p>
          <p xml:id="i-46AGYRQrddbxVbQQwQUAwP">
            Ett starkt återhållande moment för den som överväger utomlandsan-
            ställning är, att han måste lämna sin bostad och vet med sig,
            att han under nu rådande förhållanden vid sin återkomst till landet
            kommer att få mycket stora svårigheter att skaffa sig en ny sådan.
            Det kan dröja åratal och han har ingen möjlighet att ställa sig
            i bostadskön, förrän han på nytt har blivit mantalsskriven i den
            ort, där han ämnar slå sig ner. Möjligheten att införa någon form
            av förhandsanmälan för utlandssvenskar bör under- sökas.
          </p>
          <p xml:id="i-4gbz4WyAaJxNSfqYgsBM5o">
            9. Stöd åt utlandssvenskarnas egna strävanden Det är ur svensk
            synpunkt, såsom redan anförts, av betydelse att »hålla fast&gt;
            sina medborgare, hålla kontakt med dem och bevara deras samhörig-
            het med Sverige. I första hand är det givetvis en uppgift för
            utlandssvens- karna själva att taga sina angelägenheter i egna
            händer. Så har också skett, framför allt genom bildandet 1938
            av Utlandssvenskarnas förening, vil- kens huvuduppgift det just
            är att på olika områden medverka till att lösa utlandssvenskarnas
            problem. Föreningen har också under åren uträttat ett mycket gott
            och värdefullt arbete, men frågans natur gör att utlands- svenskarnas
            egna strävanden i denna riktning måste erhålla ett kraftigt stöd
            från statsmakternas sida bl. a. i form av hjälp till självhjälp.
            Ovan gjorda uppräkning gör givetvis inga anspråk på att vara fullstän-
            dig utan endast exemplifierar några av de problem, som behöver
            utredas och lösas. Enligt vår mening är det av stor betydelse,
            att hela detta problemkomplex blir närmare utrett och att man
            med ledning av en sådan utredning kan systematiskt skrida till
            praktiska åtgärder. Det är oss väl be- kant, att en sådan utredning
            redan har gjorts, men den ligger så långt till- baka i tiden som
            1941. Den tillkom i anledning av motion i riksdagen av herr Erik
            Nylander och utfördes då av socialstyrelsen (SOU 1941: 36). På
            några enstaka punkter har denna utrednings förslag sedermera genomförts,
            men i stort sett är frågekomplexet i starkt behov av att ses över
            och föras å jour under hänsynstagande till efterkrigstidens snabba
            utveckling på de internationella relationernas område. Med åberopande
            av vad vi här anfört hemställer vi, att riksdagen i skrivelse
            till Kungl. Maj:t måtte hemställa om en allsidig utredning till
            belysande av utlandssvenskarnas problem och med förslag till därav
            föranledda praktiska åt-
          </p>
          <p xml:id="i-EEPg4py1DQ2ViC51cqETcd">
            gärder. Stockholm i januari 1960
          </p>
          <p xml:id="i-5aJCPgcuDnpNb9Txpwg3zi">
            Leif Cassel
          </p>
          <p xml:id="i-XjEJAgiYvL4nhz1PAwCDLm">
            Folke Björkman Karin Wetterström Gunnar Heckscher
          </p>
        </div>
      </div>
    </body>
  </text>
</TEI>
