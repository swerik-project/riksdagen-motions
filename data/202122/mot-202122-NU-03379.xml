<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-NU-03379">
  <teiHeader>
    <fileDesc>
      <titleStmt>
        <title>En liberal politik för regional utveckling i hela Sverige</title>
        <author corresp="i-UnndbLk6GXZcFynD83SqCk">av Arman Teimouri m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3379 av Arman Teimouri m.fl. (L)</title>
          <idno type="rdwebb">H9023379</idno>
          <rs type="number">3379</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H9023379/text</ref>
          <ref type="dokument_url_html">http://data.riksdagen.se/dokument/H9023379</ref>
          <ref type="dokumentstatus_url_xml">http://data.riksdagen.se/dokumentstatus/H9023379</ref>
          <ref type="docx">http://data.riksdagen.se/fil/2F966070-5D16-4E05-9265-CEE6737162C4</ref>
          <ref type="pdf">http://data.riksdagen.se/fil/A68B1BD4-74AE-45EC-B3E2-69C2269B216E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnndbLk6GXZcFynD83SqCk</idno>
            <name>Arman Teimouri</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-BUk4EcCnvcvQUB45T5Efbw" type="signed"/>
        <correspContext corresp="i-BUk4EcCnvcvQUB45T5Efbw">
          <note type="signatory" corresp="i-UnndbLk6GXZcFynD83SqCk"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-QcL8D7TJN9CvJokmPEHNKi" type="submitted">
          <date when="2021-10-04"/>
          <time when="17:58:12"/>
        </correspAction>
        <correspAction xml:id="i-S3eEN6LbzfFVrYYsj8sriK" type="reviewed">
          <date when="2021-10-04"/>
          <time when="20:45:09"/>
        </correspAction>
        <correspAction xml:id="i-CEpowrR99x4TJmxMtYEPLo" type="referred">
          <date when="2021-10-14"/>
        </correspAction>
        <correspAction xml:id="i-79RStEGUtiBuzEYnLyRRt6" type="assigned">
          <date when="2022-05-19"/>
          <time when="16:14:15"/>
        </correspAction>
        <correspContext corresp="i-79RStEGUtiBuzEYnLyRRt6">
          <ref type="assignedTo">Näringsutskottet</ref>
        </correspContext>
        <correspAction xml:id="i-8hXv3BriEUvTCkCF3odm88" type="behandlas_i"/>
        <correspContext corresp="i-8hXv3BriEUvTCkCF3odm88">
          <ref type="uppgift">2021/22:NU99</ref>
          <ref type="ref_dok_id">H901NU99</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU99</ref>
          <ref type="ref_dok_titel">Regional utveckling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RQsH74mSeBn6qk6eMxuujP" type="behandlas_i"/>
        <correspContext corresp="i-RQsH74mSeBn6qk6eMxuujP">
          <ref type="uppgift">2021/22:NU11</ref>
          <ref type="ref_dok_id">H901NU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU11</ref>
          <ref type="ref_dok_titel">Regional utveckling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2NdYJzC52aevDu3BX9EZAk" type="behandlas_i"/>
        <correspContext corresp="i-2NdYJzC52aevDu3BX9EZAk">
          <ref type="uppgift">2021/22:KU27</ref>
          <ref type="ref_dok_id">H901KU27</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU27</ref>
          <ref type="ref_dok_titel">Offentlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MjfLasauhXM9WihX1Gk4zu" type="behandlas_i"/>
        <correspContext corresp="i-MjfLasauhXM9WihX1Gk4zu">
          <ref type="uppgift">2021/22:NU16</ref>
          <ref type="ref_dok_id">H901NU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU16</ref>
          <ref type="ref_dok_titel">En förenklingspolitik för stärkt konkurrenskraft, tillväxt och innovationsförmåga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BVTAjSXQBRb7zg9L1MQ34w" type="behandlas_i"/>
        <correspContext corresp="i-BVTAjSXQBRb7zg9L1MQ34w">
          <ref type="uppgift">2021/22:KrU7</ref>
          <ref type="ref_dok_id">H901KrU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU7</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-61pLUonmhgPKodMMfnt59r" type="behandlas_i"/>
        <correspContext corresp="i-61pLUonmhgPKodMMfnt59r">
          <ref type="uppgift">2021/22:NU12</ref>
          <ref type="ref_dok_id">H901NU12</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2iYLGh8zt8U27EgkH8Ahot" type="behandlas_i"/>
        <correspContext corresp="i-2iYLGh8zt8U27EgkH8Ahot">
          <ref type="uppgift">2021/22:KU34</ref>
          <ref type="ref_dok_id">H901KU34</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU34</ref>
          <ref type="ref_dok_titel">Kommunala och regionala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DzY8K2HzUytCRjUgKx7SnA" type="motHeader">
        <div xml:id="i-KbfabbN48Vr1Rfsmit1dzD" type="motTitle">
          Motion till riksdagen 2021/22:3379 av Arman Teimouri m.fl. (L)
          En liberal politik för regional utveckling i hela Sverige
        </div>
      </div>
      <div xml:id="i-MD6am9H4V6US7gsPpx4U35" type="motBody">
        <div xml:id="i-WGRVP5ya3xN5jCug7NUyJ" type="motProposal" subtype="förslag">
          <head xml:id="i-5o61r15S17bE6M3SMMZqT8">
            Förslag till riksdagsbeslut
          </head>
          <list xml:id="i-WGw6QT53jvecmiQJ4DjuZX" style="ol">
            <item xml:id="i-4KvcQvfsVMaaE5gAAFFtDV">
              Riksdagen ställer sig bakom det som anförs i motionen om att
              undanröja hinder och främja möjligheten att bo och driva företag
              i hela landet och tillkännager detta för regeringen.
            </item>
            <item xml:id="i-2tW81SULuWDLQzbqBn4J2w">
              Riksdagen ställer sig bakom det som anförs i motionen om att
              det statliga riskkapitalet ska vara tillgängligt för investeringar
              i hela Sverige och tillkännager detta för regeringen.
            </item>
            <item xml:id="i-YKJ31qrh7faj46CSnsQXqv">
              Riksdagen ställer sig bakom det som anförs i motionen om att
              regeringen bör ges i uppdrag att säkerställa att utbyggnaden av
              lokala servicekontor fortsätter samt att uppdraget även bör innefatta
              att fler myndigheter ansluts för att kunna erbjuda statlig service
              av god kvalitet och med hög kostnadseffektivitet i hela landet
              och tillkännager detta för regeringen.
            </item>
            <item xml:id="i-UtVWfY2qeVzwwGoPa2teN1">
              Riksdagen ställer sig bakom det som anförs i motionen om att
              regeringen bör ges i uppdrag att se över möjligheten att skapa
              förutsättningar för ökad samverkan mellan de lokala servicekontoren
              och de lokala och regionala myndigheterna och tillkännager detta
              för regeringen.
            </item>
            <item xml:id="i-H8DDtFN51ktb1LZ5atR3ZR">
              Riksdagen ställer sig bakom det som anförs i motionen om att
              regeringen bör få i uppdrag att utreda om det finns skäl att ändra
              i stödförordningen så att de lanthandlare som är ombud ska prioriteras
              när det gäller att betala ut servicebidraget och tillkännager
              detta för regeringen.
            </item>
            <item xml:id="i-JEfBVEQPcri7NzrC8oC5QF">
              Riksdagen ställer sig bakom det som anförs i motionen om att
              regeringen bör ges i uppdrag att skapa förutsättningar för kommunsammanslagningar
              på frivillig väg och undanröja hinder för ökad samverkan mellan
              kommunerna och tillkännager detta för regeringen.
            </item>
            <item xml:id="i-JrXW14tqs83sxtkZkW5LUq">
              Riksdagen ställer sig bakom det som anförs i motionen om att
              riksdagen bör uttala att EU:s regionala fonder som går till medlemsländer
              på nationell nivå behöver minska och i större utsträckning gå
              direkt till den regionala eller lokala nivån, att organisationer
              verksamma i civilsamhället som driver projekt i linje med målen
              för fonderna ska kunna ges stöd och att stödet från EU:s olika
              strukturfonder bör riktas mot projekt med ett tydligt europeiskt
              mervärde som t.ex. gränsöverskridande infrastruktur och handel
              och tillkännager detta för regeringen.
            </item>
            <item xml:id="i-FXbQqjNtMYptmWezKSKYpT">
              Riksdagen ställer sig bakom det som anförs i motionen om att
              regeringen bör ge främjandeuppdrag till statliga myndigheter för
              att tydliggöra det ansvar dessa har för att värna näringsklimatet
              i Sverige och tillkännager detta för regeringen.
            </item>
            <item xml:id="i-UGrrSbqqMNppSg7urcxd5S">
              Riksdagen ställer sig bakom det som anförs i motionen om att
              regeringen bör få i uppdrag att göra en översyn av programstruktur
              och inriktning i syfte att undanröja onödiga och omotiverade gränshinder
              som motverkar och hindrar regional utveckling och tillkännager
              detta för regeringen.
            </item>
            <item xml:id="i-T6PWdrfe3fJwDMWFa46ULb">
              Riksdagen ställer sig bakom det som anförs i motionen om att
              utveckla kultursamverkansmodellen och tillkännager detta för regeringen.
            </item>
            <item xml:id="i-7rky3Pg9oc3sCNUMgkyYNn">
              Riksdagen ställer sig bakom det som anförs i motionen om att
              dra lärdomar från pandemin för att motverka gränshinder vid framtida
              pandemier och tillkännager detta för regeringen.
            </item>
          </list>
        </div>
        <div xml:id="i-E4SuXNCpL8SrKKqoCCSrDd" type="motContent">
          <head xml:id="i-Du8rNgrk56xRLMUcWguoMd" type="h1">
            Motivering
          </head>
          <p xml:id="i-89r2F6eg8Gd8NHmtXaRt4e">
            Hela Sverige ska leva och växa och Sverige behöver en hållbar
            regional utveckling. Globaliseringen leder till förändringar som
            får olika genomslag i olika delar av Sverige. Samhällen förändras.
            Urbanisering bygger på människors fria val, och det försvarar
            vi. Samtidigt finns utmaningar med skillnader mellan å ena sidan
            städer med en starkt växande privat tjänstesektor och å andra
            sidan områden med en hög sårbarhet och lokala utmaningar i form
            av en enskild industriell arbetsgivare. I kommuner där varsel
            och avfolkning är vardag blir konsekvensen en åldrande befolkning
            med ett minskat skatteunderlag även om flera av landets kommuner
            på senare tid haft en positiv befolkningstillväxt på grund av
            nyanlända och nu i samband med pandemin en ökad inflyttning utanför
            storstäderna p g a hemarbete.
          </p>
          <p xml:id="i-3TYDXv59cGBJKwugHTN6Qg">
            Utgångspunkten för oss som liberaler är värnandet om människors
            makt över sin egen situation och möjlighet att skapa sin egen
            framtid. En liberal politik för hela Sverige strävar efter att
            skapa förutsättningar för dem som vill bo, arbeta eller driva
            företag på landsbygden eller i mindre tätort att kunna göra det.
            Vi ska ta vara på de unika förutsättningar för individers utvecklingskraft
            och företags konkurrenskraft som finns i olika delar av vårt land.
          </p>
          <p xml:id="i-U9XgCH1qZSgCu9YHkY7eVf">
            Liberalerna vill att hela Sveriges utvecklingskraft, tillväxtpotential
            och sysselsättningsmöjligheter ska tas till vara. Det är företagande
            och ekonomisk utveckling som är grunden för vårt välstånd. Därför
            måste människor och företag över hela landet ges möjligheter att
            växa och utvecklas.
          </p>
          <p xml:id="i-LF9KGk6fnoaLQ469UwC8v2">
            I spåren av Coronapandemin ser näringslivet en stor osäkerhet
            och en lång väg tillbaka. En återstart för hela Sverige innebär
            en politik som stärker investeringar, ökar handeln och framför
            allt bekämpar arbetslösheten och stärker kompetensförsörjningen.
          </p>
          <head xml:id="i-5mDeo3ihNM3pq515BKLnBu" type="h3">
            Goda villkor för företagen och utbildning är avgörande för regional
            utveckling
          </head>
          <p xml:id="i-Xsbo6TNSca3pR3a7UUe6vK">
            Liberalerna inser att det kan behövas riktade insatser, men framför
            allt krävs generella insatser för att fler företag ska kunna växa
            och anställa i hela Sverige. Ett generellt förbättrat företagsklimat
            med sänkta skatter och mindre byråkrati gynnar alla företag, inte
            minst företagen i glesbygd. Varje kommun och region har ett ansvar
            för att genomföra nödvändiga insatser för ett förbättrat näringsklimat.
            De generella insatserna på nationell nivå för jobb, utbildning
            och för ett förbättrat företagsklimat behöver kombineras med regionala
            tillväxtinsatser. Där har kommuner och regioner ett stort ansvar
            att förbättra det lokala och regionala företagsklimatet.
          </p>
          <p xml:id="i-B17fjZrsYRVjm9y3t8BNBX">
            Företagens problem med kompetensförsörjning och bristen på matchning
            mellan arbetslösa och lediga jobb innebär stora konsekvenser för
            svensk tillväxt och välståndsskapande både på lång och kort sikt.
            Om inte utbildad och arbetskraft med rätt kompetens finns tillgänglig
            riskerar företag att tvingas lägga ner sin verksamhet eller flytta
            den till andra länder. Ett företagande och en väl fungerande arbetsmarknad
            i hela landet förutsätter en fungerande bostadspolitik och en
            väl utbyggd kommersiell såväl som offentlig samhällsservice för
            att vara attraktiv och locka till sig arbetskraft. För att säkra
            kompetensförsörjningen på lång sikt krävs utbildning med vuxenutbildning,
            högskolor och universitet av hög kvalitet.
          </p>
          <p xml:id="i-9CizdF5kHH6cqfy7yHsXwa">
            Yrkeshögskolan har här en viktig uppgift att fylla, då den är
            en effektiv utbildning som är kopplad till den regionala arbetsmarknaden.
            Också de regionala högskolorna är betydelsefulla för utvecklingen
            inom sitt geografiska område. Liberalerna
          </p>
          <p xml:id="i-8sYZCPBZ5DndBK4JRP9yPe">
            ser positivt på att universitet förlägger högskolefilialer lokalt
            där så är lämpligt och ökar samverkan med det regionala näringslivet,
            som de närliggande kommuner och den region de är verksamma i.
          </p>
          <head xml:id="i-DGybNe7GtHtXFSed4UMc5G" type="h3">
            Utveckla de gröna näringarna och naturnära turism för fler jobb
          </head>
          <p xml:id="i-C5K8TvK8F3HJCtdufiWDno">
            Den svenska livsmedelsproduktionen skulle med en mer företagsvänlig
            politik ha goda förutsättningar att utvecklas där det svenska
            jordbrukets fördelar bättre tas till vara. Sverige har EU:s bästa
            djurskydd, låg användning av antibiotika, stor miljöhänsyn och
            ett smittskydd i världsklass. Livsmedelsförädlingen är en sektor
            med stor geografisk spridning, vilket gör att branschen kan bidra
            till att skapa arbetstillfällen i hela landet. Den matbaserade
            turismen är också en viktig sektor som kan ge ökade möjligheter
            till fler jobb och stärka Sveriges position som matnation.
          </p>
          <p xml:id="i-5TyqeggLmgrYr8QyMztCr9">
            Besöksnäringen är en av Sveriges snabbast växande näringar och
            sysselsätter närmare 200 000 personer i hela landet och består
            av olika sorters tjänste- och upplevelseföretag. Det är närmare
            3 000 aktivitets- och guideföretag som tillsammans med boenden,
            restauranger och uthyrningsverksamhet omfattar bortåt 10 000 företag.
          </p>
          <p xml:id="i-26dVpR5SDx2s5bYzVSE4iG">
            Företag som ofta drivs som mindre familjeföretag och som är starkt
            kopplade till bygden och är särskilt viktiga i många glesbygdskommuner
            som kan erbjuda besökare och, inte minst utländska turister, fantastiska
            naturupplevelser, vistelser på lantgårdar, sportfiskeresor och
            annan naturnära turism. Dessa företag måste ges goda förutsättningar
            att driva och utveckla sitt företagande utan byråkratiska hinder
            och utan en skattepolitik som missgynnar företagandet.
          </p>
          <head xml:id="i-62nytzibzGXoNWt4uFKETs" type="h3">
            Tillgång till statligt riskkapital i hela landet
          </head>
          <p xml:id="i-TwJwVqtx8tCHtHfib5DYCy">
            Ett av de främsta hindren för företagare som vill expandera eller
            nyanställa är svårigheten att få finansiering. Ett fungerande
            finansieringssystem för små och medelstora företag som står inför
            en expansion skapar både jobb, tillväxt och ökade intäkter till
            den gemensamma välfärden.
          </p>
          <p xml:id="i-XVPHHaM4TyNzLtvp83RhD4">
            Privat kapital är helt avgörande för att kunna starta, driva
            och utveckla ett företag, men i vissa fall kan det statliga riskkapitalet
            behövas för att komplettera det privata kapitalet. Det gäller
            särskilt när marknaden av ett eller annat skäl inte fungerar eller
            där glesbygd och geografiska utmaningar försvårar företagens kapitalförsörjning.
            Den statliga verksamheten bör således riktas mot att stärka just
            de aktörer som marknaden inte satsar på, vilket kan handla om
            nystartade företag utan kapital eller där näringsidkaren inte
            har något eget kapital som kan fungera som säkerhet för ett eventuellt
            lån. Kapital är också en jämställdhetspolitisk fråga, där statliga
            aktörer har ett särskilt ansvar att fördelningen och utdelningen
            av kapital kommer både kvinnor och män tillhanda. Det är därför
            viktigt att det statliga riskkapitalet är tillgängligt i hela
            landet så att alla företag i landet ges goda förutsättningar.
            I de fall det är motiverat med statligt riskkapital är en s.k.
            fond-i-fond-lösning är att föredra, där statligt riskkapital från
            början samverkar med privata fonder för att nå mindre och växande
            företag.
          </p>
          <head xml:id="i-TwfiUeUsHuPbpkYuwtKeUZ" type="h3">
            Bygg ut och rusta upp kommunikationerna i hela landet
          </head>
          <p xml:id="i-9BCG11Uqa8bKksrJRm4f3S">
            Fungerande kommunikationer är viktiga för jobb och hållbar tillväxt
            i hela landet. Därför krävs fortsatta investeringar i järnväg,
            väg och annan infrastruktur. Effektiva och väl fungerande transporter
            är centralt för att företag ska kunna leverera varor till kunder
            och leverantörer. Gods på järnväg och på långa lastbilsekipage
            är miljövänliga och är många gånger en förutsättning för att företag
            i allmänhet och industrin i synnerhet ska kunna verka och utvecklas
            i hela Sverige. Förstärkningen av vägar och broar på det så kallade
            BK4-vägnätet är därför avgörande för många industrier och bör
            även fortsättningsvis prioriteras. Nätet ska utökas succesivt
            och arbetet ska ske i dialog med näringslivet för att skapa största
            möjliga samhällsnytta.
          </p>
          <p xml:id="i-CQApqmpZAFvpsGJF7BYjib">
            Det finns inget land inom EU som har så långt mellan landsändarna
            som Sverige. Det gör oss beroende av väl fungerande flygtrafik
            och flygplatser i hela landet, inte minst i Stockholmsregionen
            där Arlanda och Bromma för närvarande utgör de två viktigaste
            naven i flygtrafiken för såväl privatresenärer som affärsresenärer.
            Alla län behöver en god internationell tillgänglighet för att
            företagen ska kunna verka och växa. Regionala flygplatser står
            dock inför stora utmaningar såsom omfattande regelverk på EU-nivå,
            kostnadsdrivande ökande säkerhetskrav, underhåll och ensamt ansvarstagande
            för enskilda kommuner utöver annan kollektivtrafik och infrastruktur.
            Sverige ska värna de regionala flygplatserna.
          </p>
          <p xml:id="i-RC33zYDMRRehGECptkRrRR">
            Det svenska flyget måste bli mer hållbart och det behövs därför
            åtgärder för att utsläppen från sektorn ska kunna minska. Elflyg
            är ett område under stark utveckling där det är viktigt att staten
            bidrar till forskning och utveckling eftersom detta har en potential
            att minska flygets klimatpåverkan och samtidigt bli en ny industrigren
            i Sverige. Inom elflyget sker i dag en intressant utveckling som
            kan medverka till att åter göra kortflygningar mellan olika regioner
            lönsamma, men samtidigt pekar på betydelsen av mindre flygplatser
            som komplement till de stora knutpunkterna.
          </p>
          <p xml:id="i-E4qiqG9Djmr3Esv6fRNY9f">
            Elflyg kan komma att bli en viktig faktor för utvecklingen av
            landets regioner och erbjuda snabba transporter, inte minst för
            näringslivet. Det vore ett enormt lyft för de regionala flygplatserna,
            klimatet och de regioner de trafikerar.
          </p>
          <p xml:id="i-3HLV6CQhiq5JTAByaozwVW">
            Liberalerna vill att man ska se över möjligheten att färjetrafiken
            till och från Gotland ska likställas med vägar och järnvägar,
            och ingå i den nationella infrastrukturen.
          </p>
          <p xml:id="i-DXHkGMCFCAwxZwxEXTHAfK">
            Behoven av investeringar i och underhåll av järnvägen är stora.
            Ett robust och punktligt järnvägssystem är en förutsättning för
            att fler ska välja tåget. Det är viktigt att resenärerna kan lita
            på att tåget kommer fram i tid och kan använda restiden effektivt.
            För att uppnå högre punktlighet behöver flaskhalsar som stoppar
            upp trafiken byggas bort. Liberalernas förslag om en väl utbyggd
            och klimatsmart infrastruktur inklusive en väl fungerande digital
            uppkoppling återfinns i vår infrastrukturpolitiska motion.
          </p>
          <head xml:id="i-QMsUVUmSJhaEjMkCnf8PYL" type="h3">
            Underlätta för byggande och bosättning i hela landet
          </head>
          <p xml:id="i-WcRV7Et495uv7B1fqMoJ8R">
            Idag har nästan alla kommuner, inklusive de mindre kommunerna,
            bostadsbrist. Alla invånare, oavsett bostadsort, behöver olika
            boendeformer i olika faser av livet. Svårigheten med finansiering,
            krav på nedskrivning och höga byggkostnader utgör de främsta hindren
            för bostadsproduktion, men även alltför detaljerade regelverk
            kan utgöra hinder för kommuninvånarna att bo och leva som de vill.
          </p>
          <p xml:id="i-4TaXw6ZugjhtPZ5K1m38KT">
            Strandskyddet, som i glest befolkade kommuner och där inga naturvärden
            hotas uppfattas som alltför reglerande, bör reformeras så att
            det blir betydligt enklare att bygga strandnära i landsbygdsområden.
            Liberalerna hoppas att det kan förenkla byggandet och inte minst
            komma tillrätta med att länsstyrelserna tolkar och tillämpar regelverket
            på olika sätt i olika delar av landet
          </p>
          <head xml:id="i-QfBJKrEZkPpWRvZHywTvKz" type="h3">
            Fortsatt utbyggnad av statlig service i hela landet
          </head>
          <p xml:id="i-GmbpLqP4JDDrnqreEbGQ51">
            Det är viktigt att statlig service till medborgarna som försvunnit
            från stora delar av landet återupprättas. För att kunna erbjuda
            service av god kvalitet och med hög kostnadseffektivitet kan det
            med fördel ske i en gemensam organisation, i så kallade servicekontor.
          </p>
          <p xml:id="i-CP6sFMDmZ4GncnxbsfdmEo">
            De lokala servicekontoren ger förutsättningar för kontinuitet
            och långsiktig planering mellan Försäkringskassan, Pensionsmyndigheten
            och Skatteverket. På vissa kontor sker också ett samarbete med
            Arbetsförmedlingen.
          </p>
          <p xml:id="i-TLqTpByBLgLmDJV8XViWpE">
            Liberalerna anser att utbyggnaden av lokala servicekontor ska
            fortsätta och att fler myndigheter bör inordnas eller ges i uppdrag
            att samverka med Statens Servicecenter för att kunna erbjuda statlig
            service av god kvalitet och med hög kostnadseffektivitet i hela
            landet. Det kan även finnas skäl att se över möjligheten att skapa
            förutsättningar för att öka samverkan mellan de lokala servicekontoren
            och de lokala och regionala myndigheterna. Riksdagen bör därför
            ge regeringen i uppdrag att återkomma med förslag.
          </p>
          <head xml:id="i-YKzFqs2jAZFYtHmpeeAiY8" type="h3">
            Prioritera stödet till lanthandlare som är ombud
          </head>
          <p xml:id="i-Uj1JM8ke41Lc4wymAQLFbP">
            För att medborgare och företag ska vilja bo och verka i hela
            Sverige är det viktigt att det finns tillgång till en fungerande
            grundläggande service på rimligt avstånd. Detta gäller inte minst
            kommersiell service. I gles- och landsbygd har särskilt servicelösningar
            som bygger på lokala förutsättningar och samverkan med företagare
            och civilsamhället möjlighet att bli långsiktiga och bärkraftiga.
            Liberalerna anser därför att riksdagen behöver ta ett särskilt
            ansvar för att invånarna och företagen får tillgång till en grundläggande
            nivå av kommersiell service. Många lanthandlare i mindre tätbefolkade
            delar av Sverige är särskilt viktiga då de ofta även tillhandahåller
            många olika tjänster. I Tillväxtverkets slutrapport görs en uppföljning
            av det särskilda driftstödet och genom regeringens uppdrag till
            Tillväxtverket redovisas årligen till Regeringskansliet hur medlen
            använts och vilka resultat som uppnåtts.
          </p>
          <p xml:id="i-3SiX4pec6iXrfrQ58NQhDF">
            När det gäller att underlätta för lanthandlare att bli och vara
            ombud för statliga tjänster och ersättningar för dessa fattas
            besluten av de enskilda bolagen utanför riksdagens kompetens.
            Däremot finns det inom ramen för gällande stödförordningar en
            möjlighet för de regionala aktörerna att när de betalar ut servicebidrag
            prioritera de lanthandlare som agerar ombud. Regeringen bör få
            i uppdrag om det kan finnas skäl att ändra i stödförordningen
            så att de lanthandlare som är ombud ska prioriteras när det gäller
            att betala ut servicebidraget då de tillhandahåller dessa tjänster.
          </p>
          <head xml:id="i-VGSZqbhEgnkhtnmWD4T8rD" type="h3">
            Möjligheterna för kommuner att samverka ska stärkas
          </head>
          <p xml:id="i-9XT8XhbFWxzdDxQsAPBWrF">
            Liberalernas uppfattning är att ett ökat samarbete mellan kommunerna
            är positivt. Vi anser att kommunsamverkan på frivillig grund är
            att föredra och att riksdagen bör underlätta för de kommuner som
            frivilligt vill gå samman för att höja kvaliteten på servicen
            och minska sårbarheten och anser att riksdagen bör uppmana regeringen
            att bedriva utvecklingsarbete inriktat mot att åstadkomma en mer
            strategisk samverkan eller en frivillig sammanläggning utöver
            den omfattande mellankommunal samverkan som bedrivs idag. Viktigt
            att understryka är att eventuella förändringar i kommunindelningen
            behöver vara väl förankrade och bygga på initiativ underifrån.
            Detta gäller såväl kommunsammanläggningar som eventuella framtida
            kommundelningar.
          </p>
          <p xml:id="i-7fHXrcaNJSeDjQwth46kEw">
            År 2017 tillsatte regeringen en parlamentarisk kommitté (dir.
            2017:13) i syfte att utreda förutsättningarna för en stärkt kapacitet
            i kommunerna för att möta samhällsutvecklingen. Utredningen skulle
            bl.a. analysera i vilken utsträckning kommunal samverkan, kommunsammanslagningar,
            förändrade uppgifter, en asymmetrisk ansvarsfördelning och andra
            tänkbara åtgärder skulle kunna bidra till att stärka kommunernas
            förmåga att möta samhällsutvecklingen. Slutbetänkandet Starkare
            kommuner – med kapacitet att klara välfärdsuppdraget (SOU 2020:8)
            överlämnades till regeringen den 19 februari 2020.
          </p>
          <p xml:id="i-VDdiXpoxmGJCXJbKx9F1sr">
            I utredningen finns en övertro på att de strukturella utmaningar
            som finns för många kommuner, särskilt mindre kommuner i landets
            mindre tätbefolkade delar, går att hantera genom kommunsammanläggningar.
            Liberalerna anser att det finns andra sätt att stärka kommunernas
            förutsättningar, exempelvis genom nya former för avtalssamverkan.
          </p>
          <p xml:id="i-LnZLjhsPKaB6rso9czVFPn">
            Ett annat sätt att utveckla kommunernas samverkan och organisationsformer
            är att regioner och kommuner erbjuds att bli försökskommuner för
            metodutveckling inom regionalt utvecklingsarbete precis som har
            skett tidigare i de s.k. frikommunsförsöken.
          </p>
          <p xml:id="i-FQa9K9gXj5AvKVg8vEJNzz">
            Andra åtgärder som skulle skapa mer likvärdiga villkor för kommunerna
            vore att huvudmannaskapet för det offentliga skolväsendet återgår
            till staten och att staten genom Försäkringskassan tar över det
            fulla ansvaret för att bevilja och finansiera insatsen personlig
            assistans inom ramen för LSS.
          </p>
          <p xml:id="i-VeEnCWXm9wkv4N99PFapbF">
            Det finns tunga utbildningspolitiska respektive funktionshinderpolitiska
            skäl för sådana reformer, men de skulle dessutom innebära mer
            långsiktigt förutsägbara och likvärdiga ekonomiska förutsättningar
            för utsatta kommuner. Oavsett bostadsort har individer rätt att
            få likvärdig kvalitet på vården, omsorgen, socialtjänsten och
            andra välfärdstjänster.
          </p>
          <head xml:id="i-3nkG37zPf2hJNyjKjRXFWH" type="h3">
            God tillgång till digital uppkoppling och posttjänster i hela
            landet
          </head>
          <p xml:id="i-4qpdeeXqWrheTmEo6pzpnd">
            Det är fortsatt viktigt med god tillgång av posttjänster och
            digital infrastruktur för att människor ska kunna bo och verka
            i hela landet.
          </p>
          <p xml:id="i-S9Zr9ziyNaj44zfzpeTXoV">
            Sverige behöver bra mobila och digitala kommunikationer med god
            geografisk täckning som har en tillräcklig kapacitet när allt
            fler använder mobil och digital teknik. Sverige ska därför ha
            en digital uppkoppling i världsklass.
          </p>
          <p xml:id="i-XYzVzgoBjVZ8rbkot4HfXM">
            Bredband och annan digital uppkoppling är i dag en lika viktig
            del i infrastrukturen som el- och vägnäten. En god utbyggnad är
            viktigt för såväl privatpersoner som företag och oerhört viktigt
            för regional tillväxt. Glesbygden måste få bättre digital kapacitet
            och statens huvudsakliga uppgift bör vara att skapa förutsättningar
            genom att undanröja hinder för utvecklingen, men även att stötta
            där lönsamheten för utbyggnad är bristfällig.
          </p>
          <p xml:id="i-KKAt59hQSUzZPma2LYoTaz">
            Liberalerna har i riksdagen bidragit till att stärka styrningen
            och ökningen av det ekonomiska stödet för bredbandsutbyggnaden.
          </p>
          <p xml:id="i-MA1sfoCdAq13c8VCiyycrP">
            Det är viktigt att riksdagen tydligt uttalar att det gamla kopparnätet
            för fast telefoni inte avvecklas innan det finns fullgoda digitala
            alternativ för de abonnenter som berörs av omställningen till
            ny teknik.
          </p>
          <p xml:id="i-JWi8nQWYMXH7AZouACY4Ft">
            Även om företag är internetbaserade kommer de inte ifrån att
            de måste använda post- och pakettjänster för att leverera och
            frakta varor. Det är därför viktigt för Sverige att det finns
            väl fungerande post- och pakettjänster. I takt med att samhällets
            behov av posttjänster förändras är det dock viktigt att den generella
            servicenivån anpassas i enlighet med förändringarna. Även om allt
            färre har behov av leverans över natt värderas däremot leveranssäkerhet
            för brev och paket fortsatt högt liksom möjligheten att kunna
            påverka var ett paket levereras. Det blir därför allt viktigare
            att säkerställa leveranskvalitet och frihet att välja utlämningsställe
            snarare än övernattbefordran.
          </p>
          <p xml:id="i-McwszycprxWKyrAFunG9n2">
            För att säkra att dagens och framtidens behov av grundläggande
            posttjänster kan tillgodoses över hela landet kommer det bli nödvändigt
            för användarna och samhället i stort att ta till sig nya leveranslösningar.
          </p>
          <p xml:id="i-R3Dh5TvejWayLQ2C3WC4xY">
            Liberalerna vill, i likhet med den nationella digitaliseringsstrategin,
            framhålla de möjligheter som den framväxande 5G-tekniken skapar
            för nya typer av tillämpningar och affärsmodeller inom områden
            som exempelvis transport, hälsa, energi och media. För oss i Liberalerna
            är 5G nästa steg för att åstadkomma EU:s digitala inre marknad,
            vilket kommer att underlätta och främja handeln samt utbytet av
            tjänster över gränserna inom Europa. Sverige ska därför verka
            för att en gemensam europeisk infrastruktur för 5G finns på plats
            med målet om en fullvärdig digital inre marknad snarast möjligt.
          </p>
          <head xml:id="i-QXbxiMfU4wcfeBStyi1Yag" type="h3">
            Utveckla kultursamverkansmodellen för att stärka den regionala
            kulturen
          </head>
          <p xml:id="i-XhErjqmM8SinNf2jCBRQnQ">
            Att skapa utrymme för kvalitetskultur i hela landet är en viktig
            kulturpolitisk uppgift. Det offentliga stödet till kulturen kommer
            från både stat, regioner och kommuner. Alla offentliga aktörer
            har ansvar för att tillskapa goda möjligheter för ett rikt kulturliv
            med både bredd och djup. I detta har kultursamverkansmodellen,
            som tillämpas i större delen av landet, en nyckelroll. Här har
            staten sedan kultursamverkansmodellen infördes inte tagit sin
            del av ansvaret.
          </p>
          <p xml:id="i-MXi6P4a2to9ACYVkL3mDHk">
            Kulturpolitiken bör i princip vara generell. Selektiva urvalsprinciper
            måste tillämpas restriktivt. Även om det kan finnas behov av strategiska
            nationella insatser, till exempel för att främja läsning, bör
            det nationella stödet fördelas med större förtroende för de lokala
            och regionala kompetenserna. Det statliga kulturstödet måste också
            präglas av långsiktighet.
          </p>
          <p xml:id="i-DTB7zKZZQhjP3E9tvFKCvG">
            En liberal uppgift i alla kommuner är att ta ansvar för att medborgarna
            får en god tillgång till ett rikt kulturliv i hela landet. En
            väl fungerande kultursamverkansmodell är av avgörande betydelse
            för det lokala och regionala kulturlivet och behöver utvecklas.
          </p>
          <p xml:id="i-TwCteV6p1kGzvZDqLftAjH">
            Kultursamverkansmodellen skulle också kunna användas som modell
            för att utveckla ett system för bevarandet av hotade kulturmiljöer
            i glesbygd.
          </p>
          <head xml:id="i-3ix7poF1RcMat3SGePVfM3" type="h3">
            Ge myndigheter ett främjandeuppdrag
          </head>
          <p xml:id="i-7FoNPN61uwg3AmMdZiVETi">
            Sverige ska ha en politik som minskar regelkrånglet och sänker
            kostnaderna för företagande och arbete. Det för landsbygden så
            viktiga småföretagandet hämmas ofta av statliga pekpinnar och
            en alltför stor fyrkantighet från myndigheternas sida. Myndigheternas
            perspektiv måste ändras. Fler främjandeuppdrag till statliga myndigheter
            behöver formuleras. Myndigheternas uppgifter ska inte enbart vara
            att kontrollera och stoppa felaktigheter utan att hjälpa människor
            och företag att göra rätt. Exempelvis bör en översyn göras av
            regleringsbreven för förvaltningsmyndigheterna för att tydliggöra
            det ansvar dessa har för att värna näringsklimatet i Sverige.
          </p>
          <head xml:id="i-8uJQX9rdb8ide4KmA9bm1U" type="h3">
            Gränshinder motverkar regional utveckling
          </head>
          <p xml:id="i-Sipsje2zy55ooaPtrfRbt1">
            Liberalerna anser att det gränsöverskridande samarbetet även
            i fortsättningen ska ges hög prioritet och att samarbetsprogrammen,
            Interreg, måste skapa ett mervärde för Sverige, Norden och EU
            så att de bidrar till en hållbar regional utveckling. Vi delar
            uppfattningen att en översyn av programstruktur och inriktning
            bör göras i syfte att undvika överlappande geografisk indelning
            och inriktning. Onödiga och omotiverade gränshinder som motverkar
            och hindrar regional utveckling av två regioner på var sin sida
            nationsgränsen ska avvecklas. Lärdom måste tas från pandemin och
            åtgärder ska skyndsamt ske för att motverka gränshinder vid framtida
            pandemier.
          </p>
          <head xml:id="i-9QLfzMhLyBDZCvevBpsPsy" type="h3">
            EU:s regionalpolitik måste moderniseras
          </head>
          <p xml:id="i-UUjm2WQpjH9HbKkr1ZPKWm">
            Liberalernas uppfattning är att EU:s regionalpolitik måste moderniseras.
            Skattepengar inom EU ska användas mer effektivt och på platser
            där det behövs mest samtidigt som det är rimligt att kunna kräva
            en motprestation. Hela unionen gynnas av att alla delar av EU
            växer ekonomiskt och därför måste de ekonomiska bidragen i större
            utsträckning gå till investeringar i de fattigaste regionerna
            inom unionen. Stödet från EU:s olika fonder som går till medlemsländer
            på nationell nivå behöver minska och i större utsträckning gå
            direkt till den regionala eller lokala nivån.
          </p>
          <p xml:id="i-LtkjJXc83VrC1ieXiLY3zs">
            Det ska också vara möjligt att ge EU-stöd direkt till organisationer
            verksamma i civilsamhället som driver projekt i linje med målen
            för fonderna och att stödet från EU:s olika strukturfonder bör
            riktas mot projekt med ett tydligt europeiskt mervärde som t.ex.
            gränsöverskridande infrastruktur och handel.
          </p>
        </div>
        <div xml:id="i-LQDFy4jN4Zamt1UbD3eLPr" type="motSignatures">
          <list xml:id="i-TrRcwFhuuCgWemmPaDBGeJ">
            <item xml:id="i-SxdXrNkYtBb7YJ5gARHheZ">
              Arman Teimouri (L)
            </item>
            <item xml:id="i-BVv4eMfuHJCsbPcxwhuMgT">
              Johan Pehrson (L)
            </item>
            <item xml:id="i-AWqeM29Uwd6DATvG6KjSTq">
              Lina Nordquist (L)
            </item>
            <item xml:id="i-JdqLJD4vbnMSskYC31dchT">
              Maria Nilsson (L)
            </item>
            <item xml:id="i-BHmsT6nAvzZQFwuvji7CUg">
              Gulan Avci (L)
            </item>
            <item xml:id="i-Hkk5e9gYtnCCKAnDtSUev6">
              Christer Nylander (L)
            </item>
            <item xml:id="i-NWm4hCM9vRcpgFjVmUhRV4">
              Mats Persson (L)
            </item>
            <item xml:id="i-NUE9gu1sPXDNSPx2WsEFGH">
              Allan Widman (L)
            </item>
          </list>
        </div>
      </div>
    </body>
  </text>
</TEI>
