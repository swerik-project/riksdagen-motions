<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__631/mot_1961__fk__631-001.pdf"/>
      <fw xml:id="i-31fxR9zWVD6SVN6HB1L7AG">
        Nr 631—645 Motioner i Första kammaren, nr 631 år 1961 1
      </fw>
      <div type="motHeader" xml:id="i-F3NBsfBxziu3TtgcNAuwgS">
        <div type="motTitle" xml:id="i-HW71RC7b917cQhiPUuYPgH"/>
        <div type="motSubmissionInfo" xml:id="i-P2E5oCBpckpFbgjGPJ1tfC"/>
      </div>
      <div type="motBody" xml:id="i-8yRrYJYEP1PPZP3mRBP2h9">
        <div xml:id="i-RNnJnrBxN72HyU2TGfcWD4">
          <p xml:id="i-WLye8v9j6nUtH7sZpzXaGV">
            Nr 631
          </p>
          <p xml:id="i-J6xdGcJtjJKQSJ4nM1Bjce">
            Av herr Jacobsson, Gösta, i anledning av Kungl. Maj:ts proposition
            nr 86, med förslag angående effektivisering av verksam- heten
            på pris- och konkurrensområdet.
          </p>
          <p xml:id="i-LayMkYuHHt2UKQRMrxS75J">
            I Kungl. Maj:ts proposition nr 86 till årets riksdag föreslås
            på grundval av 1960 års prisövervakningskommittébetänkande »Effektivare
            prisöver- vakning&gt; vissa åtgärder i syfte att effektivisera den
            statliga verksamheten på pris- och konkurrensområdet i främsta
            rummet genom en förstärkning av personalresurserna vid statens
            pris- och kartellnämnd. Vidare föreslås ett reservationsanslag
            av engångskaraktär för en särskild upplysningskam- panj i prisfrågor.
            Att statsmakterna genom särskilda organ följer prisutvecklingen
            inom olika områden av näringslivet, däremot kan ingen erinran
            riktas. Ett objek- tivt upplagt studium av varuprisernas utveckling
            är otvivelaktigt värdefullt ur flera synpunkter. Den omständigheten,
            att upplysningar fortlöpande insamlas om priserna på centrala
            prisområden, måste i första hand vara av värde för konjunkturpolitikens
            planläggning. Verksamheten å området kan därjämte vara ägnad att
            förebygga åtskilliga missuppfattningar av prisrörelsernas orsaker
            och att vederlägga mindre vederhäftiga påståenden, som emellanåt
            framföres i samhällsdebatten. Ur nu angivna synpunkter ävensom
            för övervakningen av konkurrens- begränsande företeelser fyller
            pris- och kartellnämnden otvivelaktigt en nyttig uppgift. Däremot
            kan frågan ställas, huruvida behov föreligger av den föreslagna
            intensifieringen av verksamheten och av en utökning av nämndens
            organisation i föreslagen omfattning. Det har med rätta sagts,
            att konkurrensen är den bästa prisregulatorn. Uppenbart är att
            vi i dag lever i ett utpräglat konkurrenssamhälle; tillgången
            på varor är överallt god, och på de flesta varuområden råder en
            mycket hård priskonkurrens. De konkur- rensbegränsningar, som
            alltjämt förekommer på vissa avsnitt, förringar icke riktigheten
            av denna iakttagelse i stort. Att trots de senaste årens lönestegringar
            prisstabiliteten varit så stor, som fallet varit, torde vara ett
            uttryck så gott som något på den rådande konkurrensens styrka.
            Att uppmärksamma är att man i propositionen som argument för en
            utvidgad verksamhet på området icke åberopat konkreta prisföreteelser
            utan i stället begagnat sig av allmänna samhällsekonomiska resonemang
            rörande den väntade ekonomiska utvecklingen under den närmaste
            fram- tiden och dennas inverkan på varupriserna. Därvid synes
            man emellertid Bihang till riksdagens protokoll 1961. 3 saml.
            Nr 631—645
          </p>
          <pb facs="riksdagen-motions-pdf/data/1961/mot_1961__fk__631/mot_1961__fk__631-002.pdf"/>
          <fw xml:id="i-VRjNp4yANQywXkutkcCLF1">
            2 Motioner i Första kammaren, nr 631 år 1961
          </fw>
          <p xml:id="i-JfxSU2vkuCuoRdw9GDJunA">
            ha i någon mån utgått ifrån föreställningen, att priserna är
            en primär orsaksfaktor i detta sammanhang; i rådande läge kommer
            emellertid hotet mot prisstabiliteten fastmera från kostnadssidan.
            Genom prisövervakning kan man icke i längden hindra, att uppkomna
            kostnadsökningar slår ige-
          </p>
          <p xml:id="i-7YsReYy9WTSeGqov8yygX2">
            nom i varupriserna. Att Sveriges anslutning till EFTA skulle
            — såsom av utredningskommittén hävdats — påfordra ökad uppmärksamhet
            från de
          </p>
          <p xml:id="i-5Cd1Y683KSTh7q7Je895Mn">
            prisövervakande organens sida kan icke vara riktigt; med större
            fog kan göras gällande att de av EFTA föranledda tullsänkningarna
            måste bli ägnade att skärpa priskonkurrensen och därmed minska
            behovet av pris- övervakning. Att en konsumentupplysningsverksamhet,
            som inskränker sig till läm- nande av faktisk upplysning om priser
            och varor, är nyttig och bra därom torde icke mer än en mening
            böra råda. Men konsumentupplysningen har av naturliga skäl sin
            begränsning och kan lätt spåra ur. Den föreslagna nya given kring
            temat pris-kvalitet-service ingiver som ett led i prisövervak-
            ningen ur angivna synpunkter starka betänkligheter; den tänkta
            mål- sättningen lämnar nämligen utrymme för högst subjektiva värderingar
            och bedömningar. Priset är merendels resultatet av ett samspel
            av olika kost- nads- och marknadsfaktorer; att objektivt jämföra
            priser och bedöma deras skälighet är därför ej sällan förenat
            med mycket stora svårigheter. Därtill kommer att å vissa varuområden
            sådana omätbara storheter som tillfälliga modeföreteelser ofta
            spelar en stor roll. Enligt min mening bör någon utökning av den
            prisövervakande orga- nisationen icke ske. Pris- och kartellnämnden
            bör kunna gå i land med sina arbetsuppgifter inom ramen för de
            personalresurser, som står till förfogande efter den förstärkning
            som erhölls under fjolåret. Verksam- heten torde kunna begränsas
            till väsentliga varuområden och koncentreras till avsnitt, där
            konkurrensbegränsningar förekommer, vilka kan motivera särskild
            uppmärksamhet. Medel bör ej heller anvisas för den riksomfattande
            upplysningskampanj, som avses skola inleda de nya formerna av
            informa- tionsverksamheten på området. Under åberopande av vad
            sålunda anförts hemställer jag, att riksdagen måtte dels avvisa
            de av departements- chefen i propositionen uppdragna riktlinjerna
            för en ut- vidgad verksamhet på pris- och konkurrensområdet och
            dels avslå de av Kungl. Maj:t i propositionen äskade an- slagen
            i vad de avser inrättande av 13 nya tjänster vid pris- och kartellnämnden
            resp. särskild konsumentupp- lysning i prisfrågor.
          </p>
          <p xml:id="i-NPSMEMf6V16e35b612TRGt" type="date">
            Stockholm den 11 april 1961 Gösta Jacobsson
          </p>
        </div>
      </div>
    </body>
  </text>
</TEI>
