<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01199">
  <teiHeader>
    <fileDesc>
      <titleStmt>
        <title>Översyn av folkbokföringen och bosättningsbegreppet</title>
        <author>Bengt Silfverstrand och Hans Pettersson i Helsingborg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av folkbokföringen och bosättningsbegreppet</title>
          <idno type="rdwebb">G5021199</idno>
          <rs type="number">1199</rs>
          <ref type="dokument_url_text">http://data.riksdagen.se/dokument/G5021199/text</ref>
          <ref type="dokument_url_html">http://data.riksdagen.se/dokument/G5021199</ref>
          <ref type="dokumentstatus_url_xml">http://data.riksdagen.se/dokumentstatus/G5021199</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DZnrxW2kSEVtagNyHZpyyH</idno>
            <name>BENGT SILFVERSTRAND</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-BFARkU8JBdh3WvC4Snrf4s</idno>
            <name>HANS PETTERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4omKt3Yxa3X9MJYsjohSGS" type="signed"/>
        <correspContext corresp="i-4omKt3Yxa3X9MJYsjohSGS">
          <note type="signatory" corresp="i-DZnrxW2kSEVtagNyHZpyyH"/>
          <note type="signatory" corresp="i-BFARkU8JBdh3WvC4Snrf4s"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1199/mot_198182__1199-001.pdf"/>
      <fw xml:id="i-47azYntuZ1ww2oNLjxV2UP">
        Mot. 1981/82:1199 7
      </fw>
      <div xml:id="i-7ujVzj5dLWSmMrhU9hx4Wf" type="motHeader">
        <div xml:id="i-SAPJoYspUCMAMAfE1KE6PK" type="motTitle"/>
        <div xml:id="i-Gejt2Xgpn7Dwe2gktyjupd" type="motSubmissionInfo"/>
      </div>
      <div xml:id="i-CasDVy65eNLM7Y8gvBy7VG" type="motBody">
        <div xml:id="i-4VqprNe6nrdgL452KFJXsk">
          <p xml:id="i-DZFycrVfQXpycb3YMM94Qx">
            Motion
          </p>
          <p xml:id="i-NEYQpJgK4fJ5JGyQ4PFBip">
            1981/82:1199
          </p>
          <p xml:id="i-MBAAi7NKXVCe411e2ULDMP">
            Bengt Silfverstrand och Hans Pettersson i Helsingborg Översyn
            av folkbokföringen och bosättningsbegreppet
          </p>
          <p xml:id="i-Myzwigm5GDpsgzZiBqVzUk">
            A har företag i X-stad. För att ”rädda” den stora vinsten från
            beskattning bildar han ett nytt företag som fortfarande bedriver
            samma verksamhet. När kronofogden skall hämta skatten från företag
            1 finns inga tillgångar, eftersom dessa överflyttas till företag
            2. Förfarandet upprepas, men så småningom ser sig A föranlåten
            att finna andra och mera sofistikerade utvägar för att komma undan
            skatten. Formellt överlåts tillgångarna till ett bulvanföretag
            i Stockholm där A inte syns. Men företaget arbetar under sitt
            gamla namn. A anmäler själv flyttning till Stockholm, men far
            efter några dagar vidare till ett mellaneuropeiskt land. Lokala
            skattemyndigheter i Stockholm (LSMS) finner vid undersökning att
            mannen inte lämnat Sverige och beslutar därför att inte avregistrera
            A från folkbokföringen här. A besvärar sig hos länsskatterätten
            utan att visa att han varaktigt bosatt sig utomlands. När LSMS
            skall yttra sig i målet ringer en tjänsteman vid myndigheten till
            företagets kontor i Stockholm. A svarar själv! Efter en viss förlägenhet
            hävdar han att han råkar vara på tillfälligt besök på det företag
            som han ”håller på att avveckla”. På frågan ”Var bor Ni i det
            andra landet?” blev svaret ”Ett ögonblick skall jag se efter”.
            Skenskrivningar av det här flagranta slaget blir allt vanligare,
            särskilt i de större kommunerna. Genom underlåtelse att anmäla
            flyttning eller genom att lämna vilseledande eller felaktiga uppgifter
            försöker ett inte obetydligt antal mindre nogräknade och gentemot
            medmänniskorna osolidariska personer att bli registrerade på annan
            plats än där man författningsenligt skall vara bosatt. Härigenom
            uppnås inte sällan obehöriga vinster i form av lägre skatt eller
            högre bidrag. Särskilt lönande ställer det sig att slippa betala
            skatt för sina inkomster i Sverige, när man inte heller blir folkbokförd
            på den utrikes orten, eftersom man varken bor där eller anmält
            flyttning dit. Då en person som ägnat sig åt dylika manipulationer
            kan företa ett intyg om emigration från folkbokföringsmyndigheten
            till riksbanken medges också utförsel av emigrantvaluta, vilken
            kan uppnås till både fem- och sexsiffriga belopp. En mycket vanlig
            form av skenskrivning är när familjens högste inkomsttagare låter
            skriva sig på fritidshuset för att få lägre skatt samtidigt som
            den egentliga hemkommunen får kostnaderna för barnens skolgång
            utan att få del av några skatteintäkter. Genom att på detta sätt
            skenbart splittra upp familjen på olika bosättningsorter erhåller
            många orättmätigt en rad olika förmåner såsom avdrag för resekostnader,
            avdrag för fördyrade levnadskostnader och för periodiskt understöd
            för make och barn, högre
          </p>
          <pb facs="riksdagen-motions-pdf/data/198182/mot_198182__1199/mot_198182__1199-002.pdf"/>
          <p xml:id="i-QjqvLGT1w9aASnPrgHNN9P">
            bostadsbidrag, lägre daghemskostnad, tillgång till dubbla köer,
            för bostad, pensionärsbostad, tomt, eget hem m. m. I en av de
            större utredningarna om ekonomisk brottslighet finns en redogörelse
            för hur huvudmannen diskuterar med sin ekonomiske rådgivare, hur
            man på bästa sätt skall kunna bli avregistrerad från folkbokföringen.
            Det torde stå helt klart att samhället årligen förlorar miljardbelopp
            genom uteblivna skatteintäkter resp. för höga utbetalningar av
            sociala förmåner till följd av missbruk av ett otidsenligt och
            illa fungerande folkbokföringssys- tem. Ett par utredningar har
            behandlat problem med anknytning till folkbok- föringen. Hemvistsakkunniga
            föreslog i sitt betänkande ”Hemvist” (SOU 1976:39) en enhetligare
            terminologi och tidsenligare bedömning av bosätt- ningsfrågorna
            och att ett allmänt ombud skulle inrättas för bevakning av folkbokföringen.
            Utredningens förslag har inte på någon punkt genomförts trots
            att frågan om ett enhetligt bosättningsbegrepp torde vara av avgörande
            betydelse för att få till stånd en effektivare folkbokföring.
            I slutet av december 1981 avlämnade 1979 års folkbokföringskommitté
            betänkandet Folkbokföringens framtida organisation (SOU 1981:101).
            Kommittén anser att de allmänna försäkringskassorna bör handha
            uppgiften som lokal folkbokföringsmyndighet och understryker behovet
            av en aktivare flyttningskontroll. Vi delar uppfattningen att
            försäkringskassorna har större förutsättningar än pastorsämbetena
            att bedriva en aktiv flyttningskontroll. Det krävs dock åtskilligt
            mer än ändrat huvudmannaskap för att eliminera de uppenbara brister
            som vidlåder rådande system för folkbokföringen. Enligt vår uppfattning
            är följande åtgärder helt nödvändiga för att åstadkomma ett någorlunda
            heltäckande och väl fungerande system: 1. Införande av ett enhetligt
            bosättningsbegrepp. I dag finns fem olika begrepp. 2. Rationalisering
            av mantalskrivningen. Det omfattande manuella arbete som i dag
            läggs ner på mantalskrivningen kan överföras till en meningsfull
            revision av folkbokföringens innehåll. 3. Folkbokföringen utsträcks
            till att omfatta även juridiska personer. 4. Effektivare registrering
            av företag genom inrättande av branschregister, vilket kan byggas
            upp med stöd av momsregistret och knytas till SNI-koden (Svensk
            näringslivsindelning).
          </p>
          <p xml:id="i-VjadjdZwZ1YjJBp7dkjdYp">
            5. Folkbokföring skall ske inte bara på fastighet utan även på
            lägenhet. 6. Införande av lagstadgad skyldighet för bostadsupplåtare
            att anmäla till folkbokföringsmyndigheten vilka personer som är
            bosatta i fastigheten, resp. när hyresgäst flyttar in och ut.
            7. Utökad kommunal bevakning genom bl. a. fastighetsförvaltningar
            och elverk.
          </p>
          <pb facs="riksdagen-motions-pdf/data/198182/mot_198182__1199/mot_198182__1199-003.pdf"/>
          <fw xml:id="i-9RribQZm1MuCHMRShUEsRd">
            | Mot. 1981/82: 1199 8 |
          </fw>
          <p xml:id="i-bAazmiycNgXbpPbQgYARs">
            8. Medgivande för lokala skattemyndigheter att genom postverkets
            | försorg få ta del av ”tillfälliga” eftersändningsadresser som
            avser längre tid än vanlig semester. 9. Skärpning av sanktionsmöjligheterna
            a) införande av generellt straffansvar i FBF. Den som i anmälan
            enligt lagen uppsåtligen eller av grov oaktsamhet lämnar oriktiga
            eller vilseledande uppgifter och därigenom föranleder att någon
            inte blir folkbokförd där denne lagligen har sin hemvist eller
            eljest bort ha folkbokförts bör i normalfall dömas till dagsböter
            men i särskilt grava fall till fängelse, b) väsentlig höjning
            av bötesstraffet för underlåten bostads- resp. flyttningsanmälan,
            c) föreläggande att lämna bostadsanmälan skall kunna utfärdas.
            Med hänvisning till ovanstående hemställs att riksdagen hos regeringen
            begär en skyndsam översyn av folkbokföring och bosättningsfrågor
            i enlighet med vad som i motionen anförts.
          </p>
          <p xml:id="i-3PXheHU4BQF1BGmMo7UuvN" type="date">
            Stockholm den 26 januari 1982
          </p>
          <div xml:id="i-2Na4eHNTjVnwH2xUy57bEU" type="signatureBlock">
            <p xml:id="i-4Paty9e6N9JMsoeqSrYFSL" who="i-DZnrxW2kSEVtagNyHZpyyH" type="signature">
              BENGT SILFVERSTRAND (s)
            </p>
            <p xml:id="i-DBFkvWWT4XhpEiJotr7d84" who="i-BFARkU8JBdh3WvC4Snrf4s" type="signature">
              HANS PETTERSSON (s)
            </p>
            <p xml:id="i-HHe5SZ14Ah3RCNmAzdUhvJ" who="unknown" type="signature">
              i Helsingborg)
            </p>
          </div>
        </div>
      </div>
    </body>
  </text>
</TEI>
