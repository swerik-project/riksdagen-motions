<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-02755">
  <teiHeader>
    <fileDesc>
      <titleStmt>
        <title>Stärk möjligheterna att ge stöd till barn som far illa</title>
        <author corresp="i-9CuY4EZ971YdyxJ8sudKc">av Åsa Lindhagen m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2755 av Åsa Lindhagen m.fl. (MP)</title>
          <idno type="rdwebb">H6022755</idno>
          <rs type="number">2755</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H6022755/text</ref>
          <ref type="dokument_url_html">http://data.riksdagen.se/dokument/H6022755</ref>
          <ref type="dokumentstatus_url_xml">http://data.riksdagen.se/dokumentstatus/H6022755</ref>
          <ref type="docx">http://data.riksdagen.se/fil/7C4E43A7-8650-4F55-80AB-049AA2E126E1</ref>
          <ref type="pdf">http://data.riksdagen.se/fil/4BE1E43C-9E5E-49EC-89BA-0AED96B6C363</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9CuY4EZ971YdyxJ8sudKc</idno>
            <name>Åsa Lindhagen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CGP4dgfBCZGMru6RUBD1r6" type="signed"/>
        <correspContext corresp="i-CGP4dgfBCZGMru6RUBD1r6">
          <note type="signatory" corresp="i-9CuY4EZ971YdyxJ8sudKc"/>
          <note type="signatory" corresp="i-4K631U2FyQthafuME3cNGX"/>
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction xml:id="i-UCT27BobToCmcbSMUPCNW" type="submitted">
          <date when="2018-11-30"/>
          <time when="13:47:13"/>
        </correspAction>
        <correspAction xml:id="i-32aZCWGkY1aHBnwickFjnM" type="reviewed">
          <date when="2018-11-30"/>
          <time when="14:36:02"/>
        </correspAction>
        <correspAction xml:id="i-Fyim8vhawnsMWUpMEhaj7D" type="referred">
          <date when="2018-12-05"/>
        </correspAction>
        <correspAction xml:id="i-DmetrzYEBWXry52eGc2Xwv" type="assigned">
          <date when="2019-06-24"/>
          <time when="08:51:46"/>
        </correspAction>
        <correspContext corresp="i-DmetrzYEBWXry52eGc2Xwv">
          <ref type="assignedTo">Socialutskottet</ref>
        </correspContext>
        <correspAction xml:id="i-5BVdyYi75bZfCbbcdD9Azp" type="behandlas_i"/>
        <correspContext corresp="i-5BVdyYi75bZfCbbcdD9Azp">
          <ref type="uppgift">2018/19:SoU9</ref>
          <ref type="ref_dok_id">H601SoU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2755 av Åsa Lindhagen m.fl. (MP)
          Stärk möjligheterna att ge stöd till barn som far illa
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-TiaX1DrJC2cEpktERcWHGw">
            Förslag till riksdagsbeslut
          </head>
          <list style="ol">
            <item xml:id="i-V4Ged9F82my7han4VoNpdG">
              Riksdagen ställer sig bakom det som anförs i motionen om att
              stärka barnperspektivet och barns rättigheter, inte minst rätten
              att göra sin röst hörd på individnivå och övergripande nivå, i
              socialtjänstlagen och annan berörd lagstiftning och tillkännager
              detta för regeringen.
            </item>
            <item xml:id="i-V1A8JWCoMaByeEkPSSEpq9">
              Riksdagen ställer sig bakom det som anförs i motionen om att
              genom lagstiftning säkerställa barns möjligheter att få träffa
              socialsekreterare enskilt och tillkännager detta för regeringen.
            </item>
            <item xml:id="i-Gz8BizQd8ARqDaMGfwCBAT">
              Riksdagen ställer sig bakom det som anförs i motionen om att
              barn ska ha rätt till barnombud och tillkännager detta för regeringen.
            </item>
            <item xml:id="i-6ttEG1PouStu8S1ZUEnsxi">
              Riksdagen ställer sig bakom det som anförs i motionen om att
              införa möjlighet till mellantvång i LVU vid brister i barnets
              hemmiljö och tillkännager detta för regeringen.
            </item>
            <item xml:id="i-Bqibz8ptLxkJjRU9QeUdmY">
              Riksdagen ställer sig bakom det som anförs i motionen om att
              möjliggöra individuellt utformade insatser utan biståndsbedömning
              inom socialtjänsten och tillkännager detta för regeringen.
            </item>
            <item xml:id="i-6e4H9hHGb3giBnXkb5oSsk">
              Riksdagen ställer sig bakom det som anförs i motionen om att
              förtydliga olika aktörers skyldighet att skapa en sammanhållen
              kedja i stödet till barn i utsatthet och utvidga bestämmelsen
              om samordnad individuell plan (SIP) till fler aktörer och tillkännager
              detta för regeringen.
            </item>
            <item xml:id="i-Xfj91tkhqP1fPHHyKg7LkP">
              Riksdagen ställer sig bakom det som anförs i motionen om att
              utreda åldersgränsen för när barn kan tacka ja till insatser utan
              vårdnadshavarens godkännande och tillkännager detta för regeringen.
            </item>
            <item xml:id="i-FPwSZyFM5F34ZmK2MAfXtc">
              Riksdagen ställer sig bakom det som anförs i motionen om att
              utreda frågan om att ungdomar ska kunna få stöd utan föräldrarnas
              vetskap och tillkännager detta för regeringen.
            </item>
            <item xml:id="i-LZfS3HjVAP6dDh9QUfpifV">
              Riksdagen ställer sig bakom det som anförs i motionen om att
              möjliggöra fler öppna insatser som barn själva kan efterfråga
              och tillkännager detta för regeringen.
            </item>
            <item xml:id="i-HJrFBhNrwr554pmpUvgqjf">
              Riksdagen ställer sig bakom det som anförs i motionen om att
              skärpa kvalitets­kraven på slutenvård för barn och unga samt förbättra
              övergången mellan olika vårdformer och tillkännager detta för
              regeringen.
            </item>
            <item xml:id="i-QTWNo6bUJTH1uT4jWgLint">
              Riksdagen ställer sig bakom det som anförs i motionen om att
              stärka socialtjänstens möjligheter att följa upp barns situation
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-2QDA5XTFMxe891d7PHaEDA" type="h1">
            Inledning
          </head>
          <p xml:id="i-Q3SXNCHZ5gvuiej9jAdtJM">
            De flesta barn i Sverige växer upp med föräldrar som ger dem
            trygghet, kärlek och god omvårdnad. Men det finns också barn i
            vårt land som lever under svåra förhållanden och far illa. Föräldrarätten,
            det vill säga förälderns rätt att fatta beslut rörande barnet,
            är mycket stark, vilket kan få som konsekvens att barn i utsatthet
            inte alltid får den hjälp de behöver.
          </p>
          <p xml:id="i-AjpzBBfM6D2CJfC65FpuU4">
            För att stärka barns situation behöver förändringar göras i lagstiftningen.
            Det pågår just nu en översyn av socialtjänstlagen inom ramen för
            utredningen Framtidens socialtjänst, där utredaren har ett särskilt
            uppdrag att beakta barnrättsperspektivet. Det är nödvändigt att
            förändringar kommer till stånd och i denna motion lyfter jag fram
            förslag inom fyra centrala områden på hur socialtjänstlagen och
            annan relevant lagstiftning, såsom LVU, kan anpassas för att bättre
            möta barns behov.
          </p>
          <head xml:id="i-aejvRfcSWopuzTEssXqgM" type="h1">
            Stärk barnperspektivet och barnets perspektiv i socialtjänstlagen
          </head>
          <p xml:id="i-PHdfrN7Qi3ncUYSJiEnWAA">
            Barns delaktighet i beslut och planering av insatser inom socialtjänsten
            är låg, vilket bland annat Myndigheten för vård- och omsorgsanalys
            lyfter fram i en rapport (2018). Liknande slutsatser dras av forskarna
            Heimer et al. (2017) som framhåller att barns röster försvagas
            under hela processen inom socialtjänsten, från att vara som starkast
            i förhandsbedömningsfasen till att bli mindre stark i utredningsfasen
            och till sist mycket svag i insatsfasen.
          </p>
          <p xml:id="i-TTskW6HeDNQ3dqHkNtmftQ">
            För att stärka barnperspektivet och barns rättigheter i socialtjänstlagen
            bör skärp­ningar göras i lagstiftningen. Bland annat behöver barns
            rätt att komma till tals och vara delaktiga enligt artikel 12
            i barnkonventionen tydliggöras, inte minst i de delar av lagstiftningen
            som beskriver socialtjänstens insatser, exempelvis avseende upprättande
            av behandlingsplan, vårdplan eller genomförandeplan. Att barn
            får uttrycka sina åsikter och att åsikterna beaktas är inte bara
            en rättighet enligt barnkonventionen, det är också en fråga om
            kvalitet. När barn görs delaktiga i socialtjänstens arbete ökar
            möjligheterna att förstå vad barnet behöver och vilka insatser
            som gör mest nytta. I Norge har barn som fyllt sju år laglig rätt
            att komma till tals i frågor som berör dem även om föräldrar­na
            motsätter sig detta. Denna åldersgräns var tidigare satt till
            12 år, men sänktes i samband med inkorporeringen av barnkonventionen
            i norsk lagstiftning år 2003 i syfte att ge barnet en mer central
            position (Skivenes et al., 2006). Även barn i Sverige bör ges
            lagstadgad rätt att göra sin röst hörd.
          </p>
          <p xml:id="i-aEf8ntH5gqWrzpndDJQAe">
            Rätten till delaktighet handlar dock inte bara om det enskilda
            barnet, den individu­ella nivån, utan även om systemnivå. Att
            säkerställa arbetssätt för att systematiskt lyssna till barns
            erfarenheter av och åsikter om socialtjänstens arbete är en avgörande
            faktor för att utveckla den sociala barn- och ungdomsvården och
            andra delar av socialtjänsten. Den så kallade Västernorrlandsmodellen
            är ett bra exempel på hur barn kan göras delaktiga och hur deras
            röster kan bidra till kvalitetsutvecklingen på ett övergripande
            plan.
          </p>
          <p xml:id="i-AyQwBhzUa1jSJPbX1PtDdi">
            Barn måste också få en stärkt rätt till information. Det är viktigt
            att barnet får veta vad socialtjänsten ämnar vidta eller inte
            vidta för åtgärder och varför. På så sätt stärks utsikterna för
            att barnet känner trygghet och tilltro till socialtjänsten.
          </p>
          <p xml:id="i-923Sd3FADBehPyBzwUFCnZ">
            Vidare måste barn ges möjlighet att träffa sin socialsekreterare
            enskilt. Enligt tidmätningar (Socialdepartementet, 2017) ägnar
            utredande socialsekreterare i snitt ca 2 % av sin arbetstid till
            enskilda möten med barn och ungdomar. Det är en uppseende­väckande
            låg siffra. Att barn får egen tid med socialsekreterare är avgörande
            för inte minst de barn som hämmas av att ha vårdnadshavare med
            sig i rummet och som har svårare att öppna upp sig i samtalet
            med socialtjänsten. Maskrosbarn (2016) lyfter i en rapport fram
            vikten av just enskilda möten mellan barnet och socialsekreteraren
            och beskriver hur många ungdomar de intervjuat säger att de både
            vill och skulle vara ärliga om sin situation om de fick träffa
            sin socialsekreterare enskilt. Det bör därför fastslås i lagstiftningen
            att socialsekreterare ska genomföra enskilda samtal med varje
            barn utan vårdnadshavares närvaro för att säkerställa att barnets
            röst blir hörd.
          </p>
          <p xml:id="i-ErscKLDNDmLTmmkvUWZU7y">
            Barn behöver också ges rätt att ha med sig ett så kallat barnombud
            vid samtal med socialtjänsten. Maskrosbarn (2012) anser att lagförändringar
            behövs som ålägger socialtjänsten att erbjuda varje barn att ta
            med sig någon utomstående som stöd under möten, en uppfattning
            jag delar. För de barn som inte har den möjligheten bör barn­ombud
            tillhandahållas av socialtjänsten, antingen genom egna anställda
            barnombud eller genom samarbete med exempelvis civilsamhället.
            Ett barnombud bör ha relevant utbildning, erfarenhet av socialtjänsten,
            känna till utredningsprocessen samt ha kompetens i att möta utsatta
            barn. Rätten att ha med sig en utomstående och att få tilldelat
            ett barnombud bör slås fast i socialtjänstlagen.
          </p>
          <head xml:id="i-EgsSo7H9m6Ewfr8nCRX9pS" type="h1">
            Öka möjligheterna att ge barn stöd
          </head>
          <p xml:id="i-H7TpdDD9o5GsSobczKvnxS">
            Den starka föräldrarätten i Sverige innebär att socialtjänsten
            är beroende av föräldrarnas samtycke för att kunna agera när ett
            barn behöver hjälp. Enda undantaget är om social­tjänsten kan
            besluta om tvångsinsatser enligt LVU, lagen om vård av unga, vilket
            enbart är möjligt i få fall. Enligt Heimer et al. (2017) innebär
            den starka föräldrarätten en risk för att barn inte får det stöd
            de behöver. De beskriver att föräldrarnas rätt att säga nej till
            insatser medför att socialsekreterare anpassar problembeskrivning
            till vad de tror att föräldrarna kan godta, vilket i sin tur innebär
            att insatserna inte utformas utifrån barnets behov. Även Myndigheten
            för vård och omsorgsanalys (2018) berör nödvändigheten av samtycke
            från föräldrarna och lyfter fram att barn som bedömts ha behov
            av insatser kan stå utan hjälp på grund av att samtycke saknas.
          </p>
          <p xml:id="i-Xv6TsJpF2mGsBeUBDSyT2B">
            Att barn som far illa inte får rätt stöd kan aldrig accepteras.
            Människors upprördhet när de läser i media att socialtjänsten
            inte agerat är förståelig. Det som dock sällan står i media är
            att socialtjänsten kan ha försökt nå familjen med stödinsatser
            under lång tid men att föräldrarna avsagt sig kontakt. Då kan
            socialtjänsten agera först när barnet far så pass illa att det
            finns lagstöd för att besluta om tvångsinsatser. Barnet tillåts
            alltså att må allt sämre tills situationen är så pass svår att
            socialtjänsten får möjlighet att ta till tvång. Det är inte rimligt.
            Runt om i vårt land finns socialsekreterare som brinner för att
            ge stöd till barn som har det svårt, de måste få bättre möjligheter
            att agera.
          </p>
          <p xml:id="i-7bkM3Exq49czndNDdM5CUz">
            Genom 22 § LVU har socialtjänsten möjlighet att använda ett så
            kallat mellantvång även om det saknas samtycke från föräldrar
            och stöd för tvångsåtgärder. Mellantvånget är applicerbart om
            det kan antas att uteblivna insatser på sikt kommer att leda till
            tvångsomhändertagande enligt LVU och socialtjänsten kan med detta
            lagstöd besluta om bland annat behandling i öppna former för den
            unge. Lagparagrafen får dock enbart åberopas om det rör problematik
            i barnets eget beteende, inte barnets miljö. Lagstöd för mellantvång
            saknas alltså vid omsorgsbrist och andra brister i hemmiljön,
            vilket kan tyckas minst sagt märkligt. Begränsningen i lagen innebär
            en risk för att barn i utsatthet inte får det stöd de behöver.
          </p>
          <p xml:id="i-724FmnCtoN87RcpvonAPue">
            I vårt grannland Norge ser lagstiftningen annorlunda ut, där
            har fylkesnemnda möjlighet att besluta om ett spektrum av olika
            insatser om barn far illa i hemmet, även om föräldrarna inte samtycker
            till insatserna. Antalet möjliga insatser utökades genom en lagändring
            som trädde i kraft 1 april 2016 i syfte att förbättra situationen
            för barn och förebygga omhändertaganden i ett senare skede (norska
            regjeringen, 2016). Sverige bör följa Norges exempel och utöka
            mellantvånget så att insatser kan sättas in även vid brister i
            hemmet, exempelvis behandling mot våldsbrott till föräldrar eller
            beviljande av stödfamilj till barnen. Genom att ge socialtjänsten
            ökad möjlighet att sätta in insatser underlättas deras arbete
            att säkerställa att barn inte far illa.
          </p>
          <p xml:id="i-UBDY1tpj1ks9CRKJ2AGz4z">
            Även ett ”mellansteg” mellan en barnutredning och öppna, frivilliga
            insatser bör tillskapas. Om socialtjänsten får möjlighet att utan
            myndighetsutövning ge individ­anpassade insatser som riktar sig
            till enskilda familjer kan trösklarna för att ta emot hjälp sänkas.
            Ett ”mellansteg” kan också vara ett sätt att minska antalet barnutredningar
            i fall där socialtjänsten redan inledningsvis, utan utredning,
            kan göra goda bedömningar av vilka insatser som behövs. Därtill
            kan en sådan förändring frigöra resurser hos socialtjänsten att
            arbeta mer intensivt med de barn, unga och familjer som har omfattande
            problematik. Vikten av att möjliggöra individuellt utformade tidiga
            insatser utan biståndsbedömning inom socialtjänsten har lyfts
            av bland annat SKL genom ordförande Lena Micko (2018). Förändringar
            behöver komma till stånd, dock med hänsyn till rättssäkerheten
            för den enskilde, där man behöver överväga vilken typ av dokumentation
            som behövs från myndighetssidan inom socialtjänsten och av dem
            som utför insatserna.
          </p>
          <p xml:id="i-TpWrPNawE8Zd3BD8DsGpTQ">
            Ytterligare ett steg framåt för att förbättra stödet till barn
            i utsatthet är att förtydliga andra aktörers skyldighet att skapa
            en sammanhållen kedja i stödet. Det bör ske genom att föreslå
            ändringar i kringlagstiftning som innebär tydligare krav på andra
            huvudmän att bistå med insatser och uppgifter inom en viss tid,
            exempelvis vid barnavårds­utredningar. Bestämmelsen om samordnad
            individuell plan (SIP) bör även utvidgas till att omfatta fler
            aktörer än idag.
          </p>
          <p xml:id="i-8LhY8hPPv3bNNNc3KdiBa7">
            Vidare bör åldersgränsen för när barn kan tacka ja till en insats
            utan vårdnads­havarens godkännande ses över. I Sverige har barn
            sedan 2013 möjlighet att tacka ja till vissa insatser från 15
            års ålder. Lagförändringen löper dock risk för att vara tandlös
            eftersom det är vanligare att yngre barn blir aktuella inom socialtjänsten
            på grund av sina hemförhållanden, då det är mer troligt att föräldrarna
            inte samtycker till stöd, medan äldre barn aktualiseras på grund
            av sitt eget beteende och då kan ha fyllt 15 år och själva tackar
            nej till stödet (Heimer et al., 2017). En sänkning av åldersgränsen
            bör därför utredas i syfte att stärka barnets ställning. Även
            om utgångspunkten även fortsättningsvis ska vara att socialtjänsten
            strävar efter att i dialog med vårdnadshavare och barn komma fram
            till vilka insatser som behövs, så är möjligheten för barnet att
            tacka ja om föräldrarna motsätter sig insatser en nödvändig ventil
            för barn som annars kan stå helt utan stöd.
          </p>
          <p xml:id="i-3ui4LCNSdVb8We3QZXTzTD">
            Ytterligare en fråga som bör utredas är Maskrosbarns förslag
            i en rapport från 2012 att tonåringar ska ha rätt att kunna få
            stöd och hjälp utan föräldrarnas vetskap. Om barnet inte vill
            att föräldrarna ska ha kännedom om en stödinsats, exempelvis att
            barnet går i en stödgrupp, så är det barnets önskan som ska gälla,
            menar Maskrosbarn. Barnet ska inte drabbas för att föräldrar exempelvis
            saknar sjukdomsinsikt, vilket är en uppfattning jag instämmer
            i.
          </p>
          <head xml:id="i-KpmrMpy6GSL1Npo8QkxULD" type="h1">
            Skapa fler insatser som passar barns behov
          </head>
          <p xml:id="i-DYQhfhDVKPzpcUXjxc8n6u">
            Det finns ett behov av att bredda verktygslådan avseende såväl
            öppna insatser utan biståndsbedömning som biståndsbedömda insatser.
            Enligt Maskrosbarn (2016) har många av insatserna inom socialtjänsten
            varit desamma sedan tidigt 1980-tal. De menar att insatserna sällan
            har ifrågasatts, utvärderats eller utvecklats och att de är många
            som känner att vissa insatser inte fungerar tillfredställande.
          </p>
          <p xml:id="i-EBpj9UJ3vbbMhhaGvUPESw">
            Ett viktigt steg framåt är att möjliggöra för fler öppna insatser
            som barn själva kan efterfråga. Det bör vara möjligt med större
            flexibilitet vid placeringar av barn, exempelvis möjlighet för
            ett barn att sova borta en eller ett par nätter, där ungdomen
            själv kan efterfråga insatsen från förslagsvis 16 års ålder.
          </p>
          <p xml:id="i-Eix3MBLfZhxksC3xZdj1XG">
            Vidare bör kvaliteten på slutenvårdinsatser för barn och unga
            stärkas. Kvalitets­kraven på HVB-hem och SiS-hem ska vara höga
            och ge goda förutsättningar för att de barn och unga som placeras
            där upphör med sitt missbruk, bryter sin kriminella livsstil och/eller
            ändrar sitt socialt nedbrytande beteende. Det måste också ställas
            krav på att övergången mellan olika vårdformer förbättras för
            att minska risken för att problematik återkommer.
          </p>
          <head xml:id="i-CW5vsL78HovgzPSQJqJY18" type="h1">
            Stärk möjligheterna att följa upp barns situation
          </head>
          <p xml:id="i-Vsn7zKBqiZYKAfjM4Pz1WK">
            Möjligheterna för socialtjänsten att följa upp ett barns situation
            efter avslutad insats eller beslut om att inte bevilja insats
            behöver stärkas. Idag har socialtjänsten rätt att göra uppföljningar
            inom två månader, den tiden bör utökas till minst sex månader
            för att ha en reell betydelse för barnet. Två månader är för kort
            tid för uppföljning av ett avslutat ärende.
          </p>
          <p xml:id="i-UPA8B8uSukrQkT3eezXiVZ">
            Det bör också vara möjligt för socialtjänsten att spara tidigare
            anmälningar som inte lett till utredning så att dessa är sökbara.
            Att klargöra möjligheterna till sökbarhet är en central fråga
            för skyddet av barn, menar den nationella samordnaren för den
            sociala barn- och ungdomsvården i sin slutrapport (Socialdepartementet,
            2017). Även SKL anser att det måste bli tillåtet att skapa sökbara
            register för orosanmälningar i syfte att stärka barns skydd (Sveriges
            Radio, 2017).
          </p>
          <p xml:id="i-HpeThqeMvefGihs2jCwcHz">
            Reglerna för gallring av personakter bör också ses över. Alla
            ärenden, med undantag för placeringsärenden och vissa andra ärenden,
            gallras fem år efter avslut, vilket innebär att information kan
            gå förlorad vid återaktualisering flera år senare. Att ha hela
            bilden klar för sig från socialtjänstens sida är viktigt för att
            förstå barnets situation och för att barnet ska få ett sammanhang
            i sin kontakt med socialtjänsten. Gallringsreglerna bör därför
            förändras för att stärka barns ställning.
          </p>
          <head xml:id="i-CfC3rDYe5bsX9b6HwALghQ" type="h1">
            Källförteckning
          </head>
          <p xml:id="i-YZyFnp1BM4D4xtz4gzU8K3">
            Heimer, Maria; Näsman, Elisabet och Palme, Joakim (2017). Rättighetsbärare
            eller problembärare? Barns rätt att komma till tals och socialtjänstens
            insatser. Stockholm: Stiftelsen Allmänna Barnhuset.
          </p>
          <p xml:id="i-A7FULe6R2LvhRch51fCzA6">
            Maskrosbarn (2016). Jag är bara en påse med pengar. Solna: Maskrosbarn.
            http://vuxen.maskrosbarn.org/wp-content/uploads/2017/01/Jag-är-bara-en-påse-med-pengar_Maskrosbarn_2016_testskrivskyddad-2.pdf
          </p>
          <head xml:id="i-MPjtUJtZJ6LNWP9t94sj3i" type="h1">
            Maskrosbarn (2012). Frågar man inget – får man inget veta. Maskrosbarn.
          </head>
          <p xml:id="i-LpkP1aiuh2KzURQ8rzRQCZ">
            http://vuxen.maskrosbarn.org/wp-content/uploads/2015/04/RapportenMaskrosbarn.pdf
          </p>
          <p xml:id="i-Xje7nEyZ7Y7KqMaWmarS8a">
            Micko, Lena (2018). Socialtjänstlagsutredningen duckar för huvudfrågan.
            Dagens Samhälle. 26 april. https://www.dagenssamhalle.se/debatt/socialtjanstlagsutredningen-duckar-huvudfragan-21861
          </p>
          <p xml:id="i-MZMGYY9mZZdbzF3By9jbTJ">
            Myndigheten för vård- och omsorgsanalys (2018). Lika läge för
            alla - Om omotiverade skillnader inom den sociala barn- och ungdomsvården.
            Stockholm: Myndigheten för vård- och omsorgsanalys.
          </p>
          <p xml:id="i-BbTnfMG4fN1W5tmqniF5Lp">
            Norska regjeringen (2016). https://www.regjeringen.no/no/aktuelt/lovendring-om-palegg-av-hjelpetiltak/id2481478/
          </p>
          <p xml:id="i-5P59G6shjNgHgYzMjtYFGe">
            Skivenes, Marit and Strandbu, Astrid (2006). A Child Perspective
            and Children’s Participation. Children, Youth and Environments
            16 (2): 10-27.
          </p>
          <p xml:id="i-QEQQV4UFEy1QhoApvbPAm4">
            https://pdfs.semanticscholar.org/d143/80dd301a304847367cee7f047eba82254090.pdf
          </p>
          <p xml:id="i-NwTiNcx3yhy6aRgc1roDxc">
            Socialdepartementet (2017). Barnets och ungdomens reform – förslag
            för en hållbar framtid. Stockholm: Socialdepartementet. https://www.regeringen.se/4b007c/contentassets/37d51abb4e8c40928c289f4c3b423c37/barnet-och-ungdomens-reform--forslag-for-en-hallbar-framtid.pdf
          </p>
          <p xml:id="i-8poMM8CbLK8GG5KCDY3N3D">
            Sveriges Radio (2017). SKL vill göra det möjligt att registrera
            orosanmälningar om barn. Sveriges Radio. 14 september. https://sverigesradio.se/sida/artikel.aspx?programid=99&amp;artikel=6777945
          </p>
        </div>
        <div type="motSignatures">
          <list>
            <item xml:id="i-BW5gRWNMygeVD3Ej66Q8Rb" who="i-9CuY4EZ971YdyxJ8sudKc">
              Åsa Lindhagen (MP)
            </item>
            <item xml:id="i-KweAqYa48dbkjZzbN9oskA" who="i-4K631U2FyQthafuME3cNGX">
              Janine Alm Ericson (MP)
            </item>
            <item xml:id="i-J8D5nPCjWNYNg5iXNsGPnZ" who="i-Atz7ai4RJKnyNCwfSAJEeC">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
