<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00234">
  <teiHeader>
    <fileDesc>
      <titleStmt>
        <title>Kommunal utrikespolitik</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunal utrikespolitik</title>
          <idno type="rdwebb">GV02U234</idno>
          <rs type="number">U234</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U234/text</ref>
          <ref type="dokument_url_html">http://data.riksdagen.se/dokument/GV02U234</ref>
          <ref type="dokumentstatus_url_xml">http://data.riksdagen.se/dokumentstatus/GV02U234</ref>
          <ref type="doc">http://data.riksdagen.se/fil/DD2D5BE8-807B-4DC9-A0BC-B667477E6C22</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-YLCb84oKoGK1m8cPa9cw3z</idno>
            <name>Karla López</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-25K8BAXzoRL1mtQrNdFX8F" type="signed"/>
        <correspContext corresp="i-25K8BAXzoRL1mtQrNdFX8F">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-YLCb84oKoGK1m8cPa9cw3z"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction xml:id="i-6QqFfGXzyRja681tUeHTRs" type="referral">
          <date when="2007-10-16"/>
        </correspAction>
        <correspAction xml:id="i-W5BWAfuous3bH7icbNhQ6g" type="dismissal">
          <date when="2007-10-16"/>
        </correspAction>
        <correspAction xml:id="i-BDn8C34ZY4iQZDFyQJxTLs" type="numbering">
          <date when="2007-10-04"/>
        </correspAction>
        <correspAction xml:id="i-C5nLnVh8azjfCFS5dmC4Dr" type="submission">
          <date when="2007-10-02"/>
        </correspAction>
        <correspAction xml:id="i-8jSmREEJH7fonGkxugskq2" type="transfer">
          <date when="2007-09-28"/>
        </correspAction>
        <correspAction xml:id="i-DxTw31a1JMK5eGvEY82P4N" type="assigned"/>
        <correspContext corresp="i-DxTw31a1JMK5eGvEY82P4N">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HUYNYvphEMq4UXsenjVAKJ" type="motBody">
        <div xml:id="i-KnP1xGKarhG2xk4kBu92uE" type="motProposal" subtype="förslag">
          <head xml:id="i-QR9bHDhnkvDPmuWVm93DBP">
            1 Förslag till riksdagsbeslut
          </head>
          <list xml:id="i-Yoo6dA56LPPscES2suCGe" style="ol">
            <item xml:id="i-SyC5KnqXrfitrgqy9mV2Th">
              Riksdagen tillkännager för regeringen som sin mening vad som
              anförs i motionen om att Sveriges lagstiftning bör anpassas för
              att i ökad utsträckning möjliggöra interkommunala och interregionala
              förbindelser. 1
            </item>
            <item xml:id="i-Tp7FBsy5fizQVMgZPeKY1A">
              Riksdagen tillkännager för regeringen som sin mening vad som
              anförs i motionen om att fortsatt stöd bör ges till interkommunala
              partnerskap mellan nord och syd.
            </item>
          </list>
          <p xml:id="i-KmeEXhrJZQhLmE3AzmHPjz">
            1 Yrkande 1 hänvisat till KU.
          </p>
        </div>
        <div xml:id="i-W3bi37CHgm7hSn67dHNRF5" type="motContent">
          <head xml:id="i-9YFDMBq34fZz5qTGi4FnhM" type="h1">
            2 Inledning
          </head>
          <p xml:id="i-H1hXAHUJ8V3nqRJogDknwq">
            EU, Världsbanken, världshandelsorganisationen WTO och en lång
            rad andra överstatliga institutioner sätter i hög grad sin prägel
            på vår tid. Samtidigt pågår emellertid en utveckling mot ökad
            understatlighet i form av alltfler kontakter mellan kommuner och
            regioner tvärs över nationsgränser. Dessa decentraliserade mellanfolkliga
            förbindelser påverkar i växande grad det internationella skeendet
            och ges ibland beteckningen kommunal utrikespolitik.
          </p>
          <p xml:id="i-Rh3pL4XxnDRKEpfewCdT24">
            Globala företeelser får allt kännbarare lokala konsekvenser växthuseffekten,
            kärnkraftsolyckor, valutakriser och flyktingvågor hör till sådant
            som sätter fysiska och finansiella avtryck i världens kommuner.
            En kärnkraftsolycka i Ukraina kan som härdsmältan i Tjernobyl
            visade förorsaka radioaktiv nederbörd över Gävle och många andra
            städer och samhällen ända upp i Västerbottens inland, med påtagliga
            konsekvenser för såväl folkhälsa som lokalt näringsliv. Grönländska
            inuiter uppvisar inte sällan höga halter av miljögifter i blodet.
            Turbulens på börsen i Djakarta slungar ut hundratusentals människor
            i arbetslöshet hundratals mil bort. Inget samhälle på jorden kan
            idag isolera sig från omvärlden.
          </p>
          <p xml:id="i-AvTKzrgtbvYZXEoSG9jJdJ">
            Men inte bara hoten utan även möjligheterna till samarbete ökar
            dramatiskt. Mänskligheten har aldrig varit så upp- och hopkopplad
            som idag, ett bykooperativ i Mali ligger bara ett tangentslag
            bort från en rättvis-handel-grupp i Malå. Sammanbrottet för enpartiregimer
            och militärdiktaturer, från Östeuropa till Latinamerika, har möjliggjort
            för lokala initiativ och folkrörelser att spira och odla kontakter
            med omvärlden på ett sätt som tidigare inte var möjligt; ett globalt
            civilsamhälle håller på att uppstå.
          </p>
          <head xml:id="i-DXJ8jqb7hzmuNyWx6DQ5x1" type="h1">
            3 Fred
          </head>
          <p xml:id="i-3diyd8goa7bnmRmpnQHNtN">
            Interkommunalt samarbete mellan kommuner i olika länder är inte
            en helt ny företeelse. Kampen för fred bidrog redan under tidigt
            1900-tal till att kommuner började utveckla förbindelser med varandra
            och 1913 bildas International Union of Local Authorities (IULA),
            som dock inte lyckas förhindra det världskrig som nationalstaterna
            året därpå släpper lös över folken. Ännu en interkommunal sammanslutning
            växer fram under 1950-talet och får beteckningen Fédération Mondiale
            des Cités Unies (FMCU); även denna gång står fredskampen i fokus
            och nu utvecklas vänortsförbindelser mellan kommuner i öst och
            väst i skuggan av kapprustning och kärnvapenhot. Arméer och avancerade
            vapensystem står inte till kommunledningars förfogande och följaktligen
            präglas relationer mellan kommuner av samarbete och ömsesidighet
            snarare än av tvång och underkastelse.
          </p>
          <head xml:id="i-sBMpTNGdtqF6a3z737qrN" type="h1">
            4 Nordsyd
          </head>
          <p xml:id="i-4o4d6ZSZzQwX5j5FVB5HSJ">
            Under 1970-talet kommer förhållandet mellan de rika länderna
            i nord och den fattiga majoritetsvärlden i syd alltmer i fokus.
            FN:s generalförsamling håller 1974 en extra session om en ny ekonomisk
            världsordning och den s.k. Brandtkommissionen får i uppdrag att
            ta fram en rapport, som publiceras 1980 under titeln North-South:
            A Programme for Survival.
          </p>
          <p xml:id="i-qCE78QM1MWpNsxHB28fch">
            Nordsyd-frågorna börjar nu också engagera den världskommunala
            rörelsen och 1985 möts i Köln kommunpolitiker från en lång rad
            länder för att diskutera hur en rättvisare världsordning kan bli
            möjlig; även solidaritetsgrupper och olika folkrörelser deltar
            i mötet. Ett slutdokument med titeln Från Välgörenhet till Rättvisa
            , den s.k. Kölnappellen, riktar svidande kritik mot traditionellt
            u-landsbistånd och framhåller betydelsen av ömsesidigt lärande
            i nordsyd-förbindelserna och att samarbetsprojekt därför måste
            utarbetas gemensamt; behovet av djupgående strukturella förändringar
            också i nord framhålls.
          </p>
          <p xml:id="i-Vh7JXshKyBRY5PKNzervJk">
            Ekologiskt jordbruk, äldreomsorg och direktdemokratiskt beslutsfattande
            är exempel på områden där syd ofta lär nord. Våren 2003 reser,
            exempelvis, en delegation från Porto Alegre i Brasilien runt till
            63 tyska kommuner och berättar om de framgångsrika brasilianska
            försöken med deltagarbudget, där kommuninvånarna via direkt­demokratiska
            församlingar får möjlighet att påverka utformningen av en del
            av kommunens budget något som lett till påtagligt ökade investeringar
            i fattiga och eftersatta områden.
          </p>
          <p xml:id="i-YNVFpSkY57kRVGg2W8xCtT">
            Holland var tidigt ute med att kommunalisera en del av det statliga
            biståndet. Holländska kommuner har därför sedan länge möjlighet
            att skicka såväl förtroendevalda som tjänstemän till vänorter
            i syd och öst, och omvänt kommer företrädare för vänorterna till
            Holland för upp till tre månader långa vistelser. Flertalet holländska
            kommuner är engagerade i denna interkommunala verksamhet. Detta
            förefaller ha höjt medvetandet om globala frågor och exempelvis
            lett till att en stor majoritet av landets kommuner och landsting
            gått över till rättvisemärkt kaffe.
          </p>
          <p xml:id="i-JcgdPe8ehiAPPfDUTpQdG6">
            I kommuner i Belgien är det vanligt att man utser en viss kommunfullmäktigeledamot
            som speciellt ansvarig för nordsyd-frågor och ibland tilldelas
            även en kommunal tjänsteman särskilt ansvar för dessa frågor.
            I november varje år arrangerar många belgiska kommuner kulturfestivaler,
            seminarier och insamlingar för att ge uppmärksam­het åt vänorter
            i syd; somliga bedömare menar att detta även ger positiva återverkningar
            på integrationsområdet. Kommuner som i visionsdokument och verksamhetsplaner
            tydliggör sina internationella ambitioner lyckas ofta bäst i förverkligandefasen.
          </p>
          <p xml:id="i-7v8M7g49RkH99byZtPngag">
            I åtskilliga tyska kommuner finns ett nordsyd-forum som samlar
            solidaritets­grupper, kyrkor, fackföreningar och andra civilsamhälleliga
            organisationer; man driver opinionsbildning kring globala rättvisefrågor
            och brukar, exempelvis, inför kommun­valen fråga ut lokala partiföreträdare
            om deras globalkommunala insikter och åsikter.
          </p>
          <p xml:id="i-HtRzXR8AgQnnocNQ5hN96j">
            Bremen hör till de tyska städer som kommit längst när det gäller
            kommunalt nordsyd-samarbete och en särskild enhet för detta har
            inrättats. Ända sedan mitten av 1970-talet samarbetar man framgångsrikt
            med sin indiska vänort Pune kring biogasprojekt och annan grön
            teknik, något som i båda städerna fått positiva följder för det
            lokala näringslivet. Pune förmedlar i sin tur denna teknologi
            till sina vänorter i Asien och Afrika nordsyd-samarbete kan således
            stimulera till ökade sydsyd-förbindelser och då inte sällan ge
            avsevärda multiplikatoreffekter.
          </p>
          <p xml:id="i-HSfsgrMeUo6p8STSEmX2pj">
            En form av kommunalt nordsyd-samarbete som ofta gett påfallande
            gott resultat är informations- och erfarenhetsutbyte mellan yrkesgrupper
            exempelvis mellan lärare, mellan sjuksköterskor eller mellan elektriker
            i de båda vänorterna.
          </p>
          <head xml:id="i-EfC4ajaucNXmjARA7QRMES" type="h1">
            5 Miljö
          </head>
          <p xml:id="i-UAMriw8qYyVvEiMJ8WtHnp">
            Under 1980-talet står miljöfrågorna högt på FN:s dagordning.
            Brundtlandrapporten om uthållig utveckling publiceras 1987 och
            fem år senare äger Rio-konferensen om miljö och utveckling rum.
            Ännu en gång samspelar de globala och lokala nivåerna och Riomötet
            får bland annat till följd att många kommuner börjar arbeta med
            miljöfrågor på ett mer systematiskt och förebyggande sätt. International
            Council for Local Environmental Initiatives (ICLEI) etableras
            1990 och samlar in och sprider goda exempel (best practice) på
            lokalt miljöarbete. ICLEI, ibland benämnd Världskommunala miljöbyrån,
            samordnar också globala kampanjer av typen Cities for Climate
            Protection, där breda koalitioner av föregångskommuner inspirerar
            varandra och visar omvärlden vad som faktiskt är möjligt.
          </p>
          <head xml:id="i-V8ysPLcV21zPJKPsacvaqo" type="h1">
            6 Kommuner vs stater
          </head>
          <p xml:id="i-YbYuCWtQs3dg1ARQP9zpSA">
            I många kommuner i USA finns en tradition av att öppet utmana
            den federala politiska makten i Washington. Några av de hundratals
            USA-kommuner som under kalla kriget förklarade sig som kärnvapenfria
            zoner gick så långt som till att kriminalisera allt arbete med
            anknytning till kärnvapenproduktion. Vissa kommuner har förbjudit
            sina polis­styrkor att samarbeta med den federala polisen i jakten
            på flyktingar utan uppehålls­tillstånd.
          </p>
          <p xml:id="i-GC4CuXTy6HSbhNw9vfc8G6">
            Och i kampen mot den sydafrikanska apartheiddiktaturen bojkottade
            många amerikanska kommuner både vad gäller upphandling och investeringar
            företag verksamma i Sydafrika. Något som till slut fick till följd
            att tvåtredjedelar av dessa lämnade Sydafrika och att kongressen
            skärpte sanktionerna mot rasistregimen.
          </p>
          <p xml:id="i-2xB5Ao9ZBf7TXogU7p2n74">
            Under förspelet till Irakinvasionen i början av 2003 gick ett
            antal kommuner samman med New York, Los Angeles och Chicago i
            spetsen i Cities for Peace och protesterade mot Bushadministrationens
            planer på en militär aktion utan FN-mandat; en lång rad kommuner
            runtom i världen anslöt sig snabbt till detta glokala fredsinitiativ.
          </p>
          <p xml:id="i-RixHfqno2iHP2p9JgtXt5A">
            Idag antar allt fler USA-kommuner klimatmål i nivå med Kyotoprotokollet
            och samarbetet mellan dessa har formaliserats i US Mayors Climate
            Protection Agreement , något som i sin tur inspirerat flera delstater
            till klimatåtaganden. Några kommuner har stämt de federala exportkreditinstituten
            för att de underlättar fossilenergiprojekt utomlands, med hänvisning
            till att detta via växthuseffekten får negativa konsekvenser även
            på amerikansk hemmaplan och således kan betraktas som en kommunal
            fråga.
          </p>
          <p xml:id="i-YKNbzLyaDoyxGFmRe4hAEK">
            I Kanada intar kommunförbundet en påtagligt hög profil i internationella
            frågor och kräver att få vara med i utformandet av landets utrikespolitik;
            exempelvis vill man få rätt att utse egna representanter i de
            nationella delegationer som deltar i internationella handelsförhandlingar.
            Det statliga biståndsorganet pumpar in betydande belopp i kommunalt
            biståndssamarbete och exempelvis bedriver man ett stort program
            för att öka medborgarinflytandet i ett antal kinesiska kommuner.
          </p>
          <p xml:id="i-BwLvVafzG8d92yFxjyGjTd">
            I Holland antog parlamentet redan 1972 en lag som ger kommuner
            stor frihet att knyta internationella kontakter, förutsatt att
            dessa är förenliga med de allmänna riktlinjer för landets omvärldsrelationer
            som regering och parlament lägger fast. En lag med snarlik innebörd
            stiftade den franska nationalförsamligen 1992 med avseende på
            franska regioners förbindelser med regioner i omvärlden.
          </p>
          <head xml:id="i-7FDoyyMaTyQB4mQ3MQePRy" type="h1">
            7 Förenta kommunerna
          </head>
          <p xml:id="i-MeeB5uB3dphjdpfHLWYqyK">
            På ett möte i maj 2004 i Paris med över 3 000 kommunföreträdare
            från hela världen slås de världskommunala organisationerna IULA
            och FMCU ihop till en enda organisation: United Cities and Local
            Governments (UCLG), emellanåt kallad Förenta kommunerna. Borgmästarna
            i Sao Paolo, Paris och Pretoria väljs till presidium och ett råd
            och en generalförsamling inrättas. Denna nya globalkommunala organisation
            får sitt högkvarter i Barcelona och erhåller observatörsstatus
            inom FN-systemet. Från första stund signalerar man hög ambitionsnivå
            och kräver inflytande över dagordningen i internationella organ
            som Världsbanken och Valutafonden. Att öka kvinnors deltagande
            i lokalpolitiken världen över ges hög prioritet i den nya organisationens
            arbete. Kommunal fredsmäkling är ett annat prioriterat område
            och UCLG försöker, exempelvis, underlätta kontakterna mellan de
            palestinska och israeliska kommun­förbunden olösliga tvister kring
            bland annat vattenfrågor har i några fall förvandlats till interkommunala
            samarbetsprojekt.
          </p>
          <head xml:id="i-HrXdWpeDNCAXfZEuEJyhVG" type="h1">
            8 Framtiden
          </head>
          <p xml:id="i-X5yCfcnH2GPYT8GeC3ZhWP">
            Utrikesdepartementet, UD, etableras 1791 när Gustav III är Sveriges
            monark och får inledningsvis beteckningen Konungens kabinett för
            den utrikes brevväxlingen. Departementets högsta tjänsteman benämns
            alltjämt kabinettssekreterare och stråk av aristokratisk svårtillgänglighet
            dröjer sig kvar inom utrikesförvaltningen. Att växla ned delar
            av denna till understatlig nivå till kommuner, landsting och regioner
            skulle kunna vara en väg mot demokratisk förnyelse. En mer decentraliserad
            handläggning av Sveriges omvärldsrelationer skulle troligen också
            öka medvetenheten om globala frågor och stimulera människors vilja
            till engagemang samt inte minst försvåra för fördomar och främlingsfientlighet
            att slå rot.
          </p>
          <p xml:id="i-Hd3YfnrGN9tGi4QmBPi31Q">
            Globaliseringen har hittills, huvudsakligen, medfört en tilltagande
            koncentration av ekonomisk och politisk makt stora företag fusioneras
            till megakoncerner och nationella parlament underställs överstatliga
            organ. Lobbyister från resursstarka särintressen spelar på ständig
            hemmaplan och när planen vidgas till världsdelsnivå som i EU eller
            världsnivå som i WTO så är företrädare för miljöintressen, fackföreningar
            eller småföretagsamhet mer eller mindre dömda att förlora. Dessa
            civilsamhälleliga företrädare kan däremot på arenor av en kommuns
            eller regions storlek göra sig hörda och mobilisera opinioner
            som lokala makthavare tvingas ta hänsyn till om de vill bli återvalda
            eller få sina varor sålda. Vilket slags värld vi kommer att leva
            i beror således i hög grad på om vi väljer att bygga den uppifrån
            eller nerifrån.
          </p>
          <p xml:id="i-VYzV2zXJ7cVWckjKPzGMKr">
            Ett gryende glokalsamhälle av världens kommuner, folkrörelser
            och engagerade individer präglat av ömsesidighet och samarbete
            snarare än konkurrens och dominansförhållanden håller på att skapa
            nya arenor för demokratin i vår tid.
          </p>
          <head xml:id="i-UHQZDnk1NMLfc2S3yTK7Hr" type="h1">
            9 Svenska kommuner i världen och i EU
          </head>
          <p xml:id="i-5jMBszYaLBBKfREcysCk5L">
            Miljöpartiet de gröna anser att samarbete mellan kommuner och
            regioner i olika länder är viktigt och att det ger ett mervärde
            i form av ökad förståelse för andra människors levnadssätt, en
            kunskapsöverföring åt båda håll, förbättrade möjligheter för organisationer,
            skolor, företag etcetera att skapa kontakter i det andra landet
            för att bara ta några exempel. I Sverige minimerar dock vår lagstiftning
            kommunernas möjlighet att agera internationellt. När till exempel
            många kommuner under apartheidtiden ville bojkotta sydafrikanska
            varor var riksdagen tvungen att först stifta en speciell Sydafrikalag.
          </p>
          <p xml:id="i-8bqJD4XTG7Z17LhbK4VE2s">
            Genom EU-medlemskapet får våra kommuner/regioner allt oftare
            uppmaningar att tillsammans med andra kommuner/regioner delta
            i olika interkommunala/interregionala aktiviteter, deklarationer,
            upprop etcetera från rent kommunala frågor till sådant som att
            gemensamt försöka påverka EU eller EU:s stats- och regeringschefer.
            Diskussionen i fullmäktigeförsamlingarna hamnar inte alltför sällan
            i frågan om detta ligger inom den kommunala kompetensen eller
            ej och goda förslag kan falla av denna anledning trots att alla
            ledamöter anser den berättigad och viktig. Lagstiftningen är inte
            glasklar och det ter sig rent märkligt att andra länders kommuner/regioner
            har denna möjlighet men inte vi.
          </p>
          <p xml:id="i-LYytf2hTYEg8WzvUNygCiu">
            I dagens globaliserade värld är denna begränsning ett problem
            för de kommuner/regioner som vill bedriva ett aktivt interkommunalt/interregionalt
            arbete. Sveriges lagstiftning bör därför anpassas till den verklighet
            vi lever i i dag och möjlig­göra interkommunala/interregionala
            förbindelser av olika slag.
          </p>
          <p xml:id="i-9gtLNYoQM4PDNUBpKmGT5W">
            Interkommunala relationer i form av fördjupat vänortssamarbete,
            benämnt kommunalt partnerskap , är något som blivit möjligt under
            senare år tack vare medel från det statliga biståndsorganet Sida.
            Ett sjuttiotal svenska kommuner har redan engagerat sig i detta
            och Sveriges Kommuner och Landsting har upprättat en speciell
            enhet, Sala Ida, för rådgivning och förmedling av Sidapengar.
            Dessa partnerskap når oftast störst framgång när förutom politiker
            och tjänstemän i kommunen även aktörer som föreningar, skolor,
            bibliotek, fackklubbar och lokalt näringsliv engagerar sig i samarbetet.
            Vissa projekt har av naturliga skäl varit mer framgångsrika än
            andra. I synnerhet om relationen inte bara baserats på möjligheten
            att få statliga medel utan just när många aktörer varit inblandade
            och starka nätverk skapats.
          </p>
          <p xml:id="i-Q2aoUS2seAb8AHs3VC9qxb">
            Miljöpartiet anser att erfarenheterna av de nuvarande kommunala
            partnerskapen i huvudsak visat att det går att bygga upp relationer
            mellan kommuner i nord och syd som på ett påtagligt sätt är till
            nytta för båda parter och att dessa samarbeten bör ges fortsatt
            stöd och möjligheter att fördjupas.
          </p>
        </div>
        <div xml:id="i-UWyaz16zt6SRNuPz36AD3X" type="signatureBlock">
          <list xml:id="i-EGrFdG6DV72Yu5iZNnUSyR">
            <item xml:id="i-GNhJgcVnbyKBkW5GPRiBgV" who="i-34FRvyXQKUigF3Qr9AwKJe" type="signature">
              Bodil Ceballos (mp)
            </item>
            <item xml:id="i-PpkszNV7dGt3w5gQgzPQPj" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
            <item xml:id="i-KKBgFdDueRWhyP3fyXbdFq" who="i-Q6UywURdDfH4kXfTm7hwEb" type="signature">
              Max Andersson (mp)
            </item>
            <item xml:id="i-LGxX1xeE9Pp48mcdaktHhW" who="i-YLCb84oKoGK1m8cPa9cw3z" type="signature">
              Karla López (mp)
            </item>
            <item xml:id="i-C2UxqtU7WB1wg5d681tgRm" who="i-2EZPhWWR7yHztg3zN2aNvh" type="signature">
              Peter Rådberg (mp)
            </item>
          </list>
        </div>
      </div>
    </body>
  </text>
</TEI>
