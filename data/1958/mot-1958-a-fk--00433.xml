<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-a-fk--00433">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_fk__433/mot_1958_a_fk__433-001.pdf"/>
      <fw xml:id="i-Y1KUhzk4yBQvcBvtJZbHWR">
        Nr 433—438 Motioner i Första kammaren, nr 433 år 1958 1
      </fw>
      <div xml:id="i-X6HNxK52ZgKy6jy8VVNsA1" type="motHeader">
        <div xml:id="i-HjfqH4fxCjVH4f2s8dwmxr" type="motTitle"/>
        <div xml:id="i-8PUzkE6khUQSumTXDfjNSf" type="motSubmissionInfo"/>
      </div>
      <div xml:id="i-36Sz9ceQ3r8tA6jA7SMcVT" type="motBody">
        <div xml:id="i-X2siVvCLd6E2bNcgNTcEPy">
          <p xml:id="i-YKpGC4HPKYv32YCQHDp587">
            Nr 433
          </p>
          <p xml:id="i-4MkhMb7dTBgt98JSPQN1GU">
            Av herr Branting m. fl., i anledning av Kungl. Maj:ts proposition
            angående vissa organisations- och anslagsfrågor rörande försvaret.
          </p>
          <p xml:id="i-7xFxUvuVu3CCS88gPjWTQt">
            Med anledning av Kungl. Maj:ts proposition nr 110 rörande försvaret
            får undertecknade framlägga följande förslag om förstärkning av
            den civila kontrollen över försvarsutgifterna m. m. Till närmare
            utveckling av våra synpunkter anföres: När nu, i samband med krigsmaktens
            omgestaltning och modernisering, så betydande och alltjämt ökande
            belopp kommer att ställas till försvarets förfogande, måste också
            enligt vår mening kravet skärpas, att ifrågavarande medel ur ekonomiska
            synpunkter kommer till rationellast möjliga använd- ning och att
            all möjlig sparsamhet iakttages. Frågan aktualiseras alltså om
            betryggande garantier nu föreligger gentemot varje form av misshushållning
            eller slöseri, vare sig saken gäller de anslagna medlen och materialförvalt-
            ningen eller personalens och de värnpliktigas tid. Vid första
            påseende ligger härvid måhända nära till hands att lugna före-
            kommande farhågor genom en hänvisning till redan förefintliga
            civila och militära kontrollorgan. Någon uppmärksamhet skall därför
            här inlednings- vis ägnas de nu på olika sätt fungerande institutionerna
            för ekonomisk kon- troll av militärförvaltningen, utan anspråk
            på fullständighet. I åtanke kom- mer då dels de helt utanför militärförvaltningen
            stående kontrollorganen, dels den militära administrationens motsvarande
            institutioner. Först erinras om statens sakrevision, sorterande
            direkt under Kungl. Maj:t och med kompetens och uppsikt över hela
            statsförvaltningen, som alltså efter särskilt uppdrag eller på
            eget initiativ kan granska jämväl mili- lära förvaltningsärenden,
            om anledning därtill anses ha förekommit. I sam- manhanget bör
            också observeras statens organisationsnämnd och dess verk- samhet,
            omnämnd och vitsordad i propositionen s. 48. Vidare må nämnas
            riksdagens organ, riksdagens militieombudsman och riksdagens revisorer
            samt den direkta prövning av de militära anslagen som kommer till
            stånd i samband med statsutskottets behandling av Kungl. Maj:ts
            anslagsäskan- den och eventuella framställningar i anledning av
            anslagsöverskridanden, jämte kamrarnas efterföljande debatter
            och beslut i dessa ärenden. Militieombudsmannen har fria händer
            i fråga om formerna för sin all- männa uppsikt; hans i instruktionen
            angivna inspektionsuppdrag föranleder
          </p>
          <p xml:id="i-HsDfgLEC3vkUAgo6bzUe9b">
            t Bihang till riksdagens protokoll 1958. 3 saml. Nr 433—438
          </p>
          <pb facs="riksdagen-motions-pdf/data/1958/mot_1958_a_fk__433/mot_1958_a_fk__433-002.pdf"/>
          <fw xml:id="i-CfaGdyRmyKqsxt4uXPgeRg">
            2 Motioner i Första kammaren, nr 433 år 1958
          </fw>
          <p xml:id="i-7kxD3fGEKjsFVC2C1pNtat">
            årliga besök på olika förläggningar, och inspektionen kan givetvis
            också omfatta de centrala militära staberna och övriga institutioner,
            allteftersom hans tid medger, men det ligger i förhållandenas
            natur att dessa inspektio- ner som regel kommer att omfatta begränsade
            områden och över huvud laget blir av stickprovskaraktär. För övrigt
            måste ju bemärkas, att MO:s, sakrevisionens och riksdagsrevisorernas
            granskningar och anmärkningar, i den mån de föranledes av särskilda
            anmälningar eller omständigheter, som regel kommer till stånd
            i efterhand, sedan de anmärkta förhållandena eller åtgärderna
            redan förevarit. Sålunda kan inträffa att missförhållanden blott-
            lägges vilka ägt bestånd sedan lång tid tillbaka. Vidare skall
            ihågkommias, att ifrågavarande granskningsorgan i åsyftade fall
            träder i funktion punkt- vis, sedan det ena eller andra förhållandet
            blivit bekant och uppmärksam- mat — icke sällan genom utomstående
            personers anmälningar eller till följd av pressens reportage,
            alltså mer eller mindre slumpvis. Uppmärksammas måste också att
            i varje fall varken MO eller riksdagens revisorer förfogar över
            tid eller tillfyllestgörande administrativ apparat för annat än
            relativt begränsade undersökningar. Härtill kommer att speciellt
            den av MO utövade kontrollen i första hand är av juridisk karaktär,
            med nödvändig inriktning på frågan huruvida vederbörande befattningshavare
            i det aktuella fallet gjort sig skyldig till fel eller oförstånd,
            som enligt givna författningar bör föranleda påföljd av ett eller
            annat slag. — Nyttan av här omnämnda gransk- ningar och aktioner
            —- icke blott i laglydnadens intresse utan även ur rent ekonomiska
            synpunkter — ifrågasättes givetvis icke, men den blir dock ofta
            blott sekundär på så sätt, att anmärkningar och uttalanden blir
            vägledande för framtida behandling av liknande fall. Man kan väl
            också säga beträf- fande de ekonomiska effekterna av riksdagsrevisorernas
            uttalanden att de vanligen kommer till synes långsamt. De nämnda
            civila kontrollorganen följer icke och kan uppenbarligen icke
            följa den av dem kontrollerade militära ekonomiska förvaltningen
            under dess dagliga praxis och utformning; de träder som sagt i
            funktion först då den eventuella ekonomiska skadan redan inträffat.
            Man kan heller knap- past förvänta av dessa kontroll- och revisionsorgan,
            att de — i samband med anmärkningar eller eljest — skall framlägga
            förslag beträffande förbättrade arbetsmetoder, förbilligande förfaringssätt,
            tidsvinnande organisation eller dylikt. Sådana uppgifter har de
            icke. Sålunda kan man icke med fog påstå att den av nu förefintliga
            civila kon- troll- och revisionsorgan bedrivna verksamheten i
            fråga om den militära ekonomiska förvaltningen täcker hela fältet
            eller skapar full trygghet i fråga om kravet på rationellast möjliga
            bruk av anslagsmedlen, så att varje farhåga för misshushållning
            kan tillbakavisas med hänvisning till dessa institutioners uppgifter.
            Vad beträffar den inom krigsmaktens egna organ utövade kontrollen
            över den ekonomiska förvaltningen måste redogörelse för hur systemet
          </p>
          <pb facs="riksdagen-motions-pdf/data/1958/mot_1958_a_fk__433/mot_1958_a_fk__433-003.pdf"/>
          <fw xml:id="i-UBg798vZ8LDV4SapKrdLQS">
            Motioner i Första kammaren, nr 433 år 1958 3
          </fw>
          <p xml:id="i-W7SVy7Y3WLJfJK6t2EAoQf">
            fungerar lämnas åsido; vi saknar därom intern kännedom. Blott
            följande må anföras: På en punkt må noteras en klar förbättring,
            av modernt datum, nämligen därutinnan att arméns inköpsavdelningar
            nyligen förstärkts genom nyin- rättandet av ett antal civila tjänster
            för befattningshavare med ekonomisk och kommersiell kompetens.
            Från den militära högsta ledningens sida har säkerligen i olika
            sammanhang utgivits både generella och speciella order om iakttagande
            av sträng sparsamhet. Frågan uppstår då, hur dessa order efterleves.
            Inför civila bedömare som yppar tvivel i detta avseende, må- hända
            på grund av förekomna anslagsöverskridanden, brukar anföras att,
            eftersom den högsta ledningen ofta nog är av den uppfattningen
            att de an- slagna medlen blivit alltför knappt tillmätta, det
            ligger i dess intresse — eller rättare i linje med dess ansvarsmedvetna
            intentioner — att den anbe- fallda sparsamheten också verkligen
            blir iakttagen. Så kan situationen pre- senteras, och vi håller
            före, att denna framställning är riktig. Fullständig- heten kräver
            dock måhända, att också en annan version — med all reser- vation
            — refereras. Man menar alltså på sina håll att, eftersom den mili-
            tära ledningen anser anslagen otillräckliga, den helt naturligt
            eftersträvar att få dem höjda. Detta kan eventuellt följa efter
            anslagsöverskridanden, varför man icke är fullt så mån om att
            hålla tillbaka utgifterna som man skulle tro. De ifrågavarande
            myndigheterna är medvetna om att överskri- dandena i praktiken
            alltid godkännes, och sålunda blir det ena årets över- skridna
            anslag utgångspunkter för krav på anslagshöjningar nästa år. Tan-
            kegången föranleder till att den enda säkra metoden för att uppnå
            den önskade sparsamheten är en sådan ordning, att anslagsöverskridanden
            helt enkelt icke får förekomma. Riksdagen får icke försättas i
            tvångslägen. Spar- samhetstvånget i sammanhang med de av riksdagen
            fixerade anslagen skulle sålunda blott bli en realitet, om vederbörande
            militära chefer med bestämd- het visste, att de var absolut tvungna
            att hålla sig inom de givna ramarna. Så mycket synes klart, att
            anslagsöverskridanden förekommer rätt ofta och till stora belopp
            — vare sig nu detta kan hänföras till den ena eller andra orsaken.
            Förhållandet belyser i sin mån det relativa värdet av riks- dagens
            kontrollmöjligheter i fråga om de militära utgifterna. Denna del
            av kontroll- och sparsamhetsproblemet må emellertid lämnas utanför
            denna framställning. Onekligen vore det dock ett centralt intresse
            att få utrett, hur riksdagens möjligheter till inblick i fråga
            om utgifterna för försvaret skall kunna effektiviseras. Här kan
            anknytas till vad nedan anföres angående inrättandet av en grupp
            helt fristående militärexperter. Vad man än må ha för mening om
            dessa frågor — det är uppenbart, att trots den av militärmyndigheterna
            själva utövade kontrollen talet fortlever om en militär ekonomisk
            misshushållning, allt under det att den allmänna ekonomiska knappheten
            på andra statsförvaltningens områden gör sig starkt gällande.
            Förhållandet är ägnat att oroa en som vi tror bred opinion.
          </p>
          <pb facs="riksdagen-motions-pdf/data/1958/mot_1958_a_fk__433/mot_1958_a_fk__433-004.pdf"/>
          <fw xml:id="i-Us5r5zf3yp8U1LRx9NaSXm">
            4 Motioner i Första kammaren, nr 433 år 1958
          </fw>
          <p xml:id="i-DKDe2qbYLWCjuD33Huzp4M">
            Stillas denna oro genom en effektivisering av kontrollen och
            en allmän ratio- nalisering av förvaltningen, länder också detta
            till en förstärkning av för- svarsviljan. Situationen på detta
            område bör, synes det, analyseras; de missförhållanden som må
            finnas måste angripas och rättas, utan hänsyn till eventuellt
            motstånd och utan hänsyn till oförnekliga svårigheter. Den militära
            ekonomiska förvaltningen spänner över ett mycket vid- sträckt
            och ur kontrollsynpunkt delvis svårbemästrat område. Den intar
            i många avseenden en särställning inom statsförvaltningen som
            ställer sär- skilda problem. Därtill bidrar inte bara dess omfattning,
            som ju ur bud- getära synpunkter blott kan jämföras med socialdepartementets
            verksam- hetsområde. De anslagna medlens storleksordning påkallar
            allt större upp- märksamhet och måste samtidigt vidga kontrolluppgiftens
            omfattning. Till svårigheterna ur kontrollsynpunkt bidrar flera
            andra faktorer. Så t. ex. är ju läget, i fråga om de ekonomiskt
            betydelsefulla ärendena angående in- köp av vapen och annan krigsmateriel,
            att antalet ifrågakommande leveran- törer som regel är starkt
            begränsat; bristen på konkurrens måste vålla svå- righeter vid
            prisbedömningen, vilket i sin tur kan betyda att staten upp- skörtas,
            utan att den ekonomiska kontrollen har möjlighet att genomlysa
            läget. Till militärförvaltningens särställning bidrar också den
            sekretess, som enligt sakens natur stundom måste belasta hithörande
            angelägenheter. Om konstruktioner, anläggningar, ritningar eller
            vapentyper måste hållas strängt hemliga, torde svårigheter kunna
            uppstå för en effektiv ekonomisk kontroll beträffande motsvarande
            anskaffningskostnader. Slutligen kan man i fråga om militärförvaltningens
            särställning knappast bortse från förefint- ligheten av en viss
            militär kåranda, som inom officerskretsar understundom frammanar
            motstånd mot civil inblandning och i synnerhet mot civilt infly-
            tande. Även om en dylik inställning i stort sett kan sägas tillhöra
            det för- flutna, lever dock på sina håll kvar en benägenhet att
            betrakta krigsmakten som en värld för sig, med sina särpräglade
            villkor, perspektiv och värde- ringar. Traditionen, de speciella
            militära disciplinkraven och den genom- förda skillnaden mellan
            över- och underordnade har sin del i särställningen. Inom en organisation,
            där disciplin-tänkandet gör sig så starkt gällande, torde understundom
            också det ekonomiska förnuftet få svårt att andas fritt. Allt
            detta har sitt sammanhang med frågan om formerna för en effektiv
            ekonomisk kontroll över organisationen liksom också för frågan
            om garan- tier för en rationell och sparsam användning av anslagsmedlen.
            För att konkretisera problemställningarna går vi över till ett
            försök ati preliminärt besvara den frågan: Vad betyder egentligen
            — hur gestaltar sig — inom den militära förvaltningen »slöseri&gt;
            med anslagna medel och vad skall anses vara förnuftig sparsamhet?
            Om nya linjer skall uppdragas för en förstärkt civil kontroll
            över de militära utgifterna eller för att möjlig- göra ett civilt
            bidrag till förverkligande av önskemålet om rationellast möj-
            liga användning av de anslagna medlen, måste slöseri- respektive
            sparsam-
          </p>
          <pb facs="riksdagen-motions-pdf/data/1958/mot_1958_a_fk__433/mot_1958_a_fk__433-005.pdf"/>
          <fw xml:id="i-Xnme8vN6TzzX5QLzMDuzKd">
            Motioner i Första kammaren, nr 433 är 1958 3
          </fw>
          <p xml:id="i-4Y3wxXyoX6mMFHZ1UemjVT">
            hetsproblemen närmare analyseras. Först i sammanhang med en sådan
            analys av de skiftande förhållandena och betingelserna inom den
            militära verksamhetens olika branscher kan nya former bestämmas
            för den önsk- värda civila insatsen. Vi nämner här såsom klargörande
            exempel några olika områden inom den militära verksamheten, där
            »slöseri» kan förekomma och där man kan länka sig nya organisatoriska
            anordningar för en förstärkt ekonomisk kon- troll eller andra
            civila insatser för sparsam och rationell användning av anslagsmedlen.
            1. Slöseri med tid vid utbildning av värnpliktig och annan militär
            per- sonal.
          </p>
          <p xml:id="i-CZ7DfTeV2w1NazvjBtyVhW">
            Det händer alltför ofta, att värnpliktiga, i synnerhet efter
            repetitionsöv- ningar, återkommer till det civila livet och missnöjda
            påstår, att de »inte fått lära sig någonting alls» eller »att
            de ingalunda, som de trodde, fått lära sig att bruka de nya vapnen&gt;
            utan i stället hållits till mycket enkel kaserntjänst eller handräckning.
            De förstår icke, varför de tagits från sitt produktiva arbete
            i fabriken eller i jordbruket för att tvingas till många veckors
            onyttig tjänst. Detta är alltså icke helt unga män, utan människor,
            vana att anses som nyttiga och omdömesgilla. Också förekommer
            klagomål över att mycken tid gått till spillo under väntan på
            utrustningspersedlar eller annat. Man vet lite var, att många
            stunder eller kanske dagar av tom väntan liksom hör till den militära
            tjänsten. De värnpliktiga kanske kom- mer från fabriker, där systematiska
            tids- och arbetsstudier bedrivs av sär- skilda experter. De är
            vana vid att tiden är dyrbar och dyrt betald. Den mi- litära verksamheten
            förefaller dem i mångt och mycket organiserad på ett omodernt
            sätt. Man kan också fråga sig, om inte tids- och arbetsstudieexperter
            nu skulle med fördel kunna införlivas med de militära förbanden.
            Men frågan blir då också, under vilken institution dessa lämpligen
            skulle sortera och vilken institution som — på basis av deras
            observationer och förslag — fördoms- fritt vill gripa sig an med
            tjänstens rationalisering. 2. Misshushållning med förbrukningsmateriel,
            motorbränsle, övningsam- munition etc. Frågeställningen kan här
            ofta nog medföra besvärliga avvägningsproblem, i det att förbrukningen
            sammanhänger med utbildningens effektiva bedri- vande. Sparsamhet
            vid ammunitionsförbrukningen exempelvis kan betyda svår misshushållning
            med övnings- och utbildningstiden; detsamma kan gälla t. ex. bensinförbrukningen
            inom flyget. Hur problemet studeras inom den militära ledningen,
            hur reglerna här dragits upp och hur praxis gestaltar sig vågar
            vi icke ingå på, men understundom rapporteras utåt det civila
            livet fall som synes ge vid handen, att åtminstone ett visst lättsinne
            ibland gör sig gällande vid här ifrågavarande förbrukning. Dylika
            företeelser ob- serveras av de värnpliktiga, men självklart drar
            de sig för angivelser. Talet
          </p>
          <pb facs="riksdagen-motions-pdf/data/1958/mot_1958_a_fk__433/mot_1958_a_fk__433-006.pdf"/>
          <fw xml:id="i-8LuRQtWRPS3hWgYDZ4ZuJq">
            6 Motioner i Första kammaren, nr 433 år 1958
          </fw>
          <p xml:id="i-EZMkiGb5dgFN1HGA4XkkyU">
            om slöseri bara pyr under ytan. Det borde i dylika fall vara
            möjligt att i full trygghet göra påpekanden till någon institution
            som icke sysslar med ansvarsfrågor utan uteslutande med praktisk
            sparsamhet i militärförvalt- ningen. 3. Oekonomiskt förfarande
            vid beställningar och inköp av s. k. tygma- teriel, vapen och
            dylikt. Härom är svårt att uttala sig. Vad man med en tillräcklig
            grad av sanno- likhet kan påstå är blott, att leveranser av vapen
            etc. till kronan — eller för den delen till vilken stat som helst
            — icke anses tillhöra de sämre affä- rerna. Man kan därför misstänka,
            att priserna medger vinstmarginaler, som skulle tåla vid reduceringar.
            Affärerna i fråga gäller ju hundratals miljoner kronor. Problemen
            vid prissättning har något berörts i det föregående. Undertecknade
            inskränker sig till att ifrågasätta, om f.n. tillämpade system
            ur affärsmässiga synpunkter kan garanteras som fullgott, och hänvisar
            till vad nedan anföres om en helt fristående militär expertis.
          </p>
          <p xml:id="i-GBMFT8TMpnvUrBMoE1hywa">
            4. »Slöseri» genom ur militär synpunkt meningslösa anordningar,
            anlägg- ningar eller anskaffningar. Här gäller problemen bl. a.
            fortifikatoriska anläggningar, betongmassiv, bergrum och dylikt,
            till avsevärda kostnader. Man kan förstå, om MO eller statsrevisorerna
            — kanske också sakrevisionen och statsutskottet — måste frånkänna
            sig själva kompetens att sakkunnigt bedöma hithörande spörs- mål
            ur den synpunkten, om t. ex. anläggningarna etc. är ur rent militär
            synpunkt tillräckligt motiverade för att motsvara kostnaderna.
            Att pris- sättningarna för arbetet kan i vanlig ordning grundas
            är en sak för sig. Här avses alltså i stället den ekonomiska misshushållning
            som kan tänkas bestå däri, att anläggningen kommit till stånd.
            Blott om den ena auktoriteten i en sådan fråga skulle råka uppträda
            mot den andra, torde väl här öppnas utsikter för det civila bedömandet
            och den civila ekonomiska kontrollen.
          </p>
          <p xml:id="i-PmsnNEsdwecFmb4TyH8ZHr">
            Men stöter man icke här på en fundamental svårighet, värd att
            närmare studeras, nämligen detta att den civila kontrollen för
            sitt omdöme i vitala frågor så ofta är uteslutande hänvisad till
            en militär expertis, som i sin tur tillhör och är förbunden med
            krigsmakten? Utländsk expertis kan icke gärna ifrågakomma. Övervägas
            kan måhända, om icke från krigsmakten skulle kunna definitivt,
            reellt och formellt, avskiljas en expertgrupp, som kunde stå till
            det civila samhällets förfogande med objektiva och självstän-
            diga extra-bedömanden i militär-ekonomiska frågor av betydelse.
            Vi tror att en sådan åtgärd skulle löna sig. Därmed skulle ingalunda
            vara sagt, att icke riksdagen eller Kungl. Maj:t eller övriga
            skulle lita på eller begagna sig av också den ordinarie expertisen.
            Inom affärslivet, rättsskipningen och vetenskapen är det en normal
            sak att flera från varandra helt fristående, eventuellt konkurrerande
            experter får bedöma viktigare frågor. Även detta spörsmål är enligt
            vår mening förtjänt
          </p>
          <pb facs="riksdagen-motions-pdf/data/1958/mot_1958_a_fk__433/mot_1958_a_fk__433-007.pdf"/>
          <fw xml:id="i-JbQgG6TvCcX9aCmDUiWoum">
            Motioner i Första kammaren, nr 433 år 1958 7
          </fw>
          <p xml:id="i-FS8Ea7b7K5NycLkeV5SmYZ">
            att studera och utreda, om man verkligen vill gripa sig an med
            frågan om sparsamhet beträffande de militära utgifterna. 5. »Slöseri»
            genom organisatoriska anordningar, såsom parallellorgan in- om
            staberna, onödig uppsplittring mellan vapenslagen samt övriga
            organisa- toriska överbelastningar. Beträffande spörsmålet om
            större enhetlighet inom de högsta militära staberna och de olika
            vapengrenarnas inordnande under en enhetlig ledning — varom f.
            ö. statsrevisorerna nyligen uttalat sig — pågår som bekant ut-
            redning. 6. Ekonomisk misshushållning genom krigsmaktens utrustande
            med va- pen, apparatur etc. av teknisk fulländning, men med mindre
            fältmässig hållbarhet en fara som synes föreligga vid strävandena
            att förläna krigs- makten en så modern prägel som möjligt. Sådana
            tekniskt beundransvärda ting alltså, som kan befaras icke hålla
            eller fungera annat än under fredliga experiment men icke under
            en krigsverklighets hårdhänta och primitiva förhållanden. Vi fäster
            blott uppmärksamheten på företeelsen. Det är bekant att stri-
            diga synpunkter i denna fråga gjort sig gällande inom de utländska
            armé- erna. Spörsmålet har helt naturligt uppkommit under den
            moderna fidens revolutionerande tekniska utveckling. Det är av
            utpräglat militär-teknisk natur utan att fördenskull undandraga
            sig det lekmannamässiga sunda för- nuftets omdöme, det tillhör
            de frågor, där en fristående expertis skulle kunna göra värdefulla
            insatser. Frågan om en förstärkt och rationaliserad civilkontroll
            över försvars- utgifterna är icke ny inom svensk politik. Vi inskränker
            oss till att erinra om »Civilkommissionen» som inrättades efter
            initiativ av Karl Staaff 1908, sedan vissa skandalösa förhållanden
            av ekonomisk art förekommit inom flottan. Den hade till uppgift
            bl. a. att undersöka upphandlings- och kon- trollväsendet inom
            krigsmakten, manskapets behandling och omvårdnad samt försvarsväsendets
            skötsel i allmänhet. Den ägde också att upptaga framställningar
            av varje »välfrejdad svensk medborgare» mot militären (även anonyma)
            och begära yttrande av ämbets- och tjänstemän. Den upp- hörde
            vid 1914 års utgång i sammanhang med militieombudsmannabefatt-
            ningens tillkomst. Dess »civila» karaktär var starkt betonad.
            Genom dess tillsättande liksom sedan genom MO-ämbetets tillskapande
            markerade riks- dagen sin beslutsamhet redan vid denna tidpunkt
            — före det demokratiska genombrottet — att hävda behovet av en
            icke militär översyn och kontroll över krigsmakten. Förhållandena
            ligger numera på många sätt annorlunda till, det demokratiska
            inflytandet över förvaltningen har på många sätt säkrats. Vad
            som nu på nytt aktualiserar frågan om en förstärkning av den
          </p>
          <p xml:id="i-TkZ49peLwXBkXiR9dWeuWg">
            civila uppsikten och inflytandet över försvarsmaktens ekonomiska
            ange- lägenheter är väl främst storleksordningen av de medel som
            anslås till försvaret, direkt och indirekt, men också den rätt
            allmänna uppfattningen
          </p>
          <pb facs="riksdagen-motions-pdf/data/1958/mot_1958_a_fk__433/mot_1958_a_fk__433-008.pdf"/>
          <fw xml:id="i-62fjcGajcZKjjsRkbPiCC1">
            8 Motioner i Första kammaren, nr 433 år 1958
          </fw>
          <p xml:id="i-UgQ5AiaZ1iUFYrgePLTkyy">
            av att en eftersläpning ägt rum inom krigsmakten när det gäller
            moderna arbetsmetoder. Försvarets nya organisation har helt naturligt
            i första hand tagit sikte på dess rent militära funktion. I samband
            med denna moderni- sering och effektivisering synes naturligt
            att också en översyn och refor- mering kommer till stånd beträffande
            de grenar inom försvarsväsendet som rör den civilt betonade ekonomiska
            administrationen. Intendenturkåren militariserades helt 1914,
            den rekryteras som bekant inom officerskåren, intendenterna ha
            officerstitlar o.s.v. Vi ifrågasätter att dess rekrytering, funktioner
            och ställning övervägs i samband med den nedan antydda omläggningen
            av den ekonomiska förvaltningen inom de militära förbanden. En
            utblick över ett helt annat förvaltningsområde, nämligen sjukvården
            och sjukhusförvaltningen, ger vissa i detta sammanhang intressanta
            paral- leller. Det ansågs länge såsom självklart och oeftergivligt
            att sjukhusen i allt skulle stå under ledning av den medicinska
            sakkunskapen, alltså av läkare. Men eftersom sjukhusens förvaltning
            icke allenast omfattar medi- cinsk behandling och vård av sjuka
            utan samtidigt — och likväl ofta i direkt eller indirekt anknytning
            till den medicinska verksamheten — ett otal angelägenheter av
            rent ekonomisk och praktisk natur, har som bekant omsider det
            åskådningssättet slagit igenom och realiserats, att uppgifterna
            delats mellan å ena sidan läkarna och å andra sidan praktiska
            ekonomer och administratörer, vadan alltså de under landstingen
            sorterande sjukhus- anläggningarna nu förvaltas av sjukhusdirektörer
            såsom chefstjänstemän på sina områden, under det att läkarkåren
            givetvis behållit ledningen i de rent medicinska frågorna. Hur
            uppdelningen skett är här icke av intresse, det beaktansvärda
            är i vårt sammanhang, att principen kunnat genomföras till de
            kostnadsbetalande landstingens allmänna belåtenhet. Det har om-
            vittnats att mycket pengar genom denna reform sparats åt landstingen.
            Det motstånd som först mötte från läkarhåll gent emot denna omläggning
            har nu givit vika för tillfredsställelse med den nya ordningen.
            Chefsläkarna är nöjda med att ha befriats från en mängd göromål
            och bekymmer av prak- tisk-ekonomisk natur, så att de nu kan odelat
            ägna sig åt sina egentliga uppgifter. På samma sätt, tycker man,
            borde de militära förbandscheferna — regementscheferna och övriga
            — kunna med intresse reflektera på en ny- ordning, som skulle
            innebära att de enskilda förbandens praktisk-ekono- miska angelägenheter
            helt underordnades civila direktörer med sina sär- skilda expeditioner,
            varefter officerskåren kunde odelat ägna sina krafter åt de utpräglat
            militära uppgifterna. En sådan ny organisation för de lokala militära
            förbanden bör enligt vår mening övervägas såsom ur ekonomiska
            synpunkter välmotiverad, sam- tidigt som den skulle medföra uppenbara
            fördelar även beträffande den rent militära verksamheten. En dylik
            nygestaltning skulle också kräva sin topporganisation för hela
          </p>
          <pb facs="riksdagen-motions-pdf/data/1958/mot_1958_a_fk__433/mot_1958_a_fk__433-009.pdf"/>
          <fw xml:id="i-QoNMxXsZUVcvchjuWrvhQ7">
            Motioner i Första kammaren, nr 433 år 1958 9
          </fw>
          <p xml:id="i-V4G2zjP52ejABGCXCTbnKQ">
            riket, och behov av en sådan civil överledning för många av försvarets
            gemensamma ekonomiska angelägenheter har också poängterats i det
            före- gående resonemanget. Även militärer av generals rang skulle
            kunna befrias från angelägenheter av ekonomisk natur, där deras
            speciella expertis under- stundom kan ifrågasättas, för att i
            stället helt kunna ägna sig åt försvarets militära problem. För
            att återgå till de lägsta förbanden bör enligt vår mening övervägas
            inrättande av institutioner, som motsvarar företagsnämnderna inom
            indu- strien, med sådana nämnders normala uppgifter -— tillvaratagande
            av manskapets intressen på olika sätt, skydds- och säkerhetsfrågor
            m. m. De skulle vara organ, dit de värnpliktiga kunde vända sig
            även för framläg- gande av förslag till rationaliseringar i arbetet,
            måhända också med förslag berörande förbättringar av de vapen,
            varmed de dagligen sysselsättes. Man kan icke se något hinder
            emot att jämväl inom krigsmakten skulle införas ett sådant premiesystem
            som gäller inom industrien, nämligen att arbetare, som framlägger
            verkligen praktiska förslag till förbättringar, premieras med
            skäliga belopp. En sådan ordning skulle enligt vår mening stimulera
            intresset för tjänsten och kunna bli till nytta liksom inom produktionen.
            Med åberopande av vad sålunda anförts får vi härmed hemställa,
            att riksdagen, med beaktande av ovan anförda synpunk- ter och
            uppslag, i skrivelse till Kungl. Maj:t måtte begära en skyndsam
            parlamentarisk utredning angående lämpliga former för en effektivisering
            av krigsmaktens ekonomiska förvaltning och en förstärkning av
            den civila kontrollen över denna förvaltning.
          </p>
          <p xml:id="i-7mFe5GuSGzCYJk9pNiPmiB" type="date">
            Stockholm den 24 april 1958
          </p>
          <div xml:id="i-5iwJaKe9dSbXnKrjNXDj8i" type="signatureBlock">
            <p xml:id="i-3xKeeBNQ7uV4dkxfYkiq81" who="unknown" type="signature">
              Georg Branting Lage Svedberg Sten Söderberg
            </p>
          </div>
          <p xml:id="i-A3WVsEcLd26N6fbJzTNN82">
            Tage Johansson Edvin Thun
          </p>
        </div>
      </div>
    </body>
  </text>
</TEI>
