<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-04285">
  <teiHeader>
    <fileDesc>
      <titleStmt>
        <title>med anledning av prop. 2021/22:45 Ökade möjligheter att stänga skolor med allvarliga brister</title>
        <author corresp="i-WRiXUtixNTz4kgEnAAs5GH">av Christian Carlsson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4285 av Christian Carlsson m.fl. (KD)</title>
          <idno type="rdwebb">H9024285</idno>
          <rs type="number">4285</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9024285/text</ref>
          <ref type="dokument_url_html">http://data.riksdagen.se/dokument/H9024285</ref>
          <ref type="dokumentstatus_url_xml">http://data.riksdagen.se/dokumentstatus/H9024285</ref>
          <ref type="docx">http://data.riksdagen.se/fil/525FCB12-F03D-4F95-8750-25697D4114B5</ref>
          <ref type="pdf">http://data.riksdagen.se/fil/2809C326-FB2E-43B9-A512-D0AF806AF09A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WRiXUtixNTz4kgEnAAs5GH</idno>
            <name>Christian Carlsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-SgGJodzM49UcHpZSsT4MZU"/>
        <correspContext corresp="i-SgGJodzM49UcHpZSsT4MZU">
          <ref>Proposition 2021/22:45</ref>
        </correspContext>
        <correspAction xml:id="i-K11qAmx9wiiccdBoHXfk48" type="signed"/>
        <correspContext corresp="i-K11qAmx9wiiccdBoHXfk48">
          <note type="signatory" corresp="i-WRiXUtixNTz4kgEnAAs5GH"/>
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-KHxTD13x4T7QRobXtjMm4K"/>
          <note type="signatory" corresp="i-NHqTsXnUVsZFg94vA6SKDr"/>
        </correspContext>
        <correspAction type="submitted" xml:id="i-2C9N4dzh59D1McWgV7n7fT">
          <date when="2021-11-11"/>
          <time when="17:28:22"/>
        </correspAction>
        <correspAction type="reviewed" xml:id="i-B8KgQaDcEV4ZjMyawkx6op">
          <date when="2021-11-26"/>
          <time when="15:33:44"/>
        </correspAction>
        <correspAction type="dismissed" xml:id="i-6mPzFXgkUYZNE2bdb8KYKp">
          <date when="2021-11-29"/>
        </correspAction>
        <correspAction type="referred" xml:id="i-RhAj4raYaGvStpH8SUAeFg">
          <date when="2021-11-30"/>
        </correspAction>
        <correspAction type="assigned" xml:id="i-BWSSnjN5essXvemMaQc3Gx">
          <date when="2022-10-12"/>
          <time when="11:11:08"/>
        </correspAction>
        <correspContext corresp="i-BWSSnjN5essXvemMaQc3Gx">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-6YGxRRrJWNubi6xdenCiob"/>
        <correspContext corresp="i-6YGxRRrJWNubi6xdenCiob">
          <ref type="uppgift">2021/22:UbU10</ref>
          <ref type="ref_dok_id">H901UbU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU10</ref>
          <ref type="ref_dok_titel">Utökade möjligheter att stänga skolor med allvarliga brister</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4285 av Christian Carlsson m.fl. (KD) med anledning av prop. 2021/22:45 Ökade möjligheter att stänga skolor med allvarliga brister</div>
      </div>
      <div type="motBody">
        <div type="motProposal" subtype="förslag">
          <head xml:id="i-LYy8iuVppYvDdL7KPv52BQ">
            Förslag till riksdagsbeslut
          </head>
          <list style="ol">
            <item xml:id="i-9poF1vqJJL1k3DWba8L3ED">
              Riksdagen ställer sig bakom det som anförs i motionen om att
              regeringen bör återkomma till riksdagen med ett förtydligande
              av vad som kan vara att betrakta som ett allvarligt missförhållande
              och vad som inte kan vara det, och detta tillkännager riksdagen
              för regeringen.
            </item>
            <item xml:id="i-ALWxiPQu59wN21hVEJ3BoF">
              Riksdagen ställer sig bakom det som anförs i motionen om att
              vidga Skolinspektionens uppdrag till att också ge förbättringsorienterad
              återkoppling som stöder skolorna i arbetet med att åtgärda missförhållanden,
              brister och kvalitetsproblem och tillkännager detta för regeringen.
            </item>
            <item xml:id="i-8UiQEy5E8kc8npVFBrXq46">
              Riksdagen ställer sig bakom det som anförs i motionen om behovet
              av fler inspektioner och fler oanmälda inspektioner för att åstadkomma
              en effektivare tillsyn och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-3QgaofvtdmD6VQ87tjH1A5">
            Motivering
          </head>
          <p xml:id="i-VTwTC58VSXARcbJdu8cNox">
            I propositionen lägger regeringen fram flera förslag för att
            möjliggöra en effektivare tillsyn och ökade möjligheter att stänga
            skolor som uppvisar allvarliga brister. Kristdemokraterna anser
            sedan tidigare att Skolinspektionen bör tilldelas mer resurser
            för att kunna granska och stänga skolor med allvarliga brister.
            Vi anser att Skolinspek­tionen ska kunna återkalla tillstånd vid
            återkommande brister, och att tillstånd ska kunna återkallas permanent.
            Mot bakgrund av detta välkomnar vi propositionen och ger vår syn
            på förslagen nedan.
          </p>
          <head type="h2" xml:id="i-NDb6tAHLo5Rh77sp7Ld522">
            Kristdemokraternas syn på regeringens förslag
          </head>
          <p xml:id="i-Wans1PqUVZWCccBXCUYfWh">
            I propositionen föreslås att Skolinspektionen ska kunna förbjuda
            en kommun eller en region att driva en verksamhet vidare om ett
            föreläggande att avhjälpa brister inte har följts och missförhållandet
            är allvarligt.
          </p>
          <p xml:id="i-5RTGqsEJVjouw7JLeVvQRV">
            I dag gäller olika regler för kommunala och fristående huvudmän.
            För fristående huvudmans verksamhet kan godkännandet återkallas,
            vilket i praktiken innebär att verksamheten måste stängas ned.
            För en kommunal verksamhet gäller i stället att det kan bli fråga
            om statliga åtgärder för rättelse, dvs. att Skolinspektionen kan
            besluta att staten, på kommunens eller regionens bekostnad, ska
            vidta de åtgärder som behövs för att åstadkomma rättelse. Med
            dagens lagstiftning går det alltså inte att tvinga en kommunal
            verksamhet att stänga på grund av allvarliga missförhållanden.
          </p>
          <p xml:id="i-ABN3VQ9Ddhj9cd8bwxpmza">
            Kristdemokraterna instämmer i att utgångspunkten bör vara att
            möjligheterna till ingripande ska vara så lika som möjligt när
            det gäller kommunala och enskilda huvud­män. Kristdemokraterna
            välkomnar därför att en möjlighet införs för Skolinspektionen
            att förbjuda även kommunala verksamheter, i de fall som ett föreläggande
            att avhjälpa brister inte har följts och missförhållandet är allvarligt.
          </p>
          <p xml:id="i-9qZ2FpWVzeqWjEHsfNJq4x">
            Kristdemokraterna anser att det är viktigt att ett beslut om
            verksamhetsförbud, vid sidan av statliga åtgärder för rättelse,
            kan tas till i de fall som det anses vara nödvändigt. Skolverket
            ska i varje enskilt fall avgöra vad som är den mest lämpliga,
            nödvändiga och proportionerliga sanktionen att fatta beslut om.
            Proportionalitetsprincipen behöver beaktas, oavsett om huvudmannen
            är kommunal eller fristående.
          </p>
          <p xml:id="i-AT1BsPYCrsciNGMdbEzWCg">
            Vidare har regeringen förslag om att Skolinspektionen ska kunna
            besluta om tillfälligt verksamhetsförbud om det är sannolikt att
            myndigheten senare kommer att fatta ett beslut om verksamhetsförbud.
            Vi är positiva till förslaget men anser även att den nuvarande
            mest ingripande sanktionen, statliga åtgärder för rättelser för
            kommunala skolor, bör finnas kvar.
          </p>
          <p xml:id="i-6oixfd4yCEmtnKwdUX7ELY">
            Regeringen för därutöver fram förslag gällande en ny grund för
            ingripande vid upprepade missförhållanden. Det innefattar att
            en tillsynsmyndighet ska kunna besluta om en återkallelse av ett
            godkännande, ett medgivande eller ett beslut om rätt till bidrag,
            eller om verksamhetsförbud eller statliga åtgärder för rättelse
            inom två år från ett beslut om föreläggande som har gällt ett
            allvarligt missförhållande även om föreläggandet har följts, om
            ett allvarligt missförhållande på nytt visar sig i verksamheten,
            och huvud­mannen redan före föreläggandet har visat bristande
            förmåga eller vilja att fullgöra sina skyldigheter som huvudman
            för verksamheten.
          </p>
          <p xml:id="i-FPWifrLQT57w6gttSD7XZ1">
            Mot bakgrund av detta föreslås att om bristerna som uppmärksammas
            utgör ett allvarligt missförhållande ska detta anges i föreläggandet.
          </p>
          <p xml:id="i-T41pix746LjenEKYZMnizC">
            Kammarrätten i Stockholm, Malmö kommun och Idéburna skolors riksförbund
            anser att det bör tydliggöras vad som utgör rekvisitet allvarligt
            missförhållande. Krist­demokraterna instämmer i att propositionen
            som den nu är utformad inte ger tillräcklig vägledning för vad
            som kan vara att betrakta som ett allvarligt missförhållande.
            Det framgår inte tillräckligt tydligt av lagförslaget, men inte
            heller i förarbetena. Vi har förståelse för att en uttömmande
            lista i lagtexten om vad som är att betrakta som allvar­ligt missförhållande
            inte är önskvärt i sammanhanget, men vi anser samtidigt att propositionen
            bättre bör beskriva vad som skulle kunna vara att betrakta som
            ett allvarligt missförhållande, och vad som inte kan betraktas
            som ett allvarligt missför­hållande. I denna del behöver regeringen
            återkomma till riksdagen med ett förtydligande av lagstiftningen.
          </p>
          <p xml:id="i-9aRpxJeR5YfLEsKGn349xd">
            Avslutningsvis föreslår regeringen att ytterligare skärpa bestämmelserna
            gällande outnyttjade godkännanden. Förslaget innebär att ett godkännande
            till en verksamhet får återkallas där verksamheten inte startat
            senast vid början av det läsår som inleds två år efter godkännandet.
            För förskola och fritidshem gäller förslaget att godkännandet
            återkallas om verksamheten inte startat senast två år efter den
            första tidpunkt som godkännandet avser. Sverige behöver komma
            till rätta med problemet att tidigare outnyttjade tillstånd kan
            användas för att starta nya skolor. Kristdemokraterna välkomnar
            därför regeringens förslag.
          </p>
          <head type="h2" xml:id="i-SPVNkZCbT76ZTH6mGBLz89">
            Kristdemokraternas förslag angående skarpare tillsyn
          </head>
          <p xml:id="i-VMxbD5BNGG89qDeGCCWK4n">
            Skolinspektionen granskar skolor och bedömer ansökningar om att
            driva fristående skola. De har tillsynsansvar för skola, vuxenutbildning,
            fritidshem, förskola och annan pedagogisk verksamhet. Tyngdpunkten
            i verksamheten ligger på tillsyn, kvalitets­granskning och tillståndsprövning.
            Som en följd av deras uppdrag hamnar fokus i verksamheten på att
            hitta avvikelser och fel.
          </p>
          <p xml:id="i-KjhEBoWZvgz7n8SwQopJeB">
            Kristdemokraterna anser att kvalitetsutvecklingen inom svensk
            skola skulle gynnas och att det skulle möjliggöra en effektivare
            tillsyn om Skolinspektionen gavs ett explicit uppdrag att också
            ge förbättringsorienterad återkoppling till de skolor som granskats.
          </p>
          <p xml:id="i-VNSNhwy3Qt4JFDgXcR8xjd">
            Tillsynen ska vara ändamålsenlig och fokusera på väsentligheter,
            dvs. kunskaps­utvecklingen och skolornas arbete för att erbjuda
            bra undervisning.
          </p>
          <p xml:id="i-Danfdah4a4evQw9ZBL3ZyA">
            Vi vill utöver detta utvidga Skolinspektionens uppdrag till att
            i högre grad utföra oanmälda inspektioner. Riksrevisionen har
            framfört kritik mot att Skolinspektionen lämnar ett antal ärenden
            utan att göra uppföljning och avslut, trots att brister påvisats.
            Kristdemokraterna instämmer i den kritiken. Bristen på uppföljning
            riskerar att under­minera tyngden i Skolinspektionens granskningar
            och förtroendet för svensk skola. Vi har därför tidigare riktat
            ett tillkännagivande till regeringen, tillsammans med andra partier,
            om att Skolinspektionen skulle ges i uppdrag att prioritera och
            utveckla arbetet med uppföljning av tillsyn.
          </p>
          <p xml:id="i-RqgUi44LqDrmNazrSMLe3R">
            Sammanfattningsvis anser vi att de förslag som regeringen nu
            presenterat i proposition 2021/22:45 stärker Skolinspektionens
            möjligheter att stänga skolor med allvarliga och återkommande
            brister. Mot bakgrund av detta stöder Kristdemokraterna proposition
            2021/22:45 Ökade möjligheter att stänga skolor med allvarliga
            brister.
          </p>
        </div>
        <div type="motSignatures">
          <list>
            <item xml:id="i-XWWiyCY8cYAvDbi2BYxvgq">
              Christian Carlsson (KD)
            </item>
            <item xml:id="i-R5ptNV9kGdMJDhmURruW2">
              Pia Steensland (KD)
            </item>
            <item xml:id="i-M2opTmy5mZzD5fjWUzeN6w">
              Roland Utbult (KD)
            </item>
            <item xml:id="i-Wd7i78XX2R1znU8qH4Rrr6">
              Acko Ankarberg Johansson (KD)
            </item>
          </list>
        </div>
      </div>
    </body>
  </text>
</TEI>
