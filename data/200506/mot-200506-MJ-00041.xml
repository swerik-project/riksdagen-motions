<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_41/mot_200506_MJ_41-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ41 pnr: m1704
          </p>
          <p>
            Motion till riksdagen 2005/06:MJ41
          </p>
          <p>
            av Jeppe Johnsson (m) med anledning av prop. 2005/06:197
          </p>
          <p>
            Skärpta djurskyddskrav för minkuppfödning
          </p>
          <p>
            Förslag till riksdagsbeslut
          </p>
          <p>
            1. Riksdagen avslår proposition 2005/06:197. Riksdagen tillkännager
            för regeringen som sin mening vad i motionen anförs om att vi
            skall ha lika regler inom minkuppfödning i hela EU. 3. Riksdagen
            tillkännager för regeringen som sin mening vad i motionen anförs
            om att utöka forskningen och forskningssamarbetet med andra länder.
          </p>
          <p>
            Motivering
          </p>
          <p>
            Socialdemokraterna, Vänsterpartiet och Miljöpartiet har tillsammans
            beslutat om en avveckling av svensk pälsdjursuppfödning. Det förslag
            som lagts fram av regeringen innebär inte bara att burarna måste
            bli större. Minkarna skall också ges möjlighet att klättra, utföra
            sitt jaktbeteende, ges möjlighet att vara ensamma och ha tillgång
            till vatten att simma i. Behov som inte stöds av forskning. Sveriges
            omkring 180 minkuppfödare föder upp cirka 1,4 miljoner minkar
            per år. Dessutom sysselsätter de direkt eller indirekt omkring
            1 000 personer. Näringen omsätter mer än 500 miljoner kronor per
            år. År 2002 stod Sverige för cirka 4,6 procent av världsproduktionen.
            Den absoluta merparten av skinnen går på export och bidrar till
            Sveriges exportintäkter. Minkuppfödning är en växande näring i
            Europa och övriga världen. Priserna är 40 procent högre nu än
            samma tid förra året. Många = länder = tillämpar Europarådets
            rekommendationer om pälsdjursuppfödning i sin nationella lagstiftning,
            och i de flesta pälsproducerande länderna är näringen väl ansedd.
            Danmark är världens största skinnproducent och står för cirka
            40 procent av världsproduktionen. Även Finland och Norge har stor
            produktion. Det enda rimliga är att vi har gemensamma regler inom
            EU för uppfödning av mink.
          </p>
          <pb facs="riksdagen-motions-pdf/data/200506/mot_200506_MJ_41/mot_200506_MJ_41-0002.pdf"/>
          <p>
            2005/06:MJ41
          </p>
          <p>
            Sverige ligger i världstopp då det gäller djurskydd. Denna position
            skall vi vara stolta över och behålla. De svenska pälsdjursuppfödarna
            lever mer än väl upp till de krav som vi har på djuruppfödning.
            God djurhållning är en förutsättning för att man skall kunna bedriva
            verksamhet med djur och få bra resultat av sin verksamhet. Jag
            ställer mig bakom en förbättrad djurvälfärd, men förändringar
            i regelverket skall bygga på forskning och beprövad erfarenhet.
            Avvecklingen av minknäringen beräknas kosta samhället minst 1
            miljard kronor bara för uppfödningsledet. Jag anser att detta
            är dåligt använda pengar. Medel bör i stället investeras i nödvändig
            forskning för att förbättra djurens välfärd och för att stötta
            de djuruppfödare som vill förbättra djuromsorgen. På så sätt får
            vi en bättre djurvälfärd i Sverige och kan samtidigt behålla sysselsättningen
            och produktionen i landet. Flyttar produktionen utomlands omöjliggörs
            våra möjligheter att påverka för en bättre djurvälfärd. Världsproduktionen
            har ökat mycket kraftigt under de senaste åren. Sverige har inte
            tagit någon del av denna ökning. Beslutet från Socialdemokraternas
            kongress 2001, att förbjuda pälsdjursuppfödning i Sverige, har
            hämmat viljan och lusten att satsa på näringen. Expansionen har
            skett i andra länder, en del av dessa med betydligt sämre djuromsorg
            än vad vi har i Sverige. Världsmarknaden efterfrågar i dag betydligt
            fler skinn än vad som produceras, därav den kraftiga prisökningen
            under det senaste året. Genomförs förslaget i propositionen kommer
            vi att exportera ett stort antal lönsamma jobb till länder som
            i många fall har sämre djuromsorg än vad vi har i Sverige. Den
            svenska regeringen vill förbjuda pälsnäringen men kan inte åberopa
            etiska skäl. Enligt regeringsformen krävs ”angelägna allmänna
            intressen” för att kunna förbjuda en enskild näringsverksamhet.
            Jag hävdar att det liggande förslaget är ett näringsförbud. Regeringsförslaget
            strider även mot grundlagsskyddet för näringsfrihet och för egendom.
            Genom att ge det faktiska förbudet formen av djurskyddsbestämmelser,
            som med avsikt görs omöjliga att uppfylla, kringgås grundlagen.
            Detta strider således mot andan i 2 kap. 18 8 samt 2 kap. 20 8
            regeringsformen, RF. Detta urholkar rättssäkerheten och ger oroväckande
            signaler till näringslivet i sin helhet. I oktober 2003 presenterades
            utredningen, ”Djurens välfärd och pälsdjursnäringen” (SOU 2003:86,
            kallad Pälsdjursutredningen). En enig utredning kräver inget förbud
            för näringen. Utredningen avvisar förbud på etisk grund. Ett sådant
            förbud strider mot grundlagens krav på näringsfrihet. Man skriver:
            ”Utredningens slutsats är att ett förbud mot pälsdjursnäringen
            grundat på etiska skäl avseende djurhållningens syfte skulle innebära
            en nyhet i svensk rätt. En etisk eller moralisk värdering har
            den begränsningen att den ofta i hög grad är subjektiv. Uppfattningen
            om att just päls i högre grad än kött är ett lyxföremål är enligt
            vår uppfattning en subjektiv värdering.” En enig forskarkår anser
            inte heller att simning är ett biologiskt behov hos minken. I
            Pälsdjursutredningens sammanfattning står följande: ”Enligt rådet
            tycks forskare nu vara eniga om att minken inte har ett essentiellt
            behov av
          </p>
          <pb facs="riksdagen-motions-pdf/data/200506/mot_200506_MJ_41/mot_200506_MJ_41-0003.pdf"/>
          <p>
            badvatten i sig, i stället är tillgången till vatten en miljöberikning
            bland andra.” Rådet som utredningen refererar till är Djuretiska
            rådet i Danmark. Danmark är världsledande då det gäller forskning
            om minken. Den svenska forskningen om minkarnas beteendebehov
            har hitintills varit av ringa omfattning. Det är därför rimligt
            att vi tar till oss de resultat som man fått fram i andra länder
            och då främst den danska forskningen. Pälsdjursutredningen slår
            fast att det krävs ytterligare forskning om minkarnas beteende
            för att på sikt kunna förbättra förhållandena ytterligare inom
            uppfödningen. Det ligger i uppfödningens intresse att djuren mår
            bra. Djur som mår bra är en förutsättning för att få bra resultat
            och kvalitet på skinnen och därmed möjlighet att konkurrera på
            världsmarknaden. Jag anser att Sverige skall intensifiera samarbetet
            med Danmark då det gäller den fortsatta forskningen om minkens
            beteende. I enlighet med förslagen i Pälsdjursutredningen, måste
            minknäringen få rimlig tid på sig att uppfylla de krav som denna
            forskning kommer fram till. Att regeringsförslaget inte bygger
            på vare sig vetenskap eller beprövad erfarenhet stöds av forskarkåren
            som i sina remissvar (17 oktober 2005) också dömer ut regeringens
            förslag. Kravet att minkarna skall få tillgång till badvatten
            bedöms av forskarna att i praktiken bli direkt hälsovådligt för
            djuren. Det enda rimliga vore att man, innan man inför bestämmelser
            om tillgång till badvatten, byggde upp en försöksfarm, där man
            testar hur minken mådde och trivdes med tillgång till badvatten.
            Försöket skall bedrivas under överinseende av kvalificerad forskare.
          </p>
          <p>
            Lagrådet har i sitt yttrande kritiserat förslaget på flera mycket
            väsentliga punkter. Lagrådet resonerar kring sättet att lagstifta
            som skiljer sig från övrig lagstiftning. I detta förslag pekas
            ett enstaka djur ut. Lagrådet skriver: ”Enligt Lagrådets mening
            är de anförda skälen för att införa de nya reglerna inte övertygande.”
            Då det gäller att minken skall ha tillgång till vatten att simma
            i skriver Lagrådet: ”Det kan enligt Lagrådets mening inte anses
            vara klarlagt att det föreslagna kravet om sådan tillgång är tillräckligt
            välgrundat för att kunna anses vara ett proportionerligt ingrepp,
            inte minst med hänsyn till den relativt korta övergångstid som
            föreslås för pågående verksamheter. På den utredning som har förebragts
            kan Lagrådet således inte tillstyrka att bestämmelsen om tillgång
            till simvatten för simning införs.” Hela proposition 2005/06:197
            bör avslås.
          </p>
          <p>
            Stockholm den 5 april 2006
          </p>
          <p>
            Jeppe Johnsson (m)
          </p>
          <p>
            2005/06:MJ41
          </p>
        </div>
      </div>
    </body>
  </text>
</TEI>
