<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--ak--00306">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__306/mot_1960__ak__306-001.pdf"/>
      <fw xml:id="i-6LJcK8Rux7Unvz2LM6eQG8">
        Motioner i Andra kammaren, nr 306 år 1960 9
      </fw>
      <div xml:id="i-BA5twKNYWzoXsro62gRfLe" type="motHeader">
        <div xml:id="i-311n2b7HcidTftJgt83MpK" type="motTitle"/>
        <div xml:id="i-SkQ6z3TondTnCR8v3wu1yU" type="motSubmissionInfo"/>
      </div>
      <div xml:id="i-N18p4X3uCM67by8vucurSX" type="motBody">
        <div xml:id="i-XVsNkbp5iL7ECJB2hvR67G">
          <p xml:id="i-UCiZPXrAvB5usm7gBPX9s3">
            Nr 306
          </p>
          <p xml:id="i-22DbvfapqJt3hgZibNSv9F">
            Av herr Johanson i Västervik m. fl., om statsbidrag till lön
            åt föreståndare och arbetsledare vid verkstäder för han- dikappade,
            m.m.
          </p>
          <p xml:id="i-J5MjDdo9PMjdKCuhATkp1W">
            I sin petitaskrivelse den 28 augusti 1959 hemställer arbetsmarknadsstyrel-
            sen — under utförlig motivering — att statsbidrag till föreståndares
            och arbetsledares löner vid verkstäder för handikappade måtte
            höjas till tidigare i princip medgivna 50 procent. Under hänvisning
            till betydelsen av en fort- löpande medicinsk kontroll av vid
            dessa institutioner sysselsatta partiellt arbetsföra har arbetsmarknadsstyrelsen
            jämväl hemställt, att statsbidrag måtte utgå till läkararvode
            med högst 100 kronor per år och arbetsplats. I sin proposition
            framhåller statsrådet och chefen för socialdeparte- mentet, att
            en kraftig utbyggnad av arbetsvården måste komma till stånd. Som
            ett led i denna utbyggnad föreslår statsrådet ett visst investeringsbidrag
            för anordnande av nya lokaler för arbetsträning och skyddad sysselsättning.
            Visst hyresbidrag föreslås utgå till huvudman, som bedriver motsvarande
            verksamhet i förhyrda lokaler. Ehuru det är med tillfredsställelse
            som vi tagit del av departementschefens uttalande om behovet av
            en kraftig utbyggnad av arbetsvårdens resurser, måste vi med beklagande
            konstatera, att departementschefen ej velat ge huvudmännen det
            vitala och för verksamhetens fortbestånd och snabba ut- byggnad
            nödvändiga stöd, som ett skäligt statligt driftbidrag utgör. Grunden
            för ett samhälles gemensamma välstånd är de enskilda med- lemmarnas
            arbetsinsatser. Det måste därför vara ett samhällsekonomiskt intresse
            av första ordningen att varje individ — var och en efter sin förmåga
            — ges möjligheter att fylla en funktion. Detta gäller enligt vår
            uppfattning på ett alldeles särskilt sätt den grupp av samhällsmedborgare,
            som på grund av sjukdom eller andra olyckliga omständigheter har
            ställts utanför produk- tionen. Det räcker inte att samhället
            här genom olika sociala åtgärder håller den omedelbara nöden borta
            från dörren. Det primära måste vara, att varje med- borgare tillförsäkras
            en plats i arbetsgemenskapen. När omständigheterna är sådana,
            att det enskilda näringslivet ej kan ge den enskilde handikappade
            hans rättmätiga chans att genom en insats i den samfällda produktionen
            svara för sitt och familjens nödtorft, bör det vara självklart,
            att samhället träder till och skapar nödvändiga förutsättningar.
            Enbart det samhällseko-
          </p>
          <pb facs="riksdagen-motions-pdf/data/1960/mot_1960__ak__306/mot_1960__ak__306-002.pdf"/>
          <fw xml:id="i-6wB9jEUsUCGtnM57nKrn4Z">
            10 Motioner i Andra kammaren, nr 306 år 1960
          </fw>
          <p xml:id="i-YBLY5XTyKdx7hFnUK9jAMx">
            nomiska intresset utgör ett tillräckligt motiv för att så sker.
            Därutöver kommer de mänskliga värden, som går förlorade för den,
            som känner sig ställd utanför. En möjlighet till återgång i arbete
            ger åt den av ett oblitt öde drabbade nytt livsmod och ger ett
            meningsfyllt innehåll åt en fortsatt tillvaro. Detta har också
            beaktats av en rad kommuner och landsting m. fl. som anordnat
            verkstäder för handikappade. På grund av vissa huvudmäns bris-
            tande ekonomiska resurser har utbyggnaden av institutioner för
            arbets- träning och skyddad verksamhet endast kunnat komma till
            stånd i mycket begränsad omfattning. De hittills skapade resurserna
            kan således enbart tillgodose en relativt ringa del av det aktuella
            behovet. Tyvärr måste konstateras, att staten hittills i endast
            mycket blygsam utsträckning givit verksamheten sitt ekonomiska
            stöd. Men stödet har ej endast varit otillräckligt. Staten har
            uppenbarligen ej heller infriat sitt åtagande i enlighet med 1950
            års riksdagsbeslut om att statsbidrag under vissa villkor skulle
            utgå med högst 50 procent av föreståndares och arbets- ledares
            löner. Den även formella sänkning, som genomfördes genom kun-
            görelse den 1 juli 1958, har åstadkommit stark irritation bland
            huvudmän- nen och kan utgöra ett hinder för en fortsatt utbyggnad,
            som alla måste anse vara av utomordentlig betydelse från såväl
            samhällsekonomisk som huma- nitär synpunkt. Det är också i hög
            grad rimligt, att staten tar på sig sin del av de för- hållandevis
            blygsamma kostnader, som en betryggande läkartillsyn kräver. Med
            hänvisning till det anförda får vi hemställa,
          </p>
          <p xml:id="i-33AhCSQ7kXFw5P8NoKBvp2">
            att riksdagen måtte besluta om statsbidrag till förestån- dares
            och arbetsledares löner samt till läkararvode i enlig- het med
            av arbetsmarknadsstyrelsen i petitaskrivelse fram- ställda äskanden,
            eller med högst 50 procent av de samman- lagda kontanta avlöningsförmåner,
            som vederbörande be- fattningshavare under året uppburit; samt
            att ett bidrag med högst 100 kronor per plats och år måtte utgå
            till vid institutet anställd läkares arvode.
          </p>
          <p xml:id="i-3Ts9v912ZUv51bZqxvWk99" type="date">
            Stockholm den 27 januari 1960
          </p>
          <div xml:id="i-MV6P18fnLbS2DS2WVxnRem" type="signatureBlock">
            <p who="unknown" type="signature">
              Eric W Johanson Göran Petterson Ingemund Bengtsson i Västervik
            </p>
          </div>
          <p xml:id="i-7pzMK2qKoRtHuPazKdwjyi">
            John Johansson Karl Jönsson i Gränö
          </p>
        </div>
      </div>
    </body>
  </text>
</TEI>
