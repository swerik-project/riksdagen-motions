<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00444">
  <teiHeader>
    <fileDesc>
      <titleStmt>
        <title>Rättssäkerheten och rättvisan vid förarprov</title>
        <author corresp="i-BZ7PcK8D1efvHXsafGEMKE">av Andreas Norlén (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättssäkerheten och rättvisan vid förarprov</title>
          <idno type="rdwebb">H002T444</idno>
          <rs type="number">T444</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T444/text</ref>
          <ref type="dokument_url_html">http://data.riksdagen.se/dokument/H002T444</ref>
          <ref type="dokumentstatus_url_xml">http://data.riksdagen.se/dokumentstatus/H002T444</ref>
          <ref type="doc">http://data.riksdagen.se/fil/8467F142-4377-472C-B6F3-82BCB88C5DD8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VNfLX6XTksZxjx6TSTb7nh" type="signed"/>
        <correspContext corresp="i-VNfLX6XTksZxjx6TSTb7nh">
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-9Q1Qojr5U62Lec6MT13tRm" type="numbering">
          <date when="2012-10-08"/>
        </correspAction>
        <correspAction xml:id="i-EzJ1nsNFQbznoKoySQjvtg" type="submission">
          <date when="2012-10-05"/>
        </correspAction>
        <correspAction xml:id="i-M3wvzfaBSS9BM5ECdp1iAc" type="transfer">
          <date when="2012-10-04"/>
        </correspAction>
        <correspAction xml:id="i-3Mjh5UDPG92D8EZqgriS5w" type="assigned"/>
        <correspContext corresp="i-3Mjh5UDPG92D8EZqgriS5w">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9czZDY7VvFDj4zidsCVnZe" type="motHeader"/>
      <div xml:id="i-RwyfBdjWqDjCYgGqZxow3E" type="motBody">
        <div xml:id="i-7K7nekfMuN2gdmGXzEh7Lz" type="motProposal" subtype="förslag">
          <head xml:id="i-P5LmoV52JBwjYqhiweLGoP">
            Förslag till riksdagsbeslut
          </head>
          <p xml:id="i-XCS3gk2Qh6jpPSYQCLgVBt">
            Riksdagen tillkännager för regeringen som sin mening vad som
            anförs i motionen om en översyn av rättssäkerheten och rättvisan
            vid avläggande av förarprov.
          </p>
        </div>
        <div xml:id="i-3cVhrhjAKiE8y33ufWfSnx" type="motContent">
          <head xml:id="i-Bhp2k1icnoVSGzryh4m2yR" type="h1">
            Motivering
          </head>
          <p xml:id="i-5XzLKqNq8xTwnWAa2VjzxH">
            Att avlägga förarprov, köra upp, är för de flesta en upplevelse
            man minns med skräckblandad förtjusning: nervositeten kvällen
            före, koncentrationen under själva uppkörningen och lättnaden
            när allt gått bra. En del tvingas försöka många gånger innan de
            får uppleva den där lättnadskänslan. I de flesta fall beror en
            missad uppkörning på att den som avlägger provet inte har tränat
            tillräckligt mycket eller inte lyckas hålla nerverna under kontroll,
            men någon gång kan det säkert också vara så att examinatorn gör
            en felaktig bedömning och borde ha godkänt vederbörande. Ibland
            kanske en examinator underkänner en prestation som en annan examinator
            hade godkänt.
          </p>
          <p xml:id="i-UVeqCB4X6T46mEg8xuC5Hh">
            Den som träffar ungdomar i körkortsåldern vet att det diskuteras
            en hel del om erfarenheter från olika uppkörningstillfällen och
            möten med olika examinatorer. För en del är det första mötet utanför
            skolan med en myndighetsperson med makt att fatta beslut som verkligen
            påverkar den unges vardag. Meningarna bland ungdomarna går isär
            om var ribban ligger för att man ska bli godkänd och många har
            uppfattningen att olika examinatorer bedömer likartade prestationer
            på ganska olika sätt.
          </p>
          <p xml:id="i-JNAHH9eT1hxiLprrydNRv3">
            Att bedöma någons prestation vid ett förarprov är inte en exakt
            vetenskap, lika lite som det är en exakt vetenskap att sätta betyg
            på en uppsats eller att bedöma någon annan prestation som inte
            kan mätas med matematisk eller naturvetenskaplig precision. Det
            innebär att bedömningarna av förarproven förmodligen varierar
            något mellan olika examinatorer och att vissa variationer sannolikt
            inte kan undvikas. Inte desto mindre är det angeläget att sträva
            efter att upprätthålla en så likartad bedömning som möjligt över
            hela riket. Det kräver rättvisan och rättssäkerheten. Det är inte
            heller bra om unga människor upplever att myndighetspersoner fattar
            beslut på godtycklig grund, eftersom det kan skada de ungas tilltro
            till rättssamhället.
          </p>
          <p xml:id="i-MYnxMfaKTuYDmS5RrvzaZx">
            Examination vid förarprov är ett tillfälle då myndighetsutövning
            utförs i ett sammanhang som i princip omöjliggör granskning i
            efterhand. Examinator och den som avlägger provet sitter ensamma
            i en bil, möjligen tillsammans med någon mer som ska avlägga prov,
            och provet är helt flyktigt, borta i samma ögonblick som det utförts.
          </p>
          <p xml:id="i-GQEX5vbtAf271K7wzuxtpe">
            Ett sätt att öka rättssäkerheten och likformigheten i bedömningarna
            skulle kunna vara att införa en möjlighet att överklaga förarprov,
            där man menar att examinatorn gjort en felaktig bedömning. Det
            skulle rimligen förutsätta att alla förarprov dokumenteras med
            hjälp av en inspelningsutrustning i bilen, så att överprövningsinstansen
            i efterhand kan se och bedöma vad som hänt. Det är i princip möjligt
            att genomföra men förefaller vara en omfattande och kostsam reform
            som inte bör övervägas förrän man prövat andra vägar.
          </p>
          <p xml:id="i-CZKd1duqugswYCGJMXWrH4">
            En annan möjlighet skulle kunna vara att med hjälp av inspelningsutrustning
            dokumentera ett urval uppkörningar varje år och studera hur de
            bedömts för att få en uppfattning om i vilken utsträckning bedömningar
            av likartade prestationer varierar och skapa en grund för fortbildning
            av examinatorerna. Vill man inte använda inspelningsutrustning
            kan man låta kringresande inspektörer granska uppkörningar på
            plats. Det finns säkert även andra möjligheter. Det viktiga är
            att det görs en löpande uppföljning och kvalitetssäkring av examinatorernas
            arbete för att minska utrymmet för olika bedömningar, minska risken
            för godtycke och stärka rättvisan och rättssäkerheten.
          </p>
        </div>
        <div xml:id="i-X4Fd2YjTYCcf5gAaq5fs5h" type="signatureBlock">
          <list xml:id="i-F7Xvi2snaAmmaAvvuQ5KyR">
            <item xml:id="i-Fjb4t1yvtdnCDR3BxZ2Aea" type="signature">
              Andreas Norlén (M)
            </item>
          </list>
        </div>
      </div>
    </body>
  </text>
</TEI>
