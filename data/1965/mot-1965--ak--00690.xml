<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00690">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__690/mot_1965__ak__690-001.pdf"/>
      <fw xml:id="i-WEiEo7Ko2rNcRwxv6Nqd69">
        16 Motioner i Andra kammaren, nr 690 år 1965
      </fw>
      <div xml:id="i-Frx419vWtRJi8jSpPBaAna" type="motHeader">
        <div xml:id="i-LEdgiR29yZMrQBiXCZuL7y" type="motTitle"/>
        <div xml:id="i-Rt6PSZQagc695rbyhT7A5a" type="motSubmissionInfo"/>
      </div>
      <div xml:id="i-5Az9ReV3yU4xpyGz8qA4Tf" type="motBody">
        <div xml:id="i-C4vnTQXnGGrNDoJ6Sh2f4N">
          <p xml:id="i-M52AgGQqZftWQfSLtiG3Ht">
            Nr 690
          </p>
          <p xml:id="i-VW8qYpHANM21sAEVd3vnuQ">
            Av fröken Elmén m. fl., om statligt stöd till vård i enskilt
            hem av kriminell och asocial ungdom.
          </p>
          <p xml:id="i-5M5HsqPbfPknKuZKUkPNRf">
            (Lika lydande med motion nr 574 i Första kammaren)
          </p>
          <p xml:id="i-73qjmZ1D1Sw9bxBgyv3PCZ">
            Brottsligheten i Sverige har under de senaste årtiondena stadigt
            ökat. Den synes också ha antagit en svårare karaktär. Detsamma
            gäller även ungdomsbrottsligheten. Ehuru kunskaperna om brottsligheten
            är ofullstän- diga och den statistiska redovisningen bristfällig
            är det uppenbart att vi här har att göra med ett synnerligen allvarligt
            samhällsproblem. Enligt en skrivelse, som bl. a. tillställts de
            politiska partiernas riksdagsgrupper från Ungdomsvårdsskolornas
            tjänstemannaförenings rektorssektion, har antalet fall där elever
            före intagningen på ungdomsvårdsskola gjort sig skyldiga till
            våldsbrott såsom rån, våldtäkt eller försök till sådana brott
            ökat i så hög grad, att på en del skolor för manligt klientel
            närmare hälften av ele- verna har gjort sig skyldiga till brottslighet
            av detta slag. Den individuellt förebyggande verksamheten spelar
            här en synnerligen betydelsefull roll. En viktig sida av den förebyggande
            verksamheten är att barnavårdsmyndigheterna på ett tidigt stadium
            ingriper mot ungdomar som gjort sig skyldiga till brott eller
            asocialitet och — i de fall där uppväxt- miljön visar sig olämplig
            för de unga — omplacerar dem till en lämpligare miljö. I många
            fall är placering i fosterhem den lämpligaste formen. En- ligt
            3 36 i barnavårdslagen bör vård i enskilt hem vara den åtgärd
            som i första hand skall tillgripas mot ungdomar som blivit omhändertagna
            för samhällsvård. Anstaltsvård bör som regel inte tillgripas om
            lämpligt fos- terhem står till buds och betryggande uppsikt över
            den omhändertagne kan ske där. Att fostran på ungdomsvårdsskola
            inte bör tillgripas annat än som en sista utväg torde vara en
            allmän uppfattning. Värdet av vård i enskilt hem understryks också
            för eftervårdens del av kommittén för behandlingsforskning vid
            ungdomsvårdsskolorna i dess för- ra året avgivna betänkande (SOU
            1964:24). Däri sägs att erfarenheten vi- sar att vissa av de enskilda
            hem i vilka ungdomsvårdsskolelever placeras för vård utom skolan
            lyckas förvånansvärt väl även med mycket svårhan- terliga ungdomar.
            Däri sägs också att de kontinuerliga känslokontakter och norminflytanden,
            som en elev blir föremål för i en familjegrupp med har- moniska
            och för hans egenart förstående fostrare, bedöms vara av väsent-
          </p>
          <pb facs="riksdagen-motions-pdf/data/1965/mot_1965__ak__690/mot_1965__ak__690-002.pdf"/>
          <fw xml:id="i-NHiDBs6EZ5fZRiRBr9rqMU">
            Motioner i Andra kammaren, nr 690 år 1965 17
          </fw>
          <p xml:id="i-CNoCcWa5ZE9GGRV35pL9Nb">
            ligt värde för hans anpassning också till samhällets normsystem.
            — Om detta gäller för det svårt belastade klientel som ungdomsvårdsskolornas
            ele- ver utgör, torde man enligt vår mening med fog kunna göra
            gällande att det har än större relevans vad beträffar ännu icke
            så allvarligt belastade ungdomar. Vikten av den form av individuellt
            förebyggande åtgärder som foster- hemsverksamheten utgör har senast
            understrukits av utredningen angåen- de försöksverksamhet mot
            ungdomsbrottsligheten i dess betänkande Aktion mot ungdomsbrott
            (SOU 1964:58). Utredningen anför att fosterhemsverksamheten spelar
            en så betydelsefull roll, att den därför bör förstärkas på den
            ort där försöksverksamhet skall bedrivas. Utredningen påtalar
            att barnavårdsnämnderna på många håll gör betydelsefulla insatser
            för att finna fosterhem men att behovet av vård i enskilda hem
            inte alltid går att tillgodose, varför man i många fall är nöd-
            sakad att omhänderta den unge för vård vid ungdomsvårdsskola.
            Man kan anta — anföres vidare — att ett intensifierat uppsökande
            av fosterhem komme att minska behovet av intagning på ungdomsvårdsskola.
            Enligt utredningen bör barnavårdsnämnderna för att stimulera lämpliga
            personer att ta fosterbarn kunna erbjuda fosterlöner, som står
            i rimlig pro- portion till de krävande och ansvarsfulla insatser
            man måste begära av fosterföräldrarna. Det råder enligt vad som
            erfarits mycket olika praxis i kommunerna i fråga om storleken
            av fosterlönen. En av anledningarna till att kommunerna i vissa
            fall visar ett påfallande ointresse av att anskaffa fosterhem
            och där placera ungdomar som omhän- dertagits — eller borde omhändertagas
            — för samhällsvård synes just vara den ekonomiska sidan av saken.
            Detta påtalades i en interpellation av herr Enskog (fp) vid 1962
            års riksdag:
          </p>
          <p xml:id="i-PxB3v2mP3CzCQR1xcipZdy">
            En av anledningarna torde vara att vården på ungdomsvårdsskolorna
            be- kostas av staten medan kommunerna själva får stå för kostnaderna
            i fos- terhem i de fall de inte anordnats av ungdomsvårdsskolorna.
          </p>
          <p xml:id="i-AyEKP9dRb5h3o288FvVjQV">
            Denna uppfattning delades av dåvarande socialministern, statsrådet
            Nils- son, som anförde: Det skall nämligen erkännas att vissa
            kommuner inte gör någonting för de unga innan det har gått så
            långt att dessa har gjort sig skyldiga till så- dana brott som
            föranleder intagande på ungdomsvårdsskola. Och detta är inte ett
            lämpligt sätt att behandla de unga.
          </p>
          <p xml:id="i-5dJ6aQgZPzvmQ1BjRZcCLf">
            Vi är för vår del övertygade om att det nog tyvärr i många fall
            förhåller sig just på det sätt som ovan påpekats av herrar Enskog
            och Nilsson. Många kommuner drar sig i det längsta för att tillgripa
            fosterhemsplacering. Detta kan medföra att den unge blir ytterligare
            belastad och senare måste pla- ceras på en statlig ungdomsvårdsskola.
            Vi vill emellertid betona att många
          </p>
          <pb facs="riksdagen-motions-pdf/data/1965/mot_1965__ak__690/mot_1965__ak__690-003.pdf"/>
          <fw xml:id="i-HQvqh9KaKcipsfsURycAwU">
            18 Motioner i Andra kammaren, nr 690 år 1965
          </fw>
          <p xml:id="i-GQY9eYHM6kSS9SJmbfYVPV">
            kommuner på ett fullt tillfredsställande sätt fullgör sitt ansvar
            gentemot de unga genom att i tid placera dem i ett gott fosterhem.
            För att ytterligare stimulera till anskaffande av och placering
            i foster- hem bör man enligt vår uppfattning allvarligt överväga
            om inte staten bor- de stå för kostnaderna även för sådan behandling
            av ungdomar. Då staten bekostar såväl vård i ungdomsvårdsskola
            som eftervård i fosterhem kan man på principiella grunder anse
            att staten även borde bekosta den före- byggande vården i fosterhem.
            Det kan med fog göras gällande att man ge- nom att på ett tidigt
            stadium tillgripa sådan vård har en betydande chans att förhindra
            att den unge blir ytterligare belastad. Därigenom undvikes vård
            på ungdomsvårdsskola, och staten gör en betydande inbesparing.
            Frågan om konstruktionen av det statliga stödet till vård av ungdomar
            i fosterhem erbjuder vissa praktiska svårigheter. Bl.a. uppkommer
            ett gränsdragningsproblem beträffande vilket slags enskild vård
            som staten bör finansiera och vilken vård som det alltfort bör
            vara en kommunal angelägenhet att bekosta. Vi är därför inte beredda
            att här framlägga ett konkret förslag till hur det statliga stödet
            skall vara konstruerat utan inskränker oss till att uttrycka vår
            principiella uppfattning att staten bör genom ett lämpligt utformat
            stöd stå för kostnaden för vård i enskilt hem av kriminell eller
            asocial ungdom. Frågan synes oss böra bli föremål för skyndsam
            utredning. 1961 års utredning om effektivare åtgärder för vård
            utom skola av ungdomsvårdsskolelever har genom tilläggsdirektiv
            den 18 november 1963 fått i uppdrag att verkställa utredning och
            till Kungl. Maj:t inkomma med förslag i fråga om beredande av
            ökade möjligheter att bistå unga personer, som löper fara att
            utvecklas i asocial riktning. Åt denna utredning kan lämpligen
            uppdragas att skyndsamt utreda den lämp- liga konstruktionen av
            statligt stöd till vård »före skola» av kriminellt eller asocialt
            belastade ungdomar. Uppdraget kan emellertid även, om Kungl. Maj:t
            så finner lämpligt, överlämnas åt en särskild utredning. Med hänvisning
            till vad sålunda anförts hemställer vi, att riksdagen i skrivelse
            till Kungl. Maj:t måtte anhålla om skyndsam utredning av frågan
            om lämplig utformning av statligt stöd till förebyggande vård
            i enskilt hem av aso- cial eller kriminell ungdom.
          </p>
          <p xml:id="i-9Y9ZVSxUhj9dzvEXdyDFGf" type="date">
            Stockholm den 27 januari 1965
          </p>
          <p xml:id="i-VeeoaA1BEg4g7yrYUpxQjv">
            Brita Elmén Ingrid Gärde Widemar Axel Gustafsson i Borås Mac
            P. Hamrin C.-G. Enskog i Kalmar
          </p>
          <p xml:id="i-4EqL9EujcN5vtWEju6VUNh">
            AB Gustaf Lindströms Boktr., Stockholm 1965 1801
          </p>
        </div>
      </div>
    </body>
  </text>
</TEI>
