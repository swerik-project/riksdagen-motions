<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-JuU-00015">
  <teiHeader>
    <fileDesc>
      <titleStmt>
        <title>med anledning av prop. 2001/02:135 Sveriges antagande av rambeslut om bekämpande av terrorism</title>
        <author corresp="i-PyYxwdbw2KYpXyCWKWHmmT i-CwVjNqMneZm6zhJTP798e5">av Johan Pehrson och Helena Bargholtz (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2001/02:135 Sveriges antagande av rambeslut om bekämpande av terrorism</title>
          <idno type="rdwebb">GP02Ju15</idno>
          <rs type="number">Ju15</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GP02Ju15/text</ref>
          <ref type="dokument_url_html">http://data.riksdagen.se/dokument/GP02Ju15</ref>
          <ref type="dokumentstatus_url_xml">http://data.riksdagen.se/dokumentstatus/GP02Ju15</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-CwVjNqMneZm6zhJTP798e5</idno>
            <name>Helena Bargholtz</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-LL9rJjtex8oTRY2tch2Qj"/>
        <correspContext corresp="i-LL9rJjtex8oTRY2tch2Qj">
          <ref>Proposition 2001/02:135</ref>
        </correspContext>
        <correspAction xml:id="i-3kxA6ggq4366ZqFh4QyTbd" type="signed"/>
        <correspContext corresp="i-3kxA6ggq4366ZqFh4QyTbd">
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-CwVjNqMneZm6zhJTP798e5"/>
        </correspContext>
        <correspAction type="referral" xml:id="i-2Pp7ArYAKfDHC5tbBPCqMF">
          <date when="2002-04-09"/>
        </correspAction>
        <correspAction type="dismissal" xml:id="i-ELsY8X1WGpRBo9ShGmcpwh">
          <date when="2002-04-05"/>
        </correspAction>
        <correspAction type="submission" xml:id="i-9A4rGt6QDAWqqsBEC9t9W9">
          <date when="2002-04-04"/>
        </correspAction>
        <correspAction type="assigned" xml:id="i-PoogN6gr8FPmFkpwB2TXbP"/>
        <correspContext corresp="i-PoogN6gr8FPmFkpwB2TXbP">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_Ju_0015/mot_200102_Ju_0015-0001.pdf"/>
      <div type="motHeader" xml:id="i-2emfBGHfuHfywLGvafEEyo">
        <div type="motTitle" xml:id="i-R13VhK1FzwffxHnQXey7xw"/>
        <div type="motSubmissionInfo" xml:id="i-7EH2Dujbyp9H8w9CvRHMFJ"/>
      </div>
      <div type="motBody" xml:id="i-8tad59bLtePV3tQyfztMX6">
        <div xml:id="i-QJ2c3EARfRxQGhDF4K8V8a">
          <p xml:id="i-VWbnxiHCYu5CxX9do7YHEc">
            10
          </p>
          <p xml:id="i-6pESJyN2N9pycNzWBF75E4">
            2001/02 mnr: Ju15 pnr: fp1161
          </p>
          <p xml:id="i-GeYdTCoc9WZcTHwPaGc9wk">
            Motion till riksdagen 2001/02:Ju15
          </p>
          <p xml:id="i-PjCqmuHhedrCetppW6mzvs">
            av Johan Pehrson och Helena Bargholtz (fp) med anledning av prop.
            2001/02:135
          </p>
          <p xml:id="i-L6x588Rgnppy7E3V1PJqCD">
            Sveriges antagande av rambeslut om bekämpande av terrorism
          </p>
          <p xml:id="i-WUhWC5xhipaqqJFv2SgDJq">
            Förslag till riksdagsbeslut
          </p>
          <p xml:id="i-MY8w3JnZLqCB4CMQY4RwyE">
            1. Riksdagen beslutar att avslå proposition 2001/02:135. Riksdagen
            tillkännager för regeringen som sin mening vad i motionen anförs
            om att rambeslutet och efterföljande lagstiftningsåtgärder bör
            behandlas i ett sammanhang.
          </p>
          <p xml:id="i-B8n7dAUfu6FqD5tQJcxb2B">
            Motivering
          </p>
          <p xml:id="i-Kpy4oQqECNHmzCrP9mVQKm">
            Folkpartiet liberalerna har sedan de fasansfulla terrorattackerna
            mot USA den 11 september 2001 ställt sig bakom Sveriges officiella
            hållning i fråga om kampen mot terrorismen. Terrorism är inte
            någon ny företeelse. Det har sedan lång tid tillbaka funnits grupper
            och individer med rötter i både den extrema högern och vänstern,
            religiös extremism och nationalism som begått terroristbrott.
            Oskyldiga civila har mördats och demokratier har allvarligt hotats
            på många håll i världen. Terrorismen utgör alltså ett hot både
            mot enskilda individer och mot det öppna samhället och rättsstaten.
            I och med terrordåden i USA fick världen än en gång bekräftelse
            på att terrorismen utgör ett faktiskt hot mot världens demokratier.
            För oss liberaler förblir det en självklarhet att ta ställning
            för och försvara enskilda individers mänskliga fri- och rättigheter
            och de värden som bär upp demokratin och rättsstaten. Vi fördömer
            terrorismen och de som skyddar och understödjer terrorverksamhet.
            Därför har vi också uttalat vårt stöd för USA:s militära aktioner
            i syfte att krossa talibanregimen i Afghanistan och få bort en
            av världens värsta förtryckarregimer som dessutom låtit landet
            fungera som härbärge för åtskilliga av världens farligaste terrorister.
            Av samma skäl ställer vi oss positiva till EU-ländernas gemensamma
            arbete i kampen mot terrorism. För oss är det både naturligt och
            önskvärt att Sverige tillsammans med demokratierna i EU söker
            finna gemensamma = lösningar på gränsöverskridande problem, såsom
            den internationella terrorismen.
          </p>
          <pb facs="riksdagen-motions-pdf/data/200102/mot_200102_Ju_0015/mot_200102_Ju_0015-0002.pdf"/>
          <p xml:id="i-AF2FHUqvdUKJzaCThMfHtJ">
            2001/02:Ju15
          </p>
          <p xml:id="i-29tfxkzNhMPuijqwcf948T">
            11
          </p>
          <p xml:id="i-7zYpqGeTWV8z3JoLHYcEF9">
            Trycket på EU:s medlemsländer att intensifiera samarbetet kring
            terroristbekämpning ökade dramatiskt i och med händelserna den
            11 september förra året. Rådet för rättsliga och inrikes frågor
            träffade en politisk överenskommelse om innehållet i rambeslutet
            redan vid sitt möte den 6-7 december 2001. Processen gick mycket
            snabbt. Även om regeringen har haft ambitionen att hålla riksdagens
            justitieutskott och EU-nämnd kontinuerligt informerade om förhandlingsläget
            har riksdagens möjligheter att analysera förslagets innebörd varit
            starkt begränsad. Då rambeslut enligt artikel 34.2 b i Fördraget
            om Europeiska unionen är bindande för medlemsstaterna och då det
            nu aktuella rambeslutet innehåller bestämmelser som kräver ändring
            av svensk lag krävs riksdagens godkännande innan Sverige röstar
            för ett slutligt antagande av rambeslutet i ministerrådet. I propositionen
            föreslås nu att riksdagen skall godkänna det inom Europeiska unionen
            upprättade utkastet till rambeslut om bekämpande av terrorism.
            I rambeslutets artikel 1 uppräknas de handlingar som enligt brottsbeskrivningen
            i nationell lagstiftning skall betraktas som terroristbrott. De
            handlingar som omfattas anges i punkterna a—j. Exempel på dessa
            är angrepp mot en persons liv som kan leda till döden, flygkapning,
            utsläpp av farliga ämnen vilka utsätter människoliv för fara osv.
            Men för att handlingarna skall betraktas som terroristbrott krävs
            att ytterligare rekvisit är uppfyllda. Först och främst måste
            handlingen ha begåtts uppsåtligen och genom sin art eller sitt
            sammanhang kunna allvarligt skada ett land eller en internationell
            organisation. Dessutom måste det styrkas att handlingen begåtts
            i syfte att t.ex. injaga allvarlig fruktan hos en befolkning,
            otillbörligen tvinga offentliga organ eller en internationell
            organisation att utföra eller att avstå från att utföra en viss
            handling, eller allvarligt destabilisera eller förstöra de grundläggande
            = politiska, konstitutionella, ekonomiska eller sociala strukturerna
            i ett land eller i en internationell organisation. Rambeslutet
            är den första internationella överenskommelse som definierar terrorism
            och förslaget har delvis mött hård kritik. Att formulera en juridisk
            definition av terrorism är en mycket komplicerad uppgift och har
            varit den svåraste knäckfrågan under förhandlingen. Även om tolkningsföreskrifterna
            säger att rambeslutet inte innebär att politiska fri- och rättigheter
            inskränks finns det anledning att ta bl.a. människorättsorganisationernas
            oro för att definitionen kan komma att ”lånas” av förtryckarregimer
            som vill hitta acceptabla ursäkter för att slå ned frihetskämpar
            eller som vill terroriststämpla demokratiförespråkare som verkar
            för att störta diktaturer på allvar. Vi anser även att det är
            otillfredsställande att regeringen inte samtidigt preciserar och
            ger riksdagen möjlighet att ta ställning till vilka beslut om
            nya lagar som rambeslutet kräver för svenskt vidkommande i anslutning
            till att riksdagen föreslås anta rambeslutet. I propositionen
            redogör regeringen för behovet av lagstiftningsåtgärder med anledning
            av rambeslutet. Alla handlingar som anges i rambeslutets första
            artikel 1 torde redan idag vara kriminaliserade enligt svensk
            rätt. Men för att uppfylla rambeslutets krav på att dessa handlingar,
            då de kvalificerade rekvisiten i inledningen av artikel 1 är uppfyllda,
            skall betraktas som terroristbrott anser regeringen att en särskild
          </p>
          <pb facs="riksdagen-motions-pdf/data/200102/mot_200102_Ju_0015/mot_200102_Ju_0015-0003.pdf"/>
          <p xml:id="i-XLmccTCqBV3pDH9DusXiN5">
            straffbestämmelse om ansvar för terroristbrott bör införas. På
            sidan 25 i propositionen = framhåller emellertid regeringen att
            ”en = särskild terroristbestämmelse kräver noggrant övervägande.
            Det kan t.ex. inte uteslutas att det, såsom bedömts nödvändigt
            av den danska regeringen, krävs vissa ändringar av redan existerande
            straffbestämmelser.” Vår invändning mot propositionen bygger huvudsakligen
            på det faktum att riksdagen i detta fall saknar möjlighet att
            överblicka vilka konsekvenser rambeslutet egentligen kommer att
            få på svensk lagstiftning. Behandlingen försvåras också av att
            förslaget inte är berett på det sätt som vi är vana vid. Förslaget
            har inte remissbehandlats på vanligt sätt och inte heller har
            Lagrådets synpunkter inhämtats, vilket avsevärt försämrar kvaliteten
            i beslutsunderlaget. Den lagstiftning som rambeslutet föreskriver
            i de olika medlemsländerna handlar om mycket allvarliga brott
            med stränga straff. Det finns därför all anledning att ge riksdagen
            möjlighet att ta ställning till rambeslutet och dess följdlagstiftning
            i ett sammanhang, utifrån väl genomarbetade beslutsunderlag. Samtidigt
            som vi måste visa handlingskraft mot terrorism måste rättsstatens
            grundläggande principer respekteras. Vi kan aldrig acceptera =
            att t.ex. legalitetsprincipen «åsidosätts av = kortsiktiga effektivitetsskäl.
            Då har vi ingenting vunnit. Av de skäl som ovan framförts föreslår
            Folkpartiet att propositionen skall avslås i avvaktan på att regeringen
            återkommer med en samlad proposition som behandlar både rambeslutet
            och de lagstiftningsåtgärder som kan bli nödvändiga för Sveriges
            del.
          </p>
          <p xml:id="i-89TfnknUWz1U7NmvFnqywK">
            Stockholm den 4 april 2002 Johan Pehrson (fp) Helena Bargholtz
            (fp)
          </p>
          <p xml:id="i-AabEh1aM54A6BBh9ZJRdpz">
            2000/01:c999
          </p>
          <p xml:id="i-68CdRsDHbieMmEC4bC4koU">
            12
          </p>
        </div>
      </div>
    </body>
  </text>
</TEI>
