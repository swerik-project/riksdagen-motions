<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-MJU-03247">
  <teiHeader>
    <fileDesc>
      <titleStmt>
        <title>Skog och bioekonomi</title>
        <author corresp="i-NaB2cvgwB4zVi98HPFcvof">av Kristina Yngwe m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3247 av Kristina Yngwe m.fl. (C)</title>
          <idno type="rdwebb">H7023247</idno>
          <rs type="number">3247</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H7023247/text</ref>
          <ref type="dokument_url_html">http://data.riksdagen.se/dokument/H7023247</ref>
          <ref type="dokumentstatus_url_xml">http://data.riksdagen.se/dokumentstatus/H7023247</ref>
          <ref type="docx">http://data.riksdagen.se/fil/8BEF6338-0CE6-46B0-9C1A-C1BED927852F</ref>
          <ref type="pdf">http://data.riksdagen.se/fil/5A7C4158-5BF8-47F4-90D2-02BEDBE134FE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NaB2cvgwB4zVi98HPFcvof</idno>
            <name>Kristina Yngwe</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QHgv5iNVwgGKJgHaJMZ8sM</idno>
            <name>Magnus Ek</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-WG1giJMSibawsd4Nrc2c3k</idno>
            <name>Mikael Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Heie</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Ff1MLWhQ3dhyQzoVr3kiK5" type="signed"/>
        <correspContext corresp="i-Ff1MLWhQ3dhyQzoVr3kiK5">
          <note type="signatory" corresp="i-NaB2cvgwB4zVi98HPFcvof"/>
          <note type="signatory" corresp="i-QHgv5iNVwgGKJgHaJMZ8sM"/>
          <note type="signatory" corresp="i-RSqbTnBBX6dtdvF5RUM8Lr"/>
          <note type="signatory" corresp="i-Qqu9byP8zwudzHA8ErxkRe"/>
          <note type="signatory" corresp="i-FucmvyHZ22CXcKRGnfjaC4"/>
          <note type="signatory" corresp="i-WG1giJMSibawsd4Nrc2c3k"/>
          <note type="signatory" corresp="i-2SnUjYd3qzUQVBobN3u1Yc"/>
        </correspContext>
        <correspAction type="submitted" xml:id="i-CZCpfdsoJ9smyg8aH8Z1qr">
          <date when="2019-10-03"/>
          <time when="16:07:37"/>
        </correspAction>
        <correspAction type="reviewed" xml:id="i-RKZdCT7vwZQXdE3CLvEqYN">
          <date when="2019-10-03"/>
          <time when="19:18:36"/>
        </correspAction>
        <correspAction type="referred" xml:id="i-WkowtrySDjV1N9pE3Txzg3">
          <date when="2019-10-11"/>
        </correspAction>
        <correspAction type="assigned" xml:id="i-7J7ezjjdXYsnwgwUmYSt3J">
          <date when="2020-08-14"/>
          <time when="14:26:32"/>
        </correspAction>
        <correspContext corresp="i-7J7ezjjdXYsnwgwUmYSt3J">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-RHVBdHB8YPHo5C3oT2XBQU"/>
        <correspContext corresp="i-RHVBdHB8YPHo5C3oT2XBQU">
          <ref type="uppgift">2019/20:MJU7</ref>
          <ref type="ref_dok_id">H701MJU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU7</ref>
          <ref type="ref_dok_titel">Skogspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-XocjkJE7dqYcpR74ujCfoq"/>
        <correspContext corresp="i-XocjkJE7dqYcpR74ujCfoq">
          <ref type="uppgift">2019/20:SkU21</ref>
          <ref type="ref_dok_id">H701SkU21</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU21</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Meybq7u92KZoGZrMjhK9sx"/>
        <correspContext corresp="i-Meybq7u92KZoGZrMjhK9sx">
          <ref type="uppgift">2019/20:FöU7</ref>
          <ref type="ref_dok_id">H701FöU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FöU7</ref>
          <ref type="ref_dok_titel">Civilt försvar och krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-66z892duvXf7aSzZYk2Dt8"/>
        <correspContext corresp="i-66z892duvXf7aSzZYk2Dt8">
          <ref type="uppgift">2019/20:MJU12</ref>
          <ref type="ref_dok_id">H701MJU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU12</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-CUsna7bgY97iZkGPai5oo5"/>
        <correspContext corresp="i-CUsna7bgY97iZkGPai5oo5">
          <ref type="uppgift">2019/20:SkU20</ref>
          <ref type="ref_dok_id">H701SkU20</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU20</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5gRz9k1nc44tC8W8uAhCCp"/>
        <correspContext corresp="i-5gRz9k1nc44tC8W8uAhCCp">
          <ref type="uppgift">2019/20:CU16</ref>
          <ref type="ref_dok_id">H701CU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU16</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-8W9bTpu959L6KgFRREpJ7M"/>
        <correspContext corresp="i-8W9bTpu959L6KgFRREpJ7M">
          <ref type="uppgift">2019/20:MJU15</ref>
          <ref type="ref_dok_id">H701MJU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU15</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3247 av Kristina Yngwe m.fl. (C) Skog och bioekonomi</div>
      </div>
      <div type="motBody">
        <div type="motSummary">
          <head xml:id="i-KByZmShfngE5B6EefazBvF">
            Sammanfattning
          </head>
          <p xml:id="i-G1EEjgHQ8nHiRdWbJ7t2z">
            Ägande, ansvar och befogenheter går hand i hand. Det man äger
            förvaltar och vårdar man också. För Centerpartiet är äganderätten
            en grundmurad rättighet och en vägled­ande princip. Därför anser
            vi att den svenska skogen även fortsatt bör vårdas och brukas
            enligt principen frihet under ansvar. Vi tror att det är möjligt
            att verka för skogsnäring­ens utveckling samtidigt som den biologiska
            mångfalden bevaras.
          </p>
        </div>
        <div type="motProposal" subtype="förslag">
          <head xml:id="i-2Ks9yZjokguxZpvkxAcesZ">
            Förslag till riksdagsbeslut
          </head>
          <list style="ol">
            <item xml:id="i-MmyGkpiDA1Ff31dkYCHecz">
              Riksdagen ställer sig bakom det som anförs i motionen om att
              möjligheten till en nationell krisfond som exempelvis kan användas
              till att ersätta drabbade skogsägare bör ses över och tillkännager
              detta för regeringen.
            </item>
            <item xml:id="i-HtErK4VdpUPNZawDpo7NuG">
              Riksdagen ställer sig bakom det som anförs i motionen om att
              se över möjligheten att ersätta alla redan beslutade avsättningar
              och intrång innan nya skyddade områden inrättas och tillkännager
              detta för regeringen.
            </item>
            <item xml:id="i-FHfMo3g3ATBnus1kmh33DV">
              Riksdagen ställer sig bakom det som anförs i motionen om att
              rättslig prövning för markägare bör möjliggöras vid begränsningar
              och restriktioner i markområden med anledning av områdesskydd
              och tillkännager detta för regeringen.
            </item>
            <item xml:id="i-BBArqTV2sv8ScBRxBrARtb">
              Riksdagen ställer sig bakom det som anförs i motionen om att
              den lägsta slutavverkningsåldern bör slopas och tillkännager detta
              för regeringen.
            </item>
            <item xml:id="i-MAQ18dQ6HwwRJQ5vcgrS22">
              Riksdagen ställer sig bakom det som anförs i motionen om att
              skogsgödsling bör tillåtas på lämpliga marker i hela Sverige enligt
              samma ansvarsfulla principer som i jordbruket och tillkännager
              detta för regeringen.
            </item>
            <item xml:id="i-WkWNvgJQgVRePhmd8gdsh1">
              Riksdagen ställer sig bakom det som anförs i motionen om att
              säkerställa att skogskontot behålls i sin nuvarande form och om
              att genomföra en översyn av skogsavdraget och tillkännager detta
              för regeringen.
            </item>
            <item xml:id="i-PfX3RDgDs263mTi2j3mHMA">
              Riksdagen ställer sig bakom det som anförs i motionen om att
              utreda möjligheterna att kunna sätta in ersättning för naturvårdsavtal
              på skogskontot och tillkännager detta för regeringen.
            </item>
            <item xml:id="i-Pu77xgjxWLaDKo1ZdTnXkR">
              Riksdagen ställer sig bakom det som anförs i motionen om att
              utforma regelverk för att möjliggöra ett fortsatt ökat, långsiktigt
              och hållbart utnyttjande av skogsråvara och tillkännager detta
              för regeringen.
            </item>
            <item xml:id="i-E4dLUMzMAR17u2rvkEsTeD">
              Riksdagen ställer sig bakom det som anförs i motionen om att
              ett dynamiskt naturskydd bör säkerställas i vilket tidigare beslut
              kan utvärderas och omprövas eller förändras för att försäkra att
              de även fortsättningsvis bidrar till att skydda värdefulla miljöer
              och ekosystem på ett effektivt sätt, och detta tillkännager riksdagen
              för regeringen.
            </item>
            <item xml:id="i-MdsuaUQjxUcwYVVwAeEdHB">
              Riksdagen ställer sig bakom det som anförs i motionen om att
              utreda hur de ekonomiska incitamenten för klimatåtgärder i skogsbruket
              bör stärkas och om att den lägsta slutavverkningsåldern bör slopas
              och tillkännager detta för regeringen.
            </item>
            <item xml:id="i-PxqvomuW1ATFwp2avATiRn">
              Riksdagen ställer sig bakom det som anförs i motionen om att
              vidta åtgärder för att begränsa skadedjursangrepp på skog och
              tillkännager detta för regeringen.
            </item>
            <item xml:id="i-42Hm19JwcvJiBLDPSLV7mx">
              Riksdagen ställer sig bakom det som anförs i motionen om att
              arbeta förebyggande med skogsskador för att utveckla kunskap om
              och rutiner för angrepp och skador i skogen och tillkännager detta
              för regeringen.
            </item>
            <item xml:id="i-PTrvqGGpMXSjZGHWNptpzB">
              Riksdagen ställer sig bakom det som anförs i motionen om att
              staten bör ansvara för att hantera och minska spridningen av granbarkborrar
              i skyddade områden och tillkännager detta för regeringen.
            </item>
            <item xml:id="i-Xmqvu3AantZbFL7TkvBsK">
              Riksdagen ställer sig bakom det som anförs i motionen om att
              utöka arbetet för den biologiska mångfalden i Sverige och tillkännager
              detta för regeringen.
            </item>
            <item xml:id="i-W5g9zU1jZUBiTT5jDzSFFw">
              Riksdagen ställer sig bakom det som anförs i motionen om att
              statliga myndigheter och kommuner i högre grad ska värna den biologiska
              mångfalden utmed sin infrastruktur och i samhällsplaneringen och
              tillkännager detta för regeringen.
            </item>
            <item xml:id="i-EER7Tkmo4D6KMKFWWjwNQn">
              Riksdagen ställer sig bakom det som anförs i motionen om att
              se över hur nuvarande subventioner kan skatteväxlas inom näringen
              för att bibehålla konkurrenskraften och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-9AccxSAzt5FG6nHZbHdAX2">
            Skogsnäring
          </head>
          <p xml:id="i-SoaZjcrCmDTp6VZRDgbVcA">
            Skogen är oerhört viktig för svensk ekonomi, jobben på landsbygden
            och produktion av förnybar energi vilket idag är centralt för
            att möta klimathoten. Därför är det viktigt att skogsnäringen
            får rätt förutsättningar framöver. En del i detta är genomförandet
            av det nationella skogsprogrammet som kommer att lägga en grund
            för skogsnäringens framtid med bland annat jobb och hållbar tillväxt
            runt om i landet. Programmet kan ta vara på skogen och dess värdekedja
            som än tydligare skulle kunna bidra till utvecklingen mot ett
            hållbart samhälle och en biobaserad samhällsekonomi. Centerpartiet
            drev i regerings­ställning på för att Sverige skulle utveckla
            ett nationellt skogsprogram som omfattar skogens ekonomiska, sociala
            och miljömässiga värden.
          </p>
          <p xml:id="i-QAYGYJ8batDBcJynP7gvzp">
            Centerpartiet har framgångsrikt drivit skogsfrågorna i januariavtalet
            och fått igenom kraftfulla förslag som stärker äganderätten och
            skapar långsiktiga spelregler för skogs­bruket. Vi har även sett
            till att det utvecklas nya flexibla skydds- och ersättningsformer
            vid skydd av mark samt hur internationella åtaganden om biologisk
            mångfald ska kunna förenas med en växande cirkulär bioekonomi.
            Centerpartiet har också fått igenom en översyn av artskyddsförordningen
            för att det ska bli effektivt och rättssäkert att skydda hotade
            arter, samtidigt som det är tydligt gentemot markägaren om när
            man har rätt till ersättning. Utöver det har vi även stoppat den
            rättsosäkra nyckelbiotopsinventeringen.
          </p>
          <p xml:id="i-GSKoZRCEwdpkgowoucWj8c">
            Naturkatastrofer medför kännbara ekonomiska förluster för skogsägare,
            privatper­soner, näringsidkare och kommuner. Sverige har idag
            inte något regelverk för ekono­misk ersättning när katastrofsituationer
            väl har inträffat. Istället beslutar regeringen från fall till
            fall om extra stöd ska utgå. En nationell krisfond skulle skapa
            bättre förutsätt­ningar för ett mer förutsebart ersättningssystem
            som gynnar personer, näringsidkare och kommuner som drabbats extra
            hårt av naturkatastrofer. Det minskar också risken för att statens
            budget belastas med oförutsedda utgifter. Det skulle dessutom
            möjliggöra snab­bare utbetalningar – vilket kan vara helt centralt
            för de som drabbats. Centerpartiet vill därför se över förutsättningarna
            för att etablera en nationell krisfond och ett särskilt er­sättningssystem
            för personer, näringsidkare och kommuner som drabbats särskilt
            hårt av en kris. Skogsägare skulle genom ett sådant system få
            ersättning vid exempelvis natur­katastrofer.
          </p>
          <p xml:id="i-UQtbXa53UY9HBMyEP9sWiW">
            För att regelverket ska fungera på ett rimligt sätt måste även
            samhället göra priori­teringar och bära en del av kostnaden. Bland
            annat måste det finnas en princip om att ersätta alla redan beslutade
            avsättningar och intrång innan nya skyddade områden in­rättas.
            Konsekvenserna för enskilda skogsägare blir mycket omfattande
            när Skogsstyr­elsen nu i ökad omfattning avkräver hänsynstagande
            utifrån bestämmelserna om olika skydd. Den enskilda skogsägaren
            ges bland annat inte rätt till ersättning och det är svårt att
            överklaga eller ifrågasätta myndighetsbeslut. Det vill Centerpartiet
            ändra på genom att förenkla rättslig prövning för markägare vid
            restriktioner och begränsningar i mark­användning. För att värna
            äganderätten för skogsägare så vill Centerpartiet se tydligare
            instruktioner till relevanta myndigheter i regleringsbrev, uppdaterade
            modeller för in­trångsersättningar med mera. Detta stärker ägande-
            och brukanderätten.
          </p>
          <p xml:id="i-QvJbZGvsEsG4Xjouvvgwoc">
            Den gröna kolatomen, som finns i naturresurser på åkern och i
            skogen, utgör en oumbärlig byggsten i framtidens hållbara samhälle.
            Livsmedel, drivmedel, kemikalier, tyg och byggmaterial kan och
            bör produceras från förnybara resurser. Det skapar nya affärsmöjligheter
            för de gröna näringarna och företag baserade på landsbygden, samtidigt
            som det minskar belastningen på klimat och miljö. Det skapar jobb
            och tillväxt i hela landet och lägger grunden för export av miljöteknik
            och kunskap. Tillsammans är jorden och skogen Sveriges gröna guld
            och dess produkter leder till klimat- och miljönytta i hela världen.
            Därför måste landsbygden ha rätt verktyg för att bedriva ett modernt
            jord- och skogsbruk. För att ta ett samlat grepp kring de affärsmöjligheter
            som en övergång till ett biobaserat samhälle ger, anser Centerpartiet
            att en nationell strategi för en biobaserad samhällsekonomi bör
            tas fram. En stor vinst med den svenska skogspolitiken har varit
            de övergripande principer som regelverket bygger på. Dels politikens
            dubbla och jämställda mål om miljö och produktion och att lagstiftningens
            utgångspunkt är frihet under ansvar. Centerpartiet anser därför
            att skogsvårdslagstiftningens inriktning ska baseras på jäm­ställda
            mål mellan uthållig produktion som ger en god avkastning och bibehållandet
            av biologisk mångfald. Centerpartiet anser att det man med dessa
            jämställda mål kan utfor­ma regelverk för att möjliggöra ett fortsatt
            ökat, långsiktigt och hållbart utnyttjande av skogsråvara.
          </p>
          <p xml:id="i-SHGHuCCjpZ4mzL8QGMBcj2">
            För att inte inskränka äganderätten när det gäller skogsbruk
            vill Centerpartiet att Sverige i EU ska värna om den svenska modellen
            för skogsbruk. Sverige har en fungerande och ansvarfull modell
            som bygger på att vi tar hänsyn till både miljö och produktion.
            Centerpartiet tycker därför inte att EU på detaljnivå ska bestämma
            hur Sverige ska bedriva sitt skogsbruk men att regeringen i EU
            ska värna om den svenska modellen för skogsbruk.
          </p>
          <p xml:id="i-AY7GL97s5t9swJ6Poj9NwX">
            Inom skogsbruket sker idag markintrång som lämnar markägare otroligt
            maktlösa. Den svenska tolkningen av art- och habitatdirektivet
            och fågeldirektivet samlas i art­skyddsförordningen. Förordningen
            ger myndigheter rätt att lägga restriktioner på marken utan ersättning
            till markägaren. Detta får ekonomiska konsekvenser för markägaren
            som inte längre kan bruka sin mark. Tvingande avsättning av skogsmark
            som begränsar äganderätten bör inte vara tillåtet i de fall då
            ersättning inte kan betalas ut vid intrångs­tillfället. Centerpartiet
            vill därför att det vid markintrång som begränsar äganderätten
            och ett produktionsinriktat skogsbruk ska utfalla ekonomisk ersättning
            till markägaren. Vi vill också att det görs en omfattande översyn
            av olika typer av ersättningsformer för att markägaren enkelt
            och effektivt ska kunna få ersättning vid bildande av områdesskydd
            som begränsar ett produktionsinriktat skogsbruk. Inom ramen för
            januariavtalet har Centerpartiet fått igenom en utredning som
            ska se över nya ersättningsformer.
          </p>
          <p xml:id="i-3mVhKUDDSLRH5HFWxsRxaJ">
            Idag sätter lavskrikan och bombmurklor stopp för ett fungerande
            skogsbruk eftersom den svenska tolkningen av EU:s art- och habitatdirektiv
            samt fågeldirektivet är brist­fällig. I den svenska artskyddsförordningen,
            som beskriver hur Sverige ska implemen­tera direktivet, har myndigheter
            tolkat artskyddet som ett individskydd. Detta innebär att den
            svenska tolkningen är både felaktig och betydligt mer omfattande.
            Centerpartiet vill därför att den svenska tolkningen av EU:s art-
            och habitatdirektiv och fågeldirektiv ses över och ändras. I ett
            gemensamt brev till regeringen har också generaldirektörerna för
            Skogsstyrelsen och Naturvårdsverket efterlyst en översyn av artskyddsförordningen
            på grund av ett rättsosäkert läge. Mark- och miljööverdomstolen
            konstaterade även i ett fall i februari 2017 att det inte varit
            lagstiftarens avsikt att bestämmelsen i 8 § artskyddsför­ordningen
            ska ges en sådan tillämpning att pågående markanvändning avsevärt
            försvår­as och konstaterade att artskyddsförordningen är ofullständig.
            Med anledning av detta är viktigt med en utredning som säkerställer
            att artskyddsförordningen är tillämpbar, effek­tiv och rättssäker,
            något som Centerpartiet också fick igenom i januariavtalet.
          </p>
          <p xml:id="i-2FNoZEwWDL7WgfoL1BjRqv">
            Skogsbruket har länge bedrivits efter principen frihet under
            ansvar. Det har varit mycket framgångsrikt och bör fortsätta.
            Att avverka är ett stort beslut, som bäst fattas av markägaren.
            I Finland har man tagit bort gränsen för lägsta slutavverkningsålder.
            I Sverige finns denna lagstiftning kvar. Samtidigt är Sverige
            ett avlångt land där skogens tillväxttakt varierar betydligt.
            I vissa fall kan det vara rationellt att avverka vissa bestånd
            tidigare än vad lagen i dag medger. Samtidigt finns givetvis uppenbara
            ekonomiska incitament för den enskilda skogsägaren att inte avverka
            för tidigt. Sammantaget vore det naturligt att med Finland som
            förebild öka skogsägarnas självbestämmande.
          </p>
          <p xml:id="i-3iv5YsdHMdzV6iD43Ve4Uw">
            För att kunna öka uttaget av biomassa behöver vi nyttja tillväxtfrämjande
            åtgärder. Skogsgödsling på lämpliga marker är en sådan åtgärd.
            Det bör därmed också i högre grad tillåtas även i södra Sverige.
            Det är viktigt att spridning av gödsel sker på samma ansvarsfulla
            sätt som i jordbruket för att hindra övergödning och näringsläckage.
          </p>
          <head type="h2" xml:id="i-FZ5MgU8jnVVEiBF8dV4bzf">
            Nyckelbiotoper
          </head>
          <p xml:id="i-gvMGRDZfAou4F6WoSQgFq">
            Nyckelbiotoper är ett begrepp som används för att klassificera
            skogsområden med mycket höga naturvärden. De senaste åren har
            dock nyckelbiotoper lett till problem för skogs­ägare. Trots att
            klassificeringen nyckelbiotop inte ger formell skyddsstatus har
            det lik­ställts med ett stopp för avverkning, något som inte var
            tanken från början. Certifierings­systemen FSC och PEFC har bidragit
            till att nyckelbiotoperna fått en helt annan status och innebörd
            än tidigare. Nästan inga marknadsaktörer köper virke från nyckelbiotoper,
            vilket drabbar alla skogsägare oavsett om de valt att certifiera
            sig eller inte. Metoden för att inventera nyckelbiotoper är också
            kontroversiell då den är utvecklad efter förhållanden i södra
            och mellersta Sverige. Trots det har den tillämpats i hela landet,
            vilket blir proble­matiskt då de nordvästra skogarna skiljer sig
            från resten av landet. Klassificeringen av nyckelbiotoper blir
            därför bristande om metoden för inventering används på fel sätt.
            I januariavtalet lyckades Centerpartiet stoppa den utökade nyckelbiotopsinventeringen.
          </p>
          <head type="h2" xml:id="i-LUgQTZBaQDKMcuNaWU2iXX">
            Skogskonto
          </head>
          <p xml:id="i-49ZcJngJxKnNiBdFKUb84N">
            Skogsbruket har en omloppscykel som skiljer sig från övriga branscher
            med en period om 80–100 år från plantering till avverkning. Inkomsten
            från verksamheten kommer således inte årligen utan kanske en gång
            per generation. Skogskontot har inte bara ett inkomstutjämnande
            syfte. Det underlättar också för större avverkningsuttag under
            år när efterfrågan är hög, vilket är viktigt för en väl fungerande
            virkesmarknad. Dessutom har det en viktig funktion när större
            olyckor sker. Under stormen Gudrun fälldes träd som motsvarade
            hela Sveriges avverkning under ett år. Skogskontot fyllde då en
            viktig funk­tion för att balansera medel i syfte att hantera ett
            antal kommande år med stora utgifter för skogsvård och låga virkesintäkter.
          </p>
          <p xml:id="i-KZJ5ARQ6bnGaGMVQNqzp8N">
            Regeringen har aviserat att den vill avskaffa skogskontot. Om
            regeringen skulle ta bort skogskontot riskerar avverkningar att
            bli skattemässigt drivna i stället för att ske på det långsiktigt
            lämpligaste och effektivaste sättet. En förändrad möjlighet till
            ekonomisk utjämning mellan åren skulle vara förödande för det
            engagemang och det naturvårdande arbete som alla dessa engagerade
            skogsägare bedriver varje dag. Dagens regelverk som möjliggör
            utjämning av inkomster mellan åren i form av insättning på skogskonto
            och skogsskadekonton ger en stabil grund och möjlighet att bedriva
            ett långsiktigt hållbart skogsbruk. Centerpartiet vill behålla
            skogskontot i dess nuvarande form, eftersom det fyller en viktig
            funktion för skogsnäringen och eftersom det både förenklar och
            förbätt­rar förutsättningarna för skogsnäringen. Skogskontot kan
            även fylla en viktig funktion när det gäller ersättning för naturvårdsavtal.
            Naturvårdsavtal är normalt 50-åriga och kan ses som en del av
            det långsiktiga skogsskyddet. Markägaren får ekonomisk ersätt­ning
            för de begränsningar i brukandet som avtalet medför. Ersättningen
            utgår med ett engångsbelopp vid avtalsperiodens början. Ett sätt
            att stimulera fastighetsägare att ingå naturvårdsavtal med staten
            är att se över reglerna så att även ersättning för naturvårds­avtal
            kan ligga till grund för skogskontoinsättning. Centerpartiet vill
            därför utreda möjligheterna att ersättning för naturvårdsavtal
            ska kunna sättas in på skogskontot.
          </p>
          <head type="h2" xml:id="i-4wRFEVDEft9aTdt7dafaC2">
            Naturvård med respekt för äganderätt och för dem som berörs
          </head>
          <p xml:id="i-KG5pJZ6Bfqb2BaVWdMqyaL">
            Att skydda värdefull natur och hotade arter är en central uppgift
            för miljöpolitiken. För att naturvården ska vara långsiktigt hållbar
            behöver den bygga på legitimitet och del­aktighet från de som
            berörs. Med äganderätten kommer ett ansvar och intresse av att
            långsiktigt förvalta den resurs man äger. Engagerade markägare
            och brukare är det långsiktigt mest hållbara sättet att vårda
            vår natur. Naturvården förutsätter både att ägande- och brukanderätten
            värnas och en balans mellan bevarande och brukande. Det är ofta
            i den betade hagen, den i generationer skötta skogen och ängen
            där gräset slås som de största naturvärdena och biologiska mångfalden
            finns. Centerpartiet anser därför att skogsvårdslagstiftningen
            fortsatt ska bygga på jämbördiga mål om brukande och be­varande.
            Den principen har varit framgångsrik både när det gäller att utveckla
            branschen och ett ökande miljöskydd. För Centerpartiet är äganderätten
            en grundmurad rättighet. Äganderätten med egendomsskyddet är inskriven
            i Sveriges grundlag och FN:s deklara­tion om mänskliga rättigheter,
            men dess genomslag i myndigheternas hantering och prövning av
            enskilda ärenden behöver stärkas, så att enskildas rättigheter
            värnas och inte drabbas av orimliga konsekvenser. Värdefull natur
            kan behöva utökat skydd men det innebär samtidigt ofta att äganderätt
            och brukande begränsas. Det måste vara själv­klart att ägare eller
            brukare också ersätts för de inskränkningar som görs. Kostnaden
            för åtgärden måste också stå i proportion till den miljönytta
            som de naturvårdande åtgärder­na leder till, och det är viktigt
            att markägare och brukare involveras i hela processen. Därför
            ska tvingande avsättning av skyddsvärd mark eller vatten inte
            ske om ersättning inte kan betalas ut vid intrångstillfället.
            Det är även viktigt att naturskyddet är dynam­iskt och inte statiskt.
            Naturen, och hot och därmed skyddsbehov, utvecklas och för­ändras
            och naturskyddet måste ta höjd för sådana förändringar. Det är
            viktigt att tidigare beslut utvärderas och vid behov kan omprövas
            eller förändras för att se att de även fort­satt på ett effektivt
            sätt bidrar till att skydda värdefulla miljöer och ekosystem.
          </p>
          <p xml:id="i-7copLg8RYp9Z2kEVy3YrJ5">
            Centerpartiet vill skydda skogar med höga naturvärden från avverkning
            genom att utveckla de frivilliga certifieringar av skogsbruk och
            produktkedjor som redan finns för att stärka trovärdigheten för
            svenska biobaserade produkter. En mycket stor del av miljöskyddet
            bygger idag på frivilliga åtgärder och avsättningar. Staten ska
            ta hänsyn till detta när mål sätts och krav ställs. Samtidigt
            ser vi att den biologiska mångfalden och hotade arter i skog och
            mark behöver öka. Ett kostnadseffektivt sätt att skydda mark är
            att använda statlig produktiv skogsmark, till exempel från Sveaskog,
            Fortifikations­verket och Statens fastighetsverk, som ersättningsmark
            vid bildande av naturskydds­områden. Inom ramen för januariavtalet
            fick Centerpartiet igenom ett nytt Sveaskog­program som ska säkra
            resurser för skydd av värdefull natur.
          </p>
          <p xml:id="i-EEHTFgoqbSknwbZwgRK4zg">
            De initiativ från markägare för skydd av mark som fick stöd under
            KOMET-programmet var positivt och dessa erfarenheter bör tas till
            vara. Ett annat sätt att öka den biologiska mångfalden i skogen
            är att i större utsträckning använda ekologisk kompensation och
            system för att skapa och sälja krediter kopplade till åtgärder
            som minskar negativ påverkan på ekosystem eller biologisk mångfald.
          </p>
          <p xml:id="i-6asedACv7bmoWtYQLhBRys">
            Skogsbruket har länge bedrivits efter principen frihet under
            ansvar. Det har varit mycket framgångsrikt och bör fortsätta.
            Att avverka är ett stort beslut, som bäst fattas av markägaren.
            I Finland har man tagit bort gränsen för lägsta slutavverkningsålder.
            I Sverige finns denna lagstiftning kvar. Samtidigt är Sverige
            ett avlångt land där skogens tillväxttakt varierar betydligt.
            Centerpartiet anser att lägsta slutavverkningsålder ska slopas.
            I vissa fall kan det vara rationellt att avverka vissa bestånd
            tidigare än vad lagen i dag medger. Samtidigt finns givetvis uppenbara
            ekonomiska incitament för den enskilda skogsägaren att inte avverka
            för tidigt. Sammantaget vore det naturligt att med Finland som
            förebild öka skogsägarnas självbestämmande.
          </p>
          <head type="h2" xml:id="i-7fxGSFDqLCY8rKLyHLi3MX">
            Skogsskador
          </head>
          <p xml:id="i-8NxwbtqZKYE3zqowihzHUh">
            Vid en torr och varm sommar kan stora barkborreangrepp drabba
            Sveriges skogsägare. Virke för miljarder kan gå förlorat, vilket
            påverkar både enskilda skogsägare och virkes­industrin. Därför
            behöver ansvarig myndighet arbeta med frågan och vidta åtgärder
            för att hindra skadedjursangrepp på skog. Genom att förstärka
            kapacitetsuppbyggnaden inom olika typer av skogsskador är det
            möjligt att förebygga angrepp som förstör skogs­mark. Under lång
            tid har skogsskyddsarbetet i Sverige reducerats, mycket till följd
            av att vi varit besparade större angrepp och istället valt att
            prioritera forsknings- och utvecklingsresurser till andra frågor.
            Nu befinner vi oss i en situation där vi tvingas konstatera att
            vår kunskap om skogsskador inte är uppdaterad och att nästan inget
            utvecklingsarbete rörande skogsskydd har bedrivits under lång
            tid. Sverige behöver arbeta förebyggande med skogsskador för att
            utveckla kunskap och rutiner för angrepp och skador i skogen.
            Detta arbete ska göras tillsammans med representation från såväl
            skogsägarna, akademin och myndigheterna.
          </p>
          <p xml:id="i-9yvAjBMzegna44NMnoVsQo">
            Det är viktigt att staten tar ansvar för åtgärder för att hantera
            och minska spridning av granbarkborrar i skyddade områden. Eftersom
            granbarkborren snabbt sprider sig måste arbetet för att motverka
            skogsskador i naturskyddade områden intensifieras.
          </p>
          <head type="h2" xml:id="i-4SmRnYwi5dz4DbUu3xHAN3">
            Stärkt biologisk mångfald
          </head>
          <p xml:id="i-RJ1m96gaUcveWibVHhfTgu">
            Enligt FN:s vetenskapliga expertpanel för biologisk mångfald
            hotas upp emot en miljon av jordens åtta miljoner arter av utrotning.
            Hotet mot den biologiska mångfalden är på många sätt mer akut
            än klimatkrisen. Klimatkrisen är en av de drivande faktorerna,
            men även hur vi idag planerar våra samhällen, odlar vår mat och
            producerar vår energi på­verkar i stor grad den biologiska mångfalden.
            Även om klimatkrisen får en lösning kommer hotet mot den biologiska
            mångfalden att kräva ytterligare kraftfulla insatser. Att skydda
            värdefull natur och hotade arter är en viktig uppgift för den
            internationella miljöpolitiken. Trycket på ekosystemen ökar och
            den biologiska mångfalden minskar – denna trend måste brytas.
            Det är extremt viktigt att hålla i och stärka det arbete som sker
            inom ramen för FN:s konvention för biologisk mångfald. Det krävs
            större globala in­satser för att nå uppsatta mål för den biologiska
            mångfalden, inte minst i ljuset av att målen för 2020 inte ser
            ut att uppnås. För Centerpartiet är de som verkar nära naturen
            en viktig del i att den biologiska mångfalden bevaras. Därför
            vill vi utveckla metoder och styrmedel som utgår från att enskilda
            markägare kan och vill vara med i arbetet för biologisk mångfald
            – och ersätts för den nytta de bidrar till. Ett öppet och rikt
            odlings­landskap och ett aktivt skogsbruk är en förutsättning
            för en biologisk mångfald.
          </p>
          <p xml:id="i-WkzYkcN5WE3K5oZ9U31sQN">
            De ersättningar som idag finns för bevarande och förbättringar
            av kulturmiljöer och miljökvalitet, såsom biologisk mångfald,
            handlar om att kompensera lantbrukare för vad det kostar att vidta
            bestämda åtgärder, oavsett om dessa leder till önskade resultat
            eller inte. De uppfattas som byråkratiska och kräver mycket kontroller.
            I nästa landsbygds­program, med start 2021, bör Sverige istället
            gå över till mer resultat- och värdebaserade miljöersättningar.
            Det vill säga ersättningar som utgår från vad stödmottagaren levererar
            och speglar samhällets värdering av miljönyttor. Det finns god
            erfarenhet under lång tid från dessa system i bland annat Tyskland.
            Inventeringarna görs av lantbrukarna själva och utgår ifrån ett
            antal nyckelarter som ger indikation på den biologiska mångfalden
            och ger ersättning därefter. Systemet ger också mer resultat för
            pengarna, eftersom det offentliga kan prioritera ersättningar
            framför kontroller och inventeringar. Det bör också genomföras
            fler försök med värde- och resultatbaserade ersättningar på andra
            miljö­områden, såsom övergödning, så att samhället betalar för
            miljönyttan, istället för vissa åtgärder. Vi vill se fler incitamentsystem
            så att de än mer kan bidra i naturvårdsarbetet, och därför bör
            ett system för ekologisk kompensation utredas.
          </p>
          <p xml:id="i-LaUX3VCSVFtCRibNccUumk">
            Centerpartiet anser att tillverkare av kemikalier och läkemedel
            ska ta ett större ansvar för att minska sina utsläpp eftersom
            det skadar den biologiska mångfalden. Åtgärder för att stärka
            den biologiska mångfalden måste också integreras tydligare i stadsplaneringen
            och i kommunernas ansvar. Det ska vara en självklarhet att ytor
            som det offentliga för­fogar över brukas och används på ett sätt
            som gynnar den biologiska mångfalden. Många infrastrukturmiljöer,
            såsom vägkanter, banvallar, stationsområden, trädsäkringszoner,
            bangårdar och flygplatser har stor potential att utgöra attraktiva
            miljöer och spridnings­vägar för exempelvis pollinatörer. En annan
            offentlig yta som kan användas bättre är marken under Svenska
            kraftnäts stamnätsledningar. Dessa ytor röjs regelbundet och kan,
            rätt skötta, utgöra viktiga spridningskorridorer för arter. De
            privata nätbolagens nät utgör på samma sätt viktiga ytor och kan
            användas för att gynna den biologiska mångfalden ytterligare genom
            kloka ersättningar och ett breddat uppdrag i elnätsregleringen.
            Det finns också många nedlagda sand-, grus- och moräntäkter som
            med relativt enkla medel skulle kunna utgöra viktiga boplatser
            för olika bin och steklar som annars har svårt att hitta bra boplatser.
          </p>
          <p xml:id="i-64WYqAqUeb6aeKSieE59MW">
            En viktig åtgärd med stor nytta för den biologiska mångfalden
            är riktade informations­insatser. Med utökade utbildningsinsatser
            finns också möjlighet att nå fler privatpersoner som med enkla
            medel kan göra stor skillnad i sitt närområde inte minst för pollinatörer.
            Centerpartiet vill att insatser för den biologiska mångfalden,
            till exempel inköp av bisam­hälle, ska kunna ingå i det gröna
            avdrag som ska införas för privatpersoner – ett bidrag till viktiga
            ekosystemtjänster.
          </p>
        </div>
        <div type="motSignatures">
          <list>
            <item xml:id="i-6JwHqf91PPTg7RVQdTUjCK" who="i-NaB2cvgwB4zVi98HPFcvof">
              Kristina Yngwe (C)
            </item>
            <item xml:id="i-59SVRDVXcUFya5BomSwrnU" who="i-QHgv5iNVwgGKJgHaJMZ8sM">
              Magnus Ek (C)
            </item>
            <item xml:id="i-6y2hs26VYwyJ2r3hareXNX" who="i-RSqbTnBBX6dtdvF5RUM8Lr">
              Ola Johansson (C)
            </item>
            <item xml:id="i-UR5aCHTYvER1U3fWErYp6Q" who="i-Qqu9byP8zwudzHA8ErxkRe">
              Rickard Nordin (C)
            </item>
            <item xml:id="i-6Benyx2En9PiG8GD19n4Eg" who="i-FucmvyHZ22CXcKRGnfjaC4">
              Anders Åkesson (C)
            </item>
            <item xml:id="i-QDuestQFJxYnfSbAD5Gesj" who="i-WG1giJMSibawsd4Nrc2c3k">
              Mikael Larsson (C)
            </item>
            <item xml:id="i-MZ7TmD65CjVipbLH8PF2pr" who="i-2SnUjYd3qzUQVBobN3u1Yc">
              Ulrika Heie (C)
            </item>
          </list>
        </div>
      </div>
    </body>
  </text>
</TEI>
