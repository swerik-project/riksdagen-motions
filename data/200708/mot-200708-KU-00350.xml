<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00350">
  <teiHeader>
    <fileDesc>
      <titleStmt>
        <title>Stöd för unga brottsoffer m.m.</title>
        <author corresp="i-PVeQcRvegJXJJo2H94BNti">av Mikael Cederbratt (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stöd för unga brottsoffer m.m.</title>
          <idno type="rdwebb">GV02K350</idno>
          <rs type="number">K350</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K350/text</ref>
          <ref type="dokument_url_html">http://data.riksdagen.se/dokument/GV02K350</ref>
          <ref type="dokumentstatus_url_xml">http://data.riksdagen.se/dokumentstatus/GV02K350</ref>
          <ref type="doc">http://data.riksdagen.se/fil/67AA2ECC-3D54-416E-854D-CFD297AE7343</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PVeQcRvegJXJJo2H94BNti</idno>
            <name>Mikael Cederbratt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-69w4SkP593Haui4PjDWc3d" type="signed"/>
        <correspContext corresp="i-69w4SkP593Haui4PjDWc3d">
          <note type="signatory" corresp="i-PVeQcRvegJXJJo2H94BNti"/>
        </correspContext>
        <correspAction xml:id="i-NTdnMkaF6XNPMLMPjaXHfk" type="referral">
          <date when="2007-10-16"/>
        </correspAction>
        <correspAction xml:id="i-RYcQL7sbWkKu2uxjHjYs4j" type="dismissal">
          <date when="2007-10-16"/>
        </correspAction>
        <correspAction xml:id="i-Jey1xKw5FWsYgzjQ3KoyTC" type="numbering">
          <date when="2007-10-08"/>
        </correspAction>
        <correspAction xml:id="i-Vx38yif4qjxzx1H9fBAuFa" type="submission">
          <date when="2007-10-04"/>
        </correspAction>
        <correspAction xml:id="i-SVHVux8kvGtp4E1AuSDXdP" type="transfer">
          <date when="2007-10-04"/>
        </correspAction>
        <correspAction xml:id="i-7SyXycovjVSWUbCgacQQMm" type="assigned"/>
        <correspContext corresp="i-7SyXycovjVSWUbCgacQQMm">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WJ7fSKDmEhXbXs9q3gTjoZ" type="motBody">
        <div xml:id="i-9vT5g834wHq5agrxxh4e7s" type="motProposal" subtype="förslag">
          <head xml:id="i-SpHTRxewn7LwfLb6RvSic4">
            Förslag till riksdagsbeslut
          </head>
          <list xml:id="i-8hqeoASF4W6gXEfJRH6oU7" style="ol">
            <item xml:id="i-AHZRsGhQqKowZ288JhEWSR">
              Riksdagen tillkännager för regeringen som sin mening vad som
              anförs i motionen om en översyn av sekretessregler gällande målsägandes
              rättigheter att ta del av nedlagd förundersökning.
            </item>
            <item xml:id="i-J4DZxwjAod4YPcohhxSdhb">
              Riksdagen tillkännager för regeringen som sin mening vad som
              anförs i motionen om en översyn av målsägandes rättigheter att
              begära förhandling bakom stängda dörrar om målsägande är mellan
              15 och 21 år. 1
            </item>
            <item xml:id="i-PmcBmLuWm6yYsBYkoXjmAB">
              Riksdagen tillkännager för regeringen som sin mening vad som
              anförs i motionen om en översyn av ersättning till minderåriga
              brottsoffers vårdnadshavare i samband med förhandling i brottmål.
              1
            </item>
          </list>
          <p xml:id="i-BGdcZgburetSpkTjkSW7MK">
            1 Yrkandena 2 och 3 hänvisade till JuU.
          </p>
        </div>
        <div xml:id="i-CY9Q6b2QLxoEktFtfMtBvn" type="motContent">
          <head xml:id="i-8pTVk4gQXCAE1hfYr3Evxm" type="h1">
            Sekretesslagen
          </head>
          <p xml:id="i-BboxTo5M66VQHmLP8Z5nYb">
            Det är viktigt att stödja brottsoffer, inte minst de unga. Som
            ett led i detta arbete kommer tre företeelser kort att belysas.
            Den första handlar om förundersökningssekretessen som i vissa
            fall hindrar målsäganden från att ta del av förundersökningsprotokollet
            även efter det att förundersökningen har lagts ned. Målsägande
            anses här inte omfattas av de regler för partsinsyn som finns
            i sekretesslagen, samtidigt som den tilltalade har full tillgång
            till denna förundersökning genom sitt ombud. Anledningen till
            att målsägande i vissa fall nekas att ta del av en nedlagd förundersökning
            finns bland annat i att informationen kan vara känslig för polisens
            verksamhet, varför förundersökningen beläggs med sekretess. Sekretessen
            kan även vara beroende av behovet att skydda enskilda, vilket
            nämns i förundersökningen.
          </p>
          <p xml:id="i-HekByy6JHmKTTTGNPrK5At">
            Enligt min mening borde grundregeln vara att målsägande har rätt
            att ta del av en nedlagd förundersökning. Med dagens regler har
            den målsägande inte större rättigheter att ta del av en nedlagd
            förundersökning än vad allmänheten har, vilket verkar orimligt
            då den målsägande är part i målet. Reglerna kring vilken information
            som skulle kunna skapa problem för polisens arbete bör vara tydligt
            formulerade och kan under sådana omständigheter plockas bort från
            det förundersökningsprotokoll som lämnas ut. Men resonemang och
            grundregler bör utgå ifrån vad som på bästa sätt hjälper målsägande
            att komma vidare i sin bearbetning av en händelse. Att en förundersökning
            inte lyckats styrka brott behöver inte innebära att ett brott
            inte har begåtts och oavsett det har upplevelsen av händelsen
            förmodligen varit omtumlande för målsägande.
          </p>
          <head xml:id="i-2cqndWFcjapXs4YhLEfzMf" type="h1">
            Lyckta dörrar
          </head>
          <p xml:id="i-VfNuEZ9xajhKggi51W9tiS">
            För det andra vill jag se en översyn av de rättigheter som gäller
            unga vuxna målsäganden i samband med domstolsförhandling. Huvudregeln
            är att alla rättegångar ska vara offentliga. Från den principen
            finns vissa undantag. Bland annat sägs i 27 § lagen om unga lagöverträdare
            att rätten får förordna att målet hålls bakom stängda dörrar om
            den tilltalade inte har fyllt 21 år och förhandlingarna i målet
            kan leda till en uppmärksamhet som kan skapa en uppenbar olägenhet
            för den tilltalade. För en målsägande under 15 år finns en motsvarighet
            till detta, men däremot inte för en målsägande mellan 15 och 21
            år. Det går visserligen att förordna om stängda dörrar med hänsyn
            till målsägande, oavsett ålder, om målet till exempel rör sexualbrott.
            Det finns även andra möjligheter att tillgå om målsägande uppvisar
            rädsla för den tilltalade alternativt för någon åhörare, varför
            han eller hon inte fritt berättar sanningen vid en förhandling.
          </p>
          <p xml:id="i-We2ZckK8Wr8c1Gr2Meew6u">
            Det är min mening att rättigheten till att en förhandling ska
            hållas bakom stängda dörrar borde vara lika stark för den tilltalade
            som för målsägande i de fall målet rör unga vuxna under 21 år,
            och vi borde, i samma utsträckning som när det gäller den tilltalade,
            se till eventuell olägenhet som målsägande kan bli föremål för
            i samband med uppmärksamhet kring målet.
          </p>
          <head xml:id="i-UtSGVhzHmYyy3LcVFYrpVM" type="h1">
            Ekonomisk ersättning
          </head>
          <p xml:id="i-am5FejYXGEatpZZdcVXBP">
            För det tredje önskar jag en översyn vad det gäller ersättning
            till minderåriga brottsoffers vårdnadshavare i samband med förhandling
            i brottmål. Minderåriga brottsoffers vårdnadshavare och vittnen
            bör kunna erhålla ersättning för förlorad arbetsinkomst samt för
            resor i samband med deltagande vid förhandling i brottmål. Som
            reglerna ser ut idag har endast de personer som är kallade till
            brottmålsrättegång för att lämna uppgifter i målet rätt till ersättning
            för inställelse. När målsäganden eller vittne som inte har fyllt
            18 år kallas till förhandling ska vårdnadshavaren underrättas
            om kallelsen. Eftersom det i dessa fall handlar om en underrättelse
            finns det inte några regler som per automatik ger vårdnadshavaren
            rätt till ersättning om han eller hon väljer att infinna sig i
            rätten. Det är rimligt att en ung målsägandes eller ett ungt vittnes
            vårdnadshavare finns på plats som stöd.
          </p>
        </div>
        <div xml:id="i-PkkHwBBBro57b1eoyngAUy" type="signatureBlock">
          <list xml:id="i-P5AuSQQrNa2SBVvqiqjD94">
            <item xml:id="i-841fTvC53FGLk2GnSDjHac" who="i-PVeQcRvegJXJJo2H94BNti" type="signature">
              Mikael Cederbratt (m)
            </item>
          </list>
        </div>
      </div>
    </body>
  </text>
</TEI>
