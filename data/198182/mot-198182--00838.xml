<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--00838">
  <teiHeader>
    <fileDesc>
      <titleStmt>
        <title>Sysselsättningspolitiska åtgärder för Västernorrlands län  Bakgrund och lägessammanfattning</title>
        <author>Bo Forslund m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sysselsättningspolitiska åtgärder för Västernorrlands län  Bakgrund och lägessammanfattning</title>
          <idno type="rdwebb">G502838</idno>
          <rs type="number">838</rs>
          <ref type="dokument_url_text">http://data.riksdagen.se/dokument/G502838/text</ref>
          <ref type="dokument_url_html">http://data.riksdagen.se/dokument/G502838</ref>
          <ref type="dokumentstatus_url_xml">http://data.riksdagen.se/dokumentstatus/G502838</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TtvHecYGhXDKbncEMyzhpQ</idno>
            <name>BO FORSLUND</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-2ZcLNQ889BCYDFJuLZT77S</idno>
            <name>BENGT WIKLUND</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-2Mf7WKdcHrqFKbwM3gXcPT</idno>
            <name>RUNE JONSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-QqXbp2e1YXZjhRDVpAxspZ</idno>
            <name>NILS-OLOF GRÖNHAGEN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-7gSKVFq5GsgutoVdRQPtCt</idno>
            <name>STIG OLSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-L1i6pppXgrN6KaCEEuucGt</idno>
            <name>MARTIN SEGERSTEDT</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Cii2SUMXojt33pMkWoJqe7" type="signed"/>
        <correspContext corresp="i-Cii2SUMXojt33pMkWoJqe7">
          <note type="signatory" corresp="i-TtvHecYGhXDKbncEMyzhpQ"/>
          <note type="signatory" corresp="i-2ZcLNQ889BCYDFJuLZT77S"/>
          <note type="signatory" corresp="i-2Mf7WKdcHrqFKbwM3gXcPT"/>
          <note type="signatory" corresp="i-QqXbp2e1YXZjhRDVpAxspZ"/>
          <note type="signatory" corresp="i-7gSKVFq5GsgutoVdRQPtCt"/>
          <note type="signatory" corresp="i-L1i6pppXgrN6KaCEEuucGt"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__838/mot_198182__838-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1981/82: 838
          </p>
          <p>
            Bo Forslund m. fl. Sysselsättningspolitiska åtgärder för Västernorrlands
            län
          </p>
          <p>
            Bakgrund och lägessammanfattning
          </p>
          <p>
            Västernorrland har under senare år drabbats av allt svårare sysselsätt-
            ningsproblem. Under den senaste tolvmånadersperioden har bilden
            ytterli- gare förmörkats på ett dramatiskt sätt. Problemen för
            stunden är större än någonsin tidigare men framför allt avtecknar
            sig i perspektivet två-fem år en hotbild där begreppet avindustrialisering
            får fog för sig. I Länsprogram 80 påräknades i sysselsättningsprognosen
            fram till 1985 ett tillskott av drygt 6 000 arbetstillfällen och
            ett planeringstal för länsbefolk- ningen om 274 000 invånare.
            Dessa ökningstal befanns då vara otillräckliga för att klara jämna
            steg med riket i övrigt. I länsprogrammet står att det erfordras
            minimum 4 100 nya arbetstillfällen — utöver de prognosticerade
            6 000 — för att uppnå riksmedeltalets förvärvsfrekvens. Länets
            eftersläpning skulle således bestå. I det krisprogram som länsstyrelsen
            inlämnade till regeringen bara ett halvår senare hade sysselsättningsprognosen
            1985 nedräknats med nästan hela ökningstalet. Det skulle i stort
            sett inte bli någon ökad sysselsättning över huvud taget. Ytterligare
            ett halvår senare (hösten 1981) tvingades vi enligt 1981 års länsrapport
            konstatera att t. o. m. krisprogrammets bild av sysselsättnings-
            utvecklingen var för ljus. Ytterligare bortemot 2 000 arbetstillfällen
            måste frånräknas. Den sysselsättningsbilden gjorde självfallet
            också de tidigare befolkningstalen helt inaktuella. I stället
            för en viss befolkningsökning kan länet nu se fram emot en befolkningsförändring
            av samma omfattning som under 1960-talets stora befolkningsminskning
            på över 7 000 personer. Det utvecklingsperspektiv som här beskrivits
            skall ses mot bakgrund av att redan utgångsläget är osedvanligt
            tillspetsat. I december 1981 registrerades 6 193 arbetslösa. Antalet
            lediga platser uppgick till 329, vilket innebär ca 19 arbetslösa
            per ledigt jobb. Därutöver fanns ca 3 000 personer i beredskaps-
            arbete eller arbetsmarknadsutbildning. Under 1981 berördes ca
            4000 personer i länet av varsel. Året innan var siffran inte ens
            1 000. Befolkningen i länet minskade under 1981 med 740 personer,
            den högsta siffran bland alla Norrlandslän. Till de drastiskt
            försämrade sysselsättningsutsikterna finns två huvudorsa- ker:
            stora svårigheter/strukturomvandlingar vid flera av länets större
            industrienheter och samtidigt utplaning av den offentliga sektorns
            tillväxt. Bland problemen på industrisidan märks branscherna kemi,
            aluminium
          </p>
          <pb facs="riksdagen-motions-pdf/data/198182/mot_198182__838/mot_198182__838-002.pdf"/>
          <p>
            Mot. 1981/82:838 3
          </p>
          <p>
            och byggmaterial men självfallet i hög grad också skogen. Ett
            nytt inslag i bilden är anhopningen av problem till Sundsvallsregionen
            där flera tusen arbetstillfällen kan gå förlorade under 1980-talet,
            framför allt då inom de nyssnämnda branscherna samt inom dataområdet.
            I övrigt kvarstår proble- men i övriga länsdelar: inlandet, Ådalen
            och Örnsköldsvik. Den senare orten drabbas bl. a. av NCB:s nedläggning
            i Köpmanholmen kommande halvårs- skifte. Skulle den hotbild som
            nu avtecknar sig bli verklighet kommer länet redan inom några
            få år att uppvisa svårigheter av en omfattning som vi i dag knappast
            känner inom landet, möjligen med undantag för Norrbotten. Inför
            ett sådant hot finns det anledning att även från nationell synpunkt
            ställa frågan om vårt ansträngda folkhushåll klarar bördan av
            ytterligare ett krislän i den klassen. Även från nationell synpunkt
            måste det därför framstå som angeläget att till varje pris förhindra
            att Västernorrland tappar sin industriella nivå på det sätt som
            nuvarande framtidsbild ger anvisning om. Därför framförs i denna
            motion krav på statliga insatser för bl.a: genomförandet av ett
            industrialiseringsprogram för länet. Dessförinnan ges emellertid
            en närmare beskrivning av situation och utveckling inom områdena
            näringsliv, sysselsättning och befolkning.
          </p>
          <p>
            Lägesbeskrivning — framtidsperspektiv Näringsliv
          </p>
          <p>
            Skogen är alltjämt ryggraden i länets näringsliv även om skogsindustrin
            passerats av verkstadsindustrin som den sysselsättningsmässigt
            största näringsgrenen. Verkstadsbranschen uppvisar nämligen i
            sig ett omfattande beroende av skogen. Viktiga inslag i industribilden
            kommer också från kemibranschen med Kema Nords anläggningar i
            Sundsvall och Ånge, Berol Kemi i Örnsköldsvik samt från aluminiumbranschen
            med Gränges smältverk i Sundsvall. Båda dessa branschers bidrag
            till länets industristock ingår i den framtida hotbilden. Kemisidan
            dras f. n. överlag med svårigheter, något som bl. a. markeras
            av att samtliga enheter i landets petrokemiska centrum — Stenung-
            sund — nu går med underskott. Att rationaliseringstankar väcks
            i ett sådant läge är självfallet naturligt, och i sådana sammanhang
            brukar äldre och mindre anläggningar komma till korta. Rent företagsekonomiska
            hänsyn kan här leda till strukturåtgärder med förödande verkan
            för den södra länsdelen. Aluminiumsmältverket i Sundsvall har
            även det förts ut i osäkerhet sedan Gränges beslutat att förlägga
            sina vidare investeringar på aluminiumsidan till annan ort (Piteå).
            På skogssidan förestår närmast nedläggningar i Köpmanholmen av
            NCB-ägda Forss fabriker med 650 anställda innan avvecklingen påbörjades.
          </p>
          <pb facs="riksdagen-motions-pdf/data/198182/mot_198182__838/mot_198182__838-003.pdf"/>
          <p>
            Mot. 1981/82:838 4
          </p>
          <p>
            Vidare kommer pågående strukturinvesteringar inom Sundsvallsdistriktet
            att medföra ett sysselsättningsbortfall om minst 600 arbetstillfällen.
            Då inräknas också nedläggningen av NCB:s fiberplattefabrik i Johannedal.
            En fortsatt nedgång av byggnadsverksamheten kan skapa ytterligare
            svårigheter också för exempelvis Gullfibers fabriker i Söråker.
            För Ådalens del är framtiden på skogssidan alltjämt oklar. Huvudbe-
            ståndsdelar här är NCB:s anläggning för massa och säckpapper i
            Väja, massafabriken i Utansjö och sågen i Bollsta som båda ägs
            av Graningeverken samt SCA:s såg i Lungvik. Här saknas viktiga
            beståndsdelar för ett fungerande skogskombinat. Massan i området
            måste ges en vidare förädling genom investeringar i papperstillverkning.
            Vid sidan om de större basindustrierna spelar också länets mindre
            industri en betydelsefull roll för sysselsättningen. Företagen
            med under 200 anställda sysselsätter mellan 25 och 30 96 av industrins
            anställda. Antalet företags- enheter uppgår här till bortemot
            tusentalet. Branschdiversifieringen är emellertid otillräcklig,
            och många små företag är direkt beroende av de stora och ofta
            intilliggande enheterna. Företagen här utgör emellertid en bas
            och jordmån för olika slag av utvecklingspolitiska insatser.
          </p>
          <p>
            Sysselsättning
          </p>
          <p>
            Förvärvsfrekvensen i länet ligger sedan länge klart under genomsnittet
            för riket. Industri och offentlig förvaltning exkl. samfärdsel
            svarar för ungefär lika stora sysselsättningstal, ca 30 000 vardera.
            Därnäst följer i fallande rang handel, privata tjänster, byggnadsverksamhet,
            samfärdsel (inkl. post och tele) samt jord- och skogsbruk. Sysselsättningen
            i länet förväntas, som ovan framhållits, minska under 1980-talets
            första hälft. Mest drabbade väntas Kramfors och Örnsköldsviks
            kommuner bli, huvudsakligen beroende på att industrisvårigheterna
            här åtföljs av ett svagt inslag från den trots allt stabiliserande
            offentliga sektorn. För Kramfors del förutses i stort sett vart
            fjärde industrijobb ha försvunnit under tioårsperioden 1975-1985.
          </p>
          <p>
            Befolkning
          </p>
          <p>
            Länets folkmängd uppgick vid årsskiftet 1981-1982 till drygt
            267 000 invånare. Skulle de sysselsättningsprognoser som nu gäller
            bli verklighet kommer länet att avtappas på ca 1 000 invånare
            per år fram emot 1980-talets mitt. Befolkningsminskningen skulle
            sålunda komma att accelerera från 1981 års siffra om drygt 700
            i minskning. En sådan utveckling skulle självfallet medföra problem
            på många sätt. Den ogynnsamma åldersfördelningen förstärks ytterligare.
            Befolkningsgrupper med höga anspråk på samhällelig
          </p>
          <pb facs="riksdagen-motions-pdf/data/198182/mot_198182__838/mot_198182__838-004.pdf"/>
          <p>
            Mot. 1981/82:838 5
          </p>
          <p>
            service skulle andelsmässigt växa och bördan fördelas på färre
            yrkesverk- samma. På arbetsmarknaden skulle vissa yrkeskategorier
            av nyckelkaraktär bli än svårare att attrahera, och glesbygdspolitiskt
            blir möjligheterna att tillgodose rimliga servicebehov ytterligare
            försvårade. Befolkningsutvecklingen är en viktig riktningsvisare
            i frågan huruvida utvecklingen går mot ökad regional utjämning
            eller om klyftorna ökar. Länets befolkningsminskning 1981 och
            utsikterna framöver kan då ställas mot det faktum att ökningen
            av antalet stockholmare blev större än ökningen av antalet svenskar
            under 1981! Landets största befolkningskoncentration växte alltså
            snabbare än landet som helhet, och bakom den tillväxten återfinns
            Västernorrland som en av de större bidragsgivarna!
          </p>
          <p>
            Åtgärder
          </p>
          <p>
            Alldeles självklart kan inte den framtidsbild godtas som officiellt
            prognosmaterial berättar om, i synnerhet inte som redan nuvarande
            situation är helt otillfredsställande. Åtgärder måste till på
            bred front och med verkan på både kort och lång sikt.
          </p>
          <p>
            Skogen
          </p>
          <p>
            Länet är ett av landets skogsrikaste procentuellt sett. Skogen
            är ett fundament för sysselsättningen direkt ute i glesbygderna
            och indirekt i kustens råvarubaserade industrier. Skogsvården
            är emellertid eftersatt. Den representerar ett stort potentiellt
            sysselsättningsunderlag. Länet har i Inland Y introducerat projektidén
            ”Skogsvårdscentra” för en aktiv kontakt mellan arbetskraft och
            sysselsättningsunderlag i skogen. Tre sådana centra finns etablerade:
            i Ånge, i Sollefteå och i Ramsele. Ett fjärde planeras i Ullånger
            inom Kramfors kommun. Andra län har börjat anamma idén. Det finns
            nu skäl att föra över idén från försöksstadiet till en reguljär
            insats på bred front, allmänt sett beträffande skogsvården och
            speciellt beträffande skogsvårdscentra. I detta sammanhang bör
            också noteras att förutsättningarna nu förefaller betydligt klarare
            än ännu för bara ett par år sedan för en ökad introduktion av
            den s. k. Kanadatallen (Pinus contorta) i norrländskt skogsbruk.
            En bred belysning av detta trädslags möjligheter har bl. a. nyligen
            skett inom ramen för lantbruksuniversitetets verksamhet. Detta
            har, liksom erfarenheterna i länet, visat att en ökad plantering
            av Kanadatallen bör ske inom de norrländska länen. Knappast någon
            annan skoglig insats kan så i ett slag öka tillgången på skoglig
            råvara som detta. Samtidigt erhålls en mycket betydande sysselsättning
            i Västernorrland om en klart rimlig beskogning med Kanadatallen
            medges.
          </p>
          <pb facs="riksdagen-motions-pdf/data/198182/mot_198182__838/mot_198182__838-005.pdf"/>
          <p>
            Mot. 1981/82:838 6
          </p>
          <p>
            Skogsindustrin
          </p>
          <p>
            För Västernorrland finns under resten av detta århundrade inget
            alternativ till skogen som huvudbas för den industriella sysselsättningen.
            Kan inte länets kvarvarande skogsnäring ges en säker och positiv
            utveckling saknas alla möjligheter att klara sysselsättningen.
            Däremot gäller inte motsatsen, att det räcker med att klara skogen.
            Därtill är problemen i övrig industri alltför stora. en södra
            länsdelen kommer ett fungerande skogskombinat att stå färdigt
            när SCA slutfört sitt investeringsprogram norr om Sundsvall. I
            Ådalen däremot är osäkerheten fortfarande stor, och här måste
            staten som ägare till NCB ta ansvaret för att en positiv skogsindustriell
            utveckling kan säkras. Även i Örnsköldsvikområdet har staten sitt
            ansvar, dels såsom allmänt ansvarig för den sysselsättningspolitik
            som skall ta följderna av nedläggning- en i Köpmanholmen, dels
            och framför allt som ägare till den aktuella fabriken. På statsmakterna
            faller ansvaret att utan dröjsmål formulera den samlade åtgärdsbilden
            för branschen och sedan anvisa de resurser som åtgärderna påfordrar.
            För Ådalens del är statliga investeringar helt nödvändiga.
          </p>
          <p>
            Övrig basindustri
          </p>
          <p>
            Energikostnadernas betydelse för den industriella utvecklingen
            i norr har lyfts fram i blickfältet genom studier som gjorts på
            länsplanet. Av särskild betydelse är den energiförädlande industrin,
            där elektrisk energi utgör råvara, ofta i storleksordningen 20-50
            96 av förädlingsvärdet. Här ingår både elektrolytisk och elektrokemisk
            industri. Exempel på tunga produkter i dessa grupper är aluminium,
            klor och natronlut resp. ferrolegeringar och kisel. Energitillgången
            är en norrländsk resurs som kan få regionalpolitisk betydelse
            om en lämplig prissättning sker. Om en regionalpolitiskt motive-
            rad, produktionskostnadsanpassad prisnivå för elektrisk energi
            kan skapas fö; Norrlandslänen kan utvecklingen av energiförädlande
            verksamhet möjliggöras och stimuleras där. Skapande av sysselsättning,
            utnyttjande och främjande av teknologiskt kunnande och ökande
            av exportindustrins kapacitet skulle bli följden av detta. Såsom
            framhållits i beskrivningen av näringslivet i länet ingår flera
            strategiskt betydelsefulla enheter inom kemi- och aluminiumbranscherna
            i bilden av framtida sysselsättningshot. Det är i dag inte möjligt
            att exakt definiera vilka åtgärder som här skulle kunna vara verkningsfulla,
            men elprisutvecklingen framstår som en faktor av strategisk betydelse.
            För samtliga här berörda enheter skulle ett lägre elpris har stor
            betydelse, i synnerhet som konkurrensen i hög grad kommer från
            Norge där elpriset är väsentligt lägre än hos oss. De fackliga
            organisationerna vid Kema Nord har också pekat på betydelsen av
            en elprissänkning. Prispåverkande ingrepp som
          </p>
          <pb facs="riksdagen-motions-pdf/data/198182/mot_198182__838/mot_198182__838-006.pdf"/>
          <p>
            Mot. 1981/82:838 7
          </p>
          <p>
            regionalpolitiskt instrument bör närmare studeras och komma till
            använd- ning.
          </p>
          <p>
            Mindre och medelstor industri
          </p>
          <p>
            Länet räknar drygt 900 tillverkande företag av vilka bara en
            handfull har mer än 200 anställda. Här finns sålunda en god jordmån
            för olika slag av utvecklingsinsatser. Redan två nya arbetstillfällen
            i vart och ett av dessa företag skulle betyda nästan 2 000 nya
            industrijobb i länet! Det finns sålunda i allra högsta grad anledning
            att noggrant uppmärksamma de expansionsmöj- ligheter som här kan
            finnas. Sådana möjligheter finns! Därom vittnar bl. a. de goda
            erfarenheterna från projektet Inland Y 1976-1978 i vilket bl.
            a. ingick ett program för intensifierad företagsservice. Där uppsöktes
            samtliga inlandsföretag av företagareföreningens/utvecklingsfondens
            konsulter som i samråd med företagsledningen kartlade tillgängliga
            expansionsmöjligheter. Resultatet blev en 15-procentig sysselsättningsökning
            bland dessa företag, trots rådande lågkonjunktur. Inom länet utvecklas
            just nu planer på en ny samlad utvecklingsinsats riktad mot hela
            länets industri, ett treårigt industrialiseringsprogram för att
            möta den hotande avindustrialiseringen. I skisserna till detta
            program återfinns följande punkter.
          </p>
          <p>
            Intensifierad företagsservice
          </p>
          <p>
            Erfarenheterna från Inland Y manar här till nya insatser. Med
            utveck- lingsfonden som operativt ansvarig uppsöks företagen systematiskt,
            och i samverkan med företagsledningen kartläggs alla möjligheter
            till expansion. Syftet är här ytterst att på ett kvalificerat
            sätt tillvarata alla möjligheter till ytterligare sysselsättning
            bland länets befintliga industriföretag.
          </p>
          <p>
            Starta eget
          </p>
          <p>
            Hittillsvarande insatser från länets utvecklingsfond i syfte
            att förmå enskilda personer att starta företag har givit goda
            resultat. Utvecklingsfon- dens insatser på området utvidgas och
            fördjupas.
          </p>
          <p>
            Nya marknader
          </p>
          <p>
            Utvecklandet av nya marknader är ett viktigt inslag i industriell
            utveckling. I Västernorrland har flera åtgärder vidtagits för
            att höja beredskapen på detta område.
          </p>
          <p>
            Särskilt kan här framhållas det inledda samarbetet över riksgränserna
            i Mittnorden. Tillsammans med Jämtland har Västernorrland sedan
            några år tillbaka ett eget handelskontor i Trondheim, och liknande
            åtgärder förbereds
          </p>
          <pb facs="riksdagen-motions-pdf/data/198182/mot_198182__838/mot_198182__838-007.pdf"/>
          <p>
            Mot. 1981/82:838 8
          </p>
          <p>
            för den finska sidan. Vidare har inom Mittnordensamarbetets ram
            flera exportsymposier, branschträffar och mässaktiviteter genomförts.
            Fr. o. m. 1981 finns också ett gemensamt mittnordiskt företagsregister.
            Ett grundligt uppbyggnadsarbete har sålunda ägt rum för att tillförsäkra
            länet de närmarknader som finns i de två nordiska grannländerna
            Norge och Finland. Insatserna har inte blivit mindre intressanta
            av att de norska oljeborrningarna utanför Mittnorge nu påbörjats
            och f. ö. också resulterat i fyndigheter. Vad som nu emellertid
            behövs på detta område är ordentliga resurser för ett offensivt
            arbete från de plattformer som byggts upp. Nu finns organisationen,
            kontaktkanalerna, basfärdigheterna etc. men ännu inte den massiva
            resursinsatsen. Norsk offshoreverksamhet har ett utrustningsbehov
            som väl ansluter till den produktionsstruktur som stora delar
            av länets verkstadsindustri uppvisar.
          </p>
          <p>
            Institutionella satsningar
          </p>
          <p>
            Den norrländska industrins utveckling är i hög grad beroende
            av att vissa punktvisa satsningar av institutionell karaktär kommer
            till stånd. För Västernorrlands del återfinns här TIUC (Industriellt
            utvecklingscentrum) i Skellefteå, där Västernorrlands läns landsting
            gick in som huvudman fr. o. m. 1981 mot att IUC vidgar sina insatser
            för länet. Resurserna för denna motprestation har emellertid varit
            begränsade, och här måste särskilda medel till. Vidare finns i
            länet PGI (Plast- och gummitekniska institutet) vars betydelse
            kan bli stor med hänsyn till områdets framtidsprofil och den svaga
            uppbyggnaden av länets plastindustri. Andra institut av liknande
            karaktär om än mer blygsamma till sin omfattning är Systemtekniska
            institutet i Sundsvall samt Aluminiuminstitutet i Torpshammar,
            tillkomna efter initiativ på länsnivå. För samtliga dessa organ
            skall alla möjligheter till resursmässig upprust- ning kartläggas
            och tillvaratas, inte minst IUC:s möjligheter att bidra på produktutvecklingssidan
            inom ramen för ett länsutvecklingsprogram. I strävandena att organisera
            upp olika slags utvecklingsorgan ingår självfallet också ambitionen
            om ett regionalt utvecklings- eller investment- bolag. Att Västernorrland
            som enda län bland de fyra nordligaste skall sakna denna resurs
            är oacceptabelt mot bakgrund av de utvecklingsperspektiv som nu
            gäller. Anspråken från 1981 års krisrapport om 50 milj. kr. till
            detta ändamål ligger fast.
          </p>
          <p>
            Nylokalisering/etableringskampanjer
          </p>
          <p>
            Ett viktigt inslag i regionalpolitiken måste vara att fördela
            arbetstillfällen dit där de bäst behövs. Den funktionen har emellertid
            kommit att spela en
          </p>
          <pb facs="riksdagen-motions-pdf/data/198182/mot_198182__838/mot_198182__838-008.pdf"/>
          <p>
            Mot. 1981/82:838 9
          </p>
          <p>
            alltmer tillbakaflyttad roll sedan den industriella utvecklingen
            stagnerat. I det läge Västernorrland befinner sig i måste emellertid
            frågan om nylokali- sering av företag återfå sin aktualitet. En
            särskild del av industrialiserings- programmet ägnas åt att på
            olika sätt främja etableringen av nya företag i länet.
          </p>
          <p>
            Storföretagsnyttjande
          </p>
          <p>
            Länets stora företag, SCA, MoDo, Graningeverken, Kema Nord och
            Hägglund &amp; Sönert. ex., utgör viktiga resurser även i en vidare
            mening. Där finns kunnande, organisation, marknadskanaler etc.
            som skulle kunna bli till hjälp även för andra företag utan att
            sådan upplåtelse vore till men för storföretaget. Viss erfarenhet
            finns redan inom länet när det gäller att samspela med de större
            företagen, t.ex. inom ramen för arbetet i Kramforsgruppen, Köpmanholmengruppen,
            Ljungan 83 och Timråprojek- tet. Denna samverkan vidareutvecklas
            i ett länsperspektiv med aktivt
          </p>
          <p>
            deltagande i programarbetet från ”tunga” representanter för länets
            närings- liv.
          </p>
          <p>
            Medel till vissa pågående etableringsgrupper
          </p>
          <p>
            Inom Kramfors och Köpmanholmen arbetar som nämnts två grupper
            med den speciella uppgiften att skapa ersättningssysselsättning
            efter de struktur- förändringar som drabbat bygderna i fråga.
            I krisprogrammet med anledning av NCB-koncernens svåra läge tog
            länet bl. a. upp frågan om en förstärkning av Kramforsgruppens
            operativa resurser och en bas för den då under bildning varande
            Köpmanholmengruppens arbete. Liksom SCA i Kramfors bidragit med
            10 milj. kr. borde NCB ge samma stöd för verksamheten med ersättningssysselsättning
            där. Vidare borde NCB med hänsyn till dimensionerna i sysselsättningsbortfallet
            i Köpmanholmen ge gruppen där 20 milj. kr. — Därefter har Köpmanholmengruppen
            fått 5 milj. kr. från NCB. Nu yrkas att minst 10+15 milj. kr.
            ges för de båda gruppernas arbete. Den bedömning av medelsbehovet
            för Köpmanholmen som gjorts i en socialde- mokratisk motion med
            anledning av dens. k. Hörneforspropositionen pekar på ett behov
            av 25 milj. kr. för enbart Köpmanholmenarbetet.
          </p>
          <p>
            Tillskapande av nya industrimiljöer
          </p>
          <p>
            Ett viktigt inslag i ett industrialiseringsprogram blir åtgärder
            som underlättar tillkomsten av nya industribildningar. Pågående
            uppförande av ett industricentrum i Ånge kan ses som exempel på
            detta. Mest aktuellt under de närmaste åren är därutöver att tillskapa
            ett industricentrum i Sollefteå och
          </p>
          <pb facs="riksdagen-motions-pdf/data/198182/mot_198182__838/mot_198182__838-009.pdf"/>
          <p>
            Mot. 1981/82:838 10
          </p>
          <p>
            att tillvarata den miljö som Sundsvalls Luftvärnskår (Lv 5) lämnar
            efter sig när förbandet inom kort dras in. Omstruktureringen av
            förbandsområdet till en industriby kräver emellertid betydande
            resurser av olika slag och inte minst då pengar. Här har staten
            som ägare av anläggningen ett särskilt ansvar.
          </p>
          <p>
            Övriga sysselsättningsskapande åtgärder
          </p>
          <p>
            Utöver direkta insatser för industrins utveckling finns flera
            åtgärder i Övrigt att vidta för att främja länets sysselsättning.
            Här läggs förslag till ett antal sådana åtgärder.
          </p>
          <p>
            Vägar — järnvägar
          </p>
          <p>
            Investeringar inom väg- och järnvägsområdet ger snabb sysselsättning.
            Dessutom är behovet härav stort på många håll i länet. I krisprogrammet
            för länet 1981 den 5 februari påyrkades 211 milj. kr. till ändamålet,
            varav 100 milj. kr. till ett industrispår Örnsköldsvik-Husum.
            Vissa begränsade insatser har sedan dess beslutats, men kvarstående
            behov är omfattande, och en ram om 200 milj. kr. påfordras.
          </p>
          <p>
            Turism
          </p>
          <p>
            Turismens betydelse för sysselsättning och regional ekonomi i
            Västernorr- land är betydande. En utredning på länsplanet visar
            att besöksnäringen genererar drygt 2 000 årsarbetstillfällen i
            länet. För länets primära rekrea- tionsområde Höga kusten pågår
            nu arbetet med att ta fram ett samlat utvecklingsprogram. Arbetet
            är inne i sin slutfas, och som en väsentlig del i åtgärdsbilden
            föreslås tillskapandet av en ordentlig boendeanläggning i Docksta.
            Den har kostnadsberäknats till ca 50 milj. kr. och beräknas ge
            helårsarbete åt 55 personer. För lönsam drift påfordras avskrivningslån
            i storleksordningen 20 milj. kr.
          </p>
          <p>
            Geologin
          </p>
          <p>
            Västernorrlands intresse från geologisk synpunkt har starkt ökat
            under senare år. Detta hänger samman med den vikt som alltmera
            tillmäts legeringsmetallerna. Hittills gjorda prospekteringar
            har varit lovande och ger anledning till en kraftfull insats inom
            området framdeles. Här erfordras långsiktiga och metodiska åtgärder
            inom flygprospektering, geokemi, blockletning m. m. För att driva
            frågan framåt krävs ytterligare prospekte- ringsresurser motsvarande
            3 milj. kr. per år.
          </p>
          <pb facs="riksdagen-motions-pdf/data/198182/mot_198182__838/mot_198182__838-010.pdf"/>
          <p>
            Mot. 1981/82:838 11
          </p>
          <p>
            Offentlig förvaltning
          </p>
          <p>
            En avstannande expansion av den offentliga sektorn är ett av
            huvudskälen till att den industriella tillbakagången nu väntas
            slå hårt mot Västernorrland. Det kan mot den bakgrunden vara naturligt
            att så långt möjligt möta svårigheterna med en maximal expansion
            av den offentliga sektorn i länet. I rådande samhällsekonomiska
            läge torde detta få anses vara liktydigt med omflyttning till
            länet av statlig verksamhet. Här föreslås sålunda att frågan om
            ytterligare utlokalisering av statliga förvaltningsenheter tas
            upp till övervägande. En fortsatt utveckling av de till länet
            utlokaliserade statliga myndigheterna bör också befrämjas. Här
            måste särskilt uppmärksammas sådana planer på omfördelning av
            arbetsuppgifter som gör utlokaliseringarna mindre verkningsfulla.
          </p>
          <p>
            Sammanfattning Här ges en punktvis sammanfattning av de förslag
            som ovan framförts.
          </p>
          <p>
            - Åtgärdsprogram för skogsnäringen utformas och inleds utan dröjsmål.
            — Särskilda punktinsatser för övrig basindustri i Västernorrland
            övervägs, särskilt elprissättningen. — 109 milj. kr. från staten
            till genomförandet av treårigt industrialiserings- program. —-
            200 milj. kr. till vägar och järnvägar i länet. — 20 milj. kr.
            till turistanläggning i Höga kusten. —9 milj. kr. till prospektering
            för legeringsmetaller (3 milj. kr./år x 3 år).
          </p>
          <p>
            Hemställan
          </p>
          <p>
            Med hänvisning till det anförda hemställer vi 1. att riksdagen
            begär att regeringen vidtar riktade åtgärder personellt och ekonomiskt,
            ur tillgängliga regional- och arbets- marknadspolitiska medel,
            i syfte att förstärka industristruktu- ren i Västernorrlands län
            i samarbete med länsorgan och näringsliv, 2. att riksdagen uttalar
            sig för att ytterligare utlokalisering av statliga förvaltningsenheter
            tas upp till övervägande.
          </p>
          <p>
            Stockholm den 21 januari 1982
          </p>
          <p>
            BO FORSLUND (s) BENGT WIKLUND (s) STIG OLSSON (s)
          </p>
          <p>
            RUNE JONSSON (s) MARTIN SEGERSTEDT (s) NILS-OLOF GRÖNHAGEN (s)
          </p>
        </div>
      </div>
    </body>
  </text>
</TEI>
