<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00530">
  <teiHeader>
    <fileDesc>
      <titleStmt>
        <title>om förbättring av den kollektiva trafikförsörjningen.</title>
        <author>av herrar Mattsson i Lane-Herrestad och Mattsson i Skee </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om förbättring av den kollektiva trafikförsörjningen.</title>
          <idno type="rdwebb">FV02530</idno>
          <rs type="number">530</rs>
          <ref type="dokument_url_text">http://data.riksdagen.se/dokument/FV02530/text</ref>
          <ref type="dokument_url_html">http://data.riksdagen.se/dokument/FV02530</ref>
          <ref type="dokumentstatus_url_xml">http://data.riksdagen.se/dokumentstatus/FV02530</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BzYgGpLotxmsWDEnHPnKgu</idno>
            <name>LENNART MATTSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-FdvWw4zD2L3JULLMLZP4N7</idno>
            <name>KJELL A. MATTSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Duz7ZMoVPMozE5DJo6xoXZ" type="signed"/>
        <correspContext corresp="i-Duz7ZMoVPMozE5DJo6xoXZ">
          <note type="signatory" corresp="i-BzYgGpLotxmsWDEnHPnKgu"/>
          <note type="signatory" corresp="i-FdvWw4zD2L3JULLMLZP4N7"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__530/mot_1972__530-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1972:530 3
          </p>
          <p>
            Nr 530
          </p>
          <p>
            av herrar Mattsson i Lane-Herrestad och Mattsson i Skee om förbättring
            av den kollektiva trafikförsörjningen.
          </p>
          <p>
            För att åstadkomma en tillfredsställande trafikförsörjning utöver
            den som förbinder de stora orterna med varandra krävs goda kommunikatio-
            ner i övrigt. På många platser har busstrafik tillkommit för att
            ersätta järnvägarna. Därmed har i åtskilliga fall i vissa avseenden
            åstadkommits en bättre service för människorna än den som järnvägen
            kunde ge. Tyvärr är indragning av busslinjer såväl som reducering
            av antalet bussturer per dag eller vecka en vanlig företeelse
            på många orter i vårt land. Orsaken härtill anges vara SJ:s busslinjers
            dåliga lönsamhet. Detta är givetvis en förklaring, men frågan
            är om detta kan få fortgå. Det kommer att innebära att flera bygder,
            ja landsdelar, helt saknar möjligheter att använda kollektiva
            färdmedel. Följderna av indragningarna blir avfolk- ning, miljöförstörning,
            kapitalförstöring genom att bostäder, skolhus, ålderdomshem, verkstäder,
            vatten- och avloppsledningar osv. blir oanvän- da. Genom att människorna
            flyttar till andra orter för att få bättre trafikservice åsamkas
            både de själva och samhället ökade kostnader av olika slag. Det
            är angeläget att en upprustning av kollektivtrafiken kommer till
            stånd i hela landet. Där trafiken uppehålles genom SJ:s försorg
            är det emellertid i hög grad angeläget att servicen skyndsamt
            förbättras effektivt. Som det nu är söker människorna att lösa
            sin situation då det gäller trafiken på annat sätt än att anlita
            bussarna. Orsaken är till stor del att människorna inte trivs
            med att stå utmed vägkanterna i regn, snöslask och kyla för att
            vänta på bussen. Det saknas alltför ofta någon plats att gå in
            i under väntetiden. Inte ens ett vindskydd finns på de flesta
            hållplatserna. Man har t. o. m. på många platser låtit stänga
            de stationsbyggnader som finns, så att varken tåg- eller bussresenärer
            kan komma inomhus utan i bästa fall kan komma in under ett vindskydd
            som uppsatts utanför stationsbyggna- den. Det är givetvis lätt
            att förstå att människorna under sådana förhållanden bli obenägna
            att anlita kollektiva färdmedel. Många söker sig till andra orter,
            andra köper privatbil, även om deras inkomster är små och de sålunda
            har svårt att klara utgifterna. De måste ha bilen för sin existens
            skull. Samkörningar i privatbilar är en lösning som många tillgripit
            men som kan vara svårt att hålla på med i längden. Busstrafikanterna
            är till stor del skolungdom och äldre människor. Hur det känns
            för t.ex. skolungdomen att stå i mörker, kyla, yrsnö, regnväder
            osv. och vänta på bussen, det är sådant som ägnats allt för liten
            uppmärksamhet. Det är beklämmande att se både de små skolbarnen
            och de äldre människorna stå och vänta under bar himmel utmed
            vägarna. En bättre service i form av uppehållsrum för både buss-
            och tågresenärer är
          </p>
          <pb facs="riksdagen-motions-pdf/data/1972/mot_1972__530/mot_1972__530-002.pdf"/>
          <p>
            Mot. 1972:530 6
          </p>
          <p>
            från både humanitär och komersiell synpunkt välbefogad. Sett
            från hela samhällets synpunkt vore det säkerligen inte någon förlust
            om det blev en bättre service i det avseende vi här har nämnt.
            Att genom olika åtgärder ”tvinga” människorna att överge sin hembygd
            till följd av att försörjningen med kollektiv trafik antingen
            är mycket bristfällig eller obefintlig kan inte vara rimligt.
            Med bussar och tåg fraktas inte bara människor utan också fraktgods.
            I årets statsverksproposition redovisas en ökning av den fraktade
            gods- mängden. Detta är bra, men man har anledning ställa sig
            frågande inför det system som används då det gäller godsbefordran
            på järnvägen. Den långa tid det tar att få fram godset, den många
            gånger bristande samordningen mellan järnvägen och bussarna då
            det gäller godsbefordran och taxorna för att frakta gods är inte
            sådant som främjar servicen vare sig åt företagen eller de enskilda
            människorna. Följden härav blir då många gånger att där det finns
            någon möjlighet att lösa styckegodstrafi- ken på annat sätt, där
            undviker man järnvägen. Då nu länsstyrelserna skall utarbeta förslag
            till program för regional trafikplanering, finner vi det angeläget
            att riksdagen ger berörda myndigheter i uppdrag att ägna servicen
            åt människorna då det gäller den kollektiva trafiken stor uppmärksamhet.
            I annat fall hjälper det inte med trafikplaner, ty människorna
            i dagens samhälle kräver trafikservice. I övrigt bör alla berörda
            trafikorgan beakta de här framförda synpunkter- na. En annan servicefråga
            är stickspåren till företag från det befintliga järnvägsnätet.
            Här synes det från SJ:s sida iakttas en alltför stor restriktivitet
            då det gäller dels att gå med på att stickspår anlägges, dels
            att bidraga med kostnaden för anläggningen som inskränker sig
            till anslutningsväxel och säkerhetsanordningar. Också den frågan
            bör bli föremål för uppmärksamhet då det gäller utarbetande av
            trafikplaner på det regionala området. Med hänvisning till det
            anförda hemställes att riksdagen som sin mening ger Kungl. Maj:t
            till känna att berörda organ skall beakta betydelsen av upprustning
            av samt effektiv service och samordning inom den kollektiva trafiken.
          </p>
          <p>
            Stockholm den 25 januari 1972
          </p>
          <p>
            LENNART MATTSSON (c) KJELL A. MATTSSON (c) i Lane-Herrestad i
            Skee
          </p>
        </div>
      </div>
    </body>
  </text>
</TEI>
