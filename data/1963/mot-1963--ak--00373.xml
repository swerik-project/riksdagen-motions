<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00373">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
    <revisionDesc>
      <correction who="orcid_'0000-0002-7647-4048'" corresp="i-Mhn2QU8UZDYSu8J1k62oii" when="2024-10-03">OCR correction</correction>
      <correction who="orcid_'0000-0002-7647-4048'" corresp="i-8mX9sPdn1EAVwmKJzLxGpv" when="2024-10-03">OCR correction</correction>
    </revisionDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__373/mot_1963__ak__373-001.pdf"/>
      <fw xml:id="i-Mhn2QU8UZDYSu8J1k62oii">
        Motioner i Andra kammaren, nr 373 år 1963 3 Nr 373
      </fw>
      <div xml:id="i-FfyWPpBv8tbjseY67Y61K2" type="motHeader">
        <div xml:id="i-JZ9zcPqNULLGxx8DTcavXK" type="motTitle"/>
        <div xml:id="i-UMApKn55onGK9jDWmDAHTD" type="motSubmissionInfo"/>
      </div>
      <div xml:id="i-9rZruiqPxCmZSzRe5ttdyS" type="motBody">
        <div xml:id="i-KkdRfHu5i6AacMuhvDvpZu">
          <p xml:id="i-8mX9sPdn1EAVwmKJzLxGpv">
            Nr 373
          </p>
          <p xml:id="i-JTyL13f9YmNqXLg7ypp1g4">
            Av herr Anners m.fl., angående en professur i internationell
            rätt vid Uppsala universitet.
          </p>
          <p xml:id="i-BiafpieoUdA4dNmTdQjqdR">
            (Lika lydande med motion nr 328 i Första kammaren)
          </p>
          <p xml:id="i-8eN2jznnbdYqTCW9RJkwXi">
            I överensstämmelse med ett förslag, som ursprungligen framställts
            av dåvarande professorn Östen Undén, och efter hemställan från
            Uppsala universitet föreslog Kungl. Maj:t i proposition nr 218
            till 1938 års riksdag, att principbeslut skulle fattas om inrättande
            av en lärostol i internationell rätt vid nämnda universitet. Förslaget
            bifölls av riksdagen under framhållande av att avsikten visserligen
            varit att bereda en starkare ställning vid ett av våra universitet
            åt undervisningen och den vetenskapliga forskningen i både folkrätt
            och internationell privaträtt men att riksdagen förutsatte att
            huvudämnet för den nya professuren komme att bli folkrätt.
          </p>
          <p xml:id="i-MmX9gwqvdweiC9RBaYRofD">
            På grund av andra världskrigets utbrott och andra omständigheter
            kom under åtskilliga år professurens uppförande på stat icke att
            aktualiseras. Viss diskussion i frågan förekom dock 1944—1945.
            Sistnämnda år beviljades statsmedel till en befattning som biträdande
            lärare i folkrätt vid dåvarande Stockholms högskola, och med bidrag
            från Stockholms stad inrättades år 1947 vid högskolan en professur
            i internationell rätt, utan att detta dock kan anses ha inneburit
            att 1938 års prin- cipbeslut rörande Uppsala universitet förfallit.
            För närmare uppgifter om vad som förekom i saken fram till år
            1947 må här hänvisas till motionerna 1:95 och II: 153 år 1962.
          </p>
          <p xml:id="i-EHNLyQKTuynbKTiYJug3Qv">
            1945 års universitetsberedning räknade med att den år 1938 beslutade
            professuren skulle inrättas och ansåg den internationella rätten
            så viktig att en liknande pro- fessur borde inrättas även i Lund
            vid därför lämplig tidpunkt (SOU 1946:81 s. 51). Frågan togs därefter
            upp av juristutbildningskommittén, som fann professurer i internationell
            rätt vara erforderliga vid alla rikets juridiska fakulteter. Kommittén
            föreslog, att professuren i Uppsala skulle uppföras på stat vid
            undervisningsrefor- mens genomförande (SOU 1953:15 s. 206 f.,
            511 och 524). Som motivering härför anförde kommittén följande:
            : De internationella frågorna ha under senare år alltmer ökat
            i betydelse. För ett litet land som Sverige skulle det vara av
            utomordentlig vikt att äga tillgång till ett mindre antal välkvalificerade
            jurister på den internationella rättens område, vilka kunde sändas
            till de internationella organisationerna. Härför är det emellertid
            nödvändigt att tillräckliga resurser skapas för forskning och
            kvalificerad under- visning inom detta rättsområde genom att samtliga
            tre juridiska fakulteter få en egen professur i internationell
            rätt. Sedan detta skett bör det finnas väsentligt större möjligheter
            att väcka och stimulera yngre vetenskapsidkare till vetenskapliga
            in- satser på den internationella rättens område. I sitt remissutlåtande
            över kommitténs betänkande ansåg även universitetskans- lern (s.
            62) ”målet böra vara att liksom i Stockholm sammanföra den internationella
          </p>
          <p xml:id="i-FzuJZBoHYR5vPkeRv2cjSU">
            +
          </p>
          <pb facs="riksdagen-motions-pdf/data/1963/mot_1963__ak__373/mot_1963__ak__373-002.pdf"/>
          <fw xml:id="i-FmeQk1c47TLyaxUZjT9ECT">
            4 Motioner i Andra kammaren, nr 373 år 1963
          </fw>
          <p xml:id="i-Pk4BpG3mdVj6zzBdYFevBe">
            privaträtten och folkrätten till en professur i internationell
            rätt”. Med hänsyn till kostnaderna för undervisningsreformen m.
            m. ansåg kanslern dock att professuren tills vidare icke borde
            uppföras på stat. Detta uttalande åberopas i Kungl. Maj:ts proposition
            nr 86 till 1957 års riksdag (s. 88), och där upptogs icke heller
            något förslag om professurens inrättande. Däremot hemställdes
            därom i motioner i båda kamrarna (1: 433 och II: 537; se även
            1: 542). Riksdagen beslöt emellertid i över- ensstämmelse med
            propositionen. Juridiska fakulteten i Uppsala upptog såsom första
            punkt i sina petita till 1959 års riksdag en hemställan om professurens
            inrättande och upprepade sitt yrkande härpå i petita till 1960
            års riksdag. Kanslern ställde sig denna gång positiv och till-
            styrkte professurens uppförande på stat, vilket emellertid icke
            föranledde propo- sition. I riksdagen väcktes dock ånyo motioner
            om professurens uppförande på stat (I: 65 och II: 80), utan att
            detta likväl ledde till resultat. Statsutskottet (nr 63:7) ansåg
            sig ”trots de skäl som i och för sig talar för ett bifall till
            motionerna, icke böra biträda desamma”. Som stöd härför anfördes
            dels statsfinansiella skäl, dels en annan omständighet, som numera
            saknar betydelse, enär den av utskottet be- rörda precepturen
            i offentlig rätt befinner sig under tillsättning. Även i sina
            petita till 1961, 1962 och 1963 års riksdagar har fakulteten såsom
            främsta punkt upptagit en hemställan om professurens uppförande
            på stat, och vid samtliga dessa tillfällen har universitetskanslern
            tillstyrkt. Någon proposition har dock fortfarande icke avgivits
            i frågan. Den 19 september 1961 uppvaktades ecklesiastikministern
            i frågan av represen- tanter för studentkåren och de politiska
            studentföreningarna i Uppsala samt några andra studentsammanslutningar.
            I den därvid överlämnade skrivelsen anfördes som skäl för professurens
            uppförande på stat bl. a. att det internationella organisa- tionsarbetet
            genomgår en snabb expansion, att administrationen av hjälpen till
            utvecklingsländerna blivit alltmer personalkrävande samt att näringslivet
            fått större behov av fackmän som kan lösa de juridiska problem
            som uppstår i samband med företagens utlandsförbindelser. Till
            skrivelsen fanns bifogade uttalanden av vissa organisationer och
            institutioner rörande behovet av personal med utbildning för olika
            slags internationellt arbete. Vidare är att märka vad som förekom
            vid 1962 års riksdag. Även då väcktes mo- tioner i saken (1:95,
            II: 153). I sitt utlåtande över motionerna (nr 102 s. 10) anförde
            statsutskottet följande: Inom vårt lands universitetsorganisation
            är ifrågavarande ämne nu allenast före- trätt genom en år 1947
            inrättad professur vid Stockholms (högskola) universitet. Enligt
            utskottets mening har i de föreliggande motionerna starka skäl
            anförts för en förstärkning av ämnesrepresentationen på berörda
            område, och utskottet vill understryka värdet av att vårt land
            får större resurser beträffande forskning och undervisning i internationell
            rätt. Utskottet är likväl icke berett att biträda det i motionerna
            I:95 och II: 153 gjorda yrkandet. Utskottet förutsätter emellertid
            att
          </p>
          <p xml:id="i-Vh4ArjzEyAZ3GUEaVyuR75">
            Kungl. Maj:t upptager denna fråga till förnyat allvarligt övervägande.
            Utskottet anser sig böra framhålla, att den ytterligare professur
            i internationell rätt, som
          </p>
          <pb facs="riksdagen-motions-pdf/data/1963/mot_1963__ak__373/mot_1963__ak__373-003.pdf"/>
          <fw xml:id="i-RLZXkoEJAeb926MgpXLL3G">
            Motioner i Andra kammaren, nr 373 år 1963 5
          </fw>
          <p xml:id="i-64dTRTMgnX8aGF95gKfVPY">
            enligt utskottets mening snarast bör komma till stånd, bör knytas
            till Uppsala universitet. Huruvida en motsvarande professur bör
            inrättas jämväl vid juridiska fakulteten i Lund synes utskottet
            vara ett spörsmål, som får bedömas på längre sikt och sedan erfarenhet
            vunnits av den förstärkning för ämnet, som uppsalaprofes- surens
            tillkomst skulle innebära. 1938 års principbeslut har aldrig återkallats.
            Det är uppenbart att, om starka skäl ansågs tala för en dylik
            professur redan 1938, motiveringen för densamma se- dan dess i
            utomordentligt hög grad vunnit i styrka. Genomgripande förändringar
            har inträtt i de folkrättsliga relationerna mellan staterna, och
            FN:s ökade aktivitet har ställt många av folkrättens problem —
            både den allmänna folkrättens och FN-stadgans — i skarp belysning.
            Integrationen mellan de västeuropeiska staterna har också medfört
            att nya spörsmål uppstått på det internationellrättsliga planet.
            Våra ekonomiska förbindelser med utlandet har blivit allt livligare,
            samtidigt som dessa förbindelser juridiskt komplicerats genom
            allehanda åtgärder som avser handel, valutapolitik m. m. Även
            den internationella familjerätten och utlänningsrätten har fått
            ökad betydelse. Ämbetsmän, advokater och domare samt företrädare
            för näringslivet har i allt större utsträckning fått ta ställning
            till spörsmål med anknyt- ning till den internationella rätten
            i vidaste mening, och denna utvecklingstendens kommer med säkerhet
            att fortsätta i ökad takt.Några av de största och betydelse- fullaste
            processer som högsta domstolen haft att avgöra under åren efter
            kriget har angått internationellrättsliga frågor av olika slag,
            och mål av denna karaktär kan väntas bli allt vanligare. Rättskipning,
            förvaltning och näringsliv har av här anförda skäl ett stigande
            behov av specialister på internationell (och utländsk) rätt, och
            sådana är också erforderliga som svenska representanter i olika
            interna- tionella sammanslutningar och organ. Brist på dylika
            specialister kan komma att menligt påverka vårt lands möjligheter
            att anpassa sig efter och tillgodogöra sig den alltmer forcerade
            utveckling som under senare år inträtt på detta område. Till behovet
            av undervisning anknyter sig självfallet också behovet av forskning,
            och det är uppenbart att här vidsträckta arbetsuppgifter av betydelse
            för hela mänsklighetens välgång erbjuder sig. Det obligatoriska
            studiet av folkrätt och internationell privaträtt inom ramen för
            juris kandidatexamen är icke särskilt omfattande, och de kunskaper
            i folkrätt som krävs för juridisk-samhällsvetenskaplig examen
            är av samma omfattning som för nyssnämnda examen. Emellertid är
            att märka att enligt den sedan 1958 tilläm- pade studieordningen
            dessa examina avslutas med mera fördjupade och specialise- rade
            studier under en termin (för juris kandidatexamen) resp. en halv
            termin (för juridisk-samhällsvetenskaplig examen), och studenterna
            kan fritt bestämma inom vilket av de i examen ingående ämnena
            de vill bedriva dessa s. k. tillämpade stu- dier. Med hänsyn till
            den internationella rättens alltmer ökade betydelse är det syn-
            nerligen önskvärt, att åtskilliga studenter utnyttjar den för
            tillämpade studier anslagna tiden till att förskaffa sig fördjupade
            insikter inom någon del av den internationella rätten och vad
            därmed har samband. Skulle en tillfredsställande
          </p>
          <pb facs="riksdagen-motions-pdf/data/1963/mot_1963__ak__373/mot_1963__ak__373-004.pdf"/>
          <fw xml:id="i-3H1MZNkz6b4tqaX54oq1Tz">
            6 Motioner i Andra kammaren, nr 373 år 1963
          </fw>
          <p xml:id="i-UiohDNbZRX584UzNTKdAch">
            undervisning och handledning kunna ordnas i internationell rätt
            icke blott i Stockholm utan även i Uppsala, behöver man icke befara
            att ej tillräckligt många begåvade studenter skulle vilja särskilt
            förkovra sig häri. Den studerande ung- domen är lyhörd för vad
            som rör sig i tiden. Härom vittnar studentorganisationer- nas
            tidigare berörda uppvaktning för ecklesiastikministern i september
            1961. Det finns också talrika belägg för ett starkt ökat internationellt
            intresse bland de juris studerande.
          </p>
          <p xml:id="i-BSwAp629BikhiyR7JxCaGH">
            Fakulteten i Uppsala kan för närvarande icke tillfredsställa
            de krav som sålunda ställs på densamma. Det finnes visserligen
            — och detta är en för frågans lösning gynnsam omständighet — vid
            faktulteten ett utmärkt specialbibliotek inom det internationella
            rättsområdet, tillhörigt det genom en donation år 1928 inrättade
            "Svenska institutet för internationell rätt vid universitetet
            i Uppsala”, och även universitetsbiblioteket är välförsett på
            området. Men de personella resurserna är otillräckliga. Folkrätten
            omhänderhas av professorn i offentlig rätt och den in- ternationella
            privaträtten av en professor i civilrätt. Dessa lärare har i övrigt
            att svara för stora rättsområden, och de kan ej ägna tillräcklig
            tid åt den utveckling som den internationella rätten för närvarande
            genomgår. De studerande som vill ägna detta rättsområde mer fördjupade
            studier inom ramen för juris kandidat- examen kan ej få den erforderliga
            undervisningen och handledningen, och detta gäller i än högre
            grad dem som vill licentiera i detta ämne eller däri förvärva
            doktorsgraden. Den internationella rätten är numera så omfattande
            och underkastad en så snabb utveckling att det härför kräves en
            specialist, som helt kan ägna sin tid åt denna viktiga arbetsuppgift.
            I detta sammanhang må även uppmärksammas att vetenskaplig undervisning
            förutsätter att den ifrågavarande läraren själv stän- digt är
            vetenskapligt verksam inom sitt fack. Skulle därtill innehavaren
            av läro- stolen i internationell rätt kunna genom sin vetenskapliga
            produktion bidra till den internationella rättens utveckling och
            förkovran, vore detta en heder för vårt land.
          </p>
          <p xml:id="i-TAs1vYnS9NQFn9txCvU15z">
            Vid den tidigare berörda uppvaktningen för ecklesiastikministern
            framhöll stu- dentsammanslutningarnas representanter att en professur
            i internationell rätt skulle vara av värde även för de till den
            humanistiska fakulteten hörande ämnena stats- kunskap och företagsekonomi.
            Inom det förra ämnet skall det ges undervisning rörande internationella
            organisationer och därmed sammanhängande frågor, något som med
            nu tillgängliga lärarkrafter ej kan ordnas på ett tillfredsställande
            sätt. Och vad angår forskningen och den högre undervisningen i
            företagsekonomi har denna i Uppsala inriktats på problem inom
            utrikeshandeln. Härvid kommer man in på frågor om vilka utländska
            rättsordningar som i olika fall är tillämpliga samt på frågor
            som har att göra med valutalagstiftning, dubbelbeskattningsavtal,
            be- stämmelser om kapitalinvestering i utlandet m. m. Medverkan
            erfordras då av en jurist, som känner till sådana speciella grenar
            av juridiken. Även i dessa samman- hang skulle en professor i
            internationell rätt kunna göra betydelsefulla insatser.
          </p>
          <pb facs="riksdagen-motions-pdf/data/1963/mot_1963__ak__373/mot_1963__ak__373-005.pdf"/>
          <fw xml:id="i-VWGCV1pqnQY71XA7eWojUx">
            Motioner i Andra kammaren, nr 373 år 1963 7
          </fw>
          <p xml:id="i-FuvWyUzgkN9n4fTQGrJ7iM">
            I anslutning till det sist sagda bör framhållas, att tillkomsten
            av en professur i internationell rätt skulle vara ett stöd också
            för de komparativa studierna av ut- ländsk rätt. Frivilliga sådana
            studier bedrivs redan i en viss omfattning, och viss undervisning
            ges vid det institut för jämförande rättsvetenskap som finnes
            inrättat vid fakulteten i Uppsala. På grund av brist på lärarkrafter
            har dock sådan under- visning endast kunnat ske i begränsad omfattning.
            Genom samverkan mellan pro- fessorn i internationell rätt och
            övriga juris professorer skulle det komparativa studiet kunna
            bättre tillgodoses. I en skrivelse till Konungen av den 16 oktober
            1961 har universitetskanslern antytt möjligheten av att professuren
            i internationell rätt vid Uppsala universitet skulle bära Dag
            Hammarskjölds namn. Hur därmed än kan bli förhållandet synes oss
            ett realiserande av 1938 års principbeslut utgöra ett lämpligt
            sätt att hedra dennes minne. Hammarskjöld avlade i sin ungdom
            juris kandidatexamen i Uppsala, och såsom FN:s generalsekreterare
            sökte han hävda den internationella rättens grundsatser i sammanlevnaden
            mellan jordens folk. Eftersom professurens inrättande diskuterats
            under så många år utan att något definitivt beslut hittills fattats,
            kan skäl anföras för att ett beslut nu om professurens inrättande
            utformas så, att aspiranter på professuren får tillräckligt rådrum
            att meritera sig och att på detta sätt professuren blir besatt
            med en framstående spe- cialist. Det synes oss därför lämpligt
            att professuren inrättas först från och med budgetåret 1964/65.
          </p>
          <p xml:id="i-HRqDoCYUHhDCQ9vX9bMuL6">
            Under åberopande av det föregående hemställer vi, att den år
            1938 beslutade professuren i internationell rätt vid Uppsala universitet
            måtte uppföras på stat från och med budget- året 1964/65.
          </p>
          <p xml:id="i-BWDek8jk2LtE5R6ydseNtf" type="date">
            Stockholm den 25 januari 1963
          </p>
          <p xml:id="i-DFyd4RCyTvu9VbF6Rz2Z7E" type="signatureBlock">
            Erik Anners Erik Tobé Eva Karlsson Ove Nordstrandh Nils G. Fröding
            S. G.W. Wahlund
          </p>
          <p xml:id="i-YY6KWBRKtPzYf54fVvRzAJ">
            Leif Cassel Gösta Bohman
          </p>
        </div>
      </div>
    </body>
  </text>
</TEI>
