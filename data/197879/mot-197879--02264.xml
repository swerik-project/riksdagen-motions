<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--02264">
  <teiHeader>
    <fileDesc>
      <titleStmt>
        <title>med anledning av propositionen 1978/79:121 om användningen av  automatisk databehandling (ADB) i statsförvaltningen</title>
        <author>av Karl Boo och Alvar Andersson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1978/79:121 om användningen av  automatisk databehandling (ADB) i statsförvaltningen</title>
          <idno type="rdwebb">G2022264</idno>
          <rs type="number">2264</rs>
          <ref type="dokument_url_text">http://data.riksdagen.se/dokument/G2022264/text</ref>
          <ref type="dokument_url_html">http://data.riksdagen.se/dokument/G2022264</ref>
          <ref type="dokumentstatus_url_xml">http://data.riksdagen.se/dokumentstatus/G2022264</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4Fpaw3XcFb6Gne8E62mhr1</idno>
            <name>KARL-GUST. H. BOO</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XTyDCnHnwEJ8LVRHwZJ9Eo</idno>
            <name>ALVAR ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-P5rtRqJ1pgcPtMHj125FPT" type="signed"/>
        <correspContext corresp="i-P5rtRqJ1pgcPtMHj125FPT">
          <note type="signatory" corresp="i-4Fpaw3XcFb6Gne8E62mhr1"/>
          <note type="signatory" corresp="i-XTyDCnHnwEJ8LVRHwZJ9Eo"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__2264/mot_197879__2264-001.pdf"/>
      <fw xml:id="i-XUdAoqTjvYdb31Y1fZFBH5">
        Mot. 1978/79:2264
      </fw>
      <div type="motHeader" xml:id="i-GGaEq6n9f4PymdXXDRaU8S">
        <div type="motTitle" xml:id="i-XG6iwqpwo96cPsh5kh5uSp"/>
        <div type="motSubmissionInfo" xml:id="i-WzYGssy744HncXmeKA6NqJ"/>
      </div>
      <div type="motBody" xml:id="i-QPtrzTwEB6da7u3yxkvusP">
        <div xml:id="i-3uqwHwoNht5bf5GXcaLiBc">
          <fw xml:id="i-HwsPmGsYfZCqwtCVpDyxgn">
            Motion 1978/79:2264
          </fw>
          <p xml:id="i-LxGhr2DtqxyMqYkXRPD3YV">
            av Karl Boo och Alvar Andersson med anledning av propositionen
            1978/79:121 om användningen av automatisk databehandling (ADB)
            i statsförvaltningen
          </p>
          <p xml:id="i-4SxVMx5PGf4ZiMiwi1WSw6">
            1. Centerpartiets utgångspunkter
          </p>
          <p xml:id="i-VgqJNPVRx4QL3eK5pFReeq">
            Centerpartiet har i motionen 1978/79:571 redovisat förslag vad
            gäller datateknikens utveckling och användning. I motionen hemställs
            om att en parlamentarisk utredning tillkallas för att utarbeta
            principer och riktlinjer för datateknikens utveckling och användning
            i enlighet med vad som anförts i motionen. Att införa ADB-system
            görs i syfte att rationalisera och effektivisera verksamheten
            hos en myndighet eller i en förvaltningssektor. ADB- systemen
            innebär ofta stora investeringar och långsiktiga bindningar. Effekterna
            av datasystemen på allmänheten, på de statligt anställda, på myndigheterna
            och för statsmakternas del är avsevärda. Utvecklingen och användningen
            av ADB på det statliga området har växt fram utan att statsmakterna
            och berörda myndigheter haft möjlighet att bedöma frågorna med
            utgångspunkt i formulerade riktlinjer och principer för samhällets
            syn på ADB-användningen. Detta är i och för sig inte onaturligt
            på nya teknikområden som snabbt växer fram. De små och stora besluten
            har i regel fått avgöras från fall till fall. Det har lämnat ett
            alltför stort spelrum för tillfälligheter och för stort teknikerinflytande.
            Det är egentligen endast på integritetens område som vi haft riktlinjer
            att utgå ifrån. Beräkningar av kostnader och intäkter och övriga
            konsekvenser har ofta varit ofullständiga och svårgenomträngliga.
            Några mera omfattande och systematiska uppföljningar av ADB-användningen
            och konsekvenserna av de beslut riksdagen fattat har knappast
            genomförts. Vi är därför osäkra på vilka resursmässiga konsekvenser
            ADB-systemen medfört. Vilka möjligheter har man t. ex. haft att
            realisera de personalbespa- ringar som ofta utlovats? Sådant är
            i regel lättare att göra på expanderande områden än hos myndigheter
            med mera stabil verksamhetsvolym. Vi misstänker att i många fall
            har ADB -systemen medfört ökade kostnader och statsutgifter. I
            propositionen ges inget underlag för att bedöma denna fråga. En
            särskild planering och en särskild handläggning bör knytas till
            ADB-frågorna i statsförvaltningen. I motionen 1978/79:571 har
            vi tagit upp ett antal sakområden där det föreligger ett stort
            behov av uttalade principer och riktlinjer för ADB, även på
          </p>
          <p xml:id="i-B2RBbKAqHfPcHGGnEGNbNd">
            1 Riksdagen 1978/79. 3 saml. Nr 2264
          </p>
          <pb facs="riksdagen-motions-pdf/data/197879/mot_197879__2264/mot_197879__2264-002.pdf"/>
          <fw xml:id="i-MWXGD6sB6XW1QKe2stquNL">
            Mot. 1978/79:2264 2
          </fw>
          <p xml:id="i-RCTU4h4TeJnU53eDUinfbU">
            det statliga området. Det gäller för vilka ändamål ADB skall
            användas; ADB och allmänheten; ADB, sysselsättningen och arbetsmiljön;
            integritet och säkerhet; decentraliserad samhällsstruktur; inflytande
            över utveckling och användning; utbildning och kompetensuppbyggnad;
            stöd till grupper med begränsad ADB-kompetens, t. ex. små och
            medelstora företag samt olika personalgrupper; geografisk spridning
            av datautrustning och datapersonal. I propositionen 1978/79:121
            redovisar regeringen sina överväganden beträffande statsförvaltningens
            egen användning av datorer för administrativa ändamål. Propositionen
            utgör endast en del av regeringens samlade datapolitik. Någon
            klar uppfattning om syftena med datapolitiken och hur samhällsintressena
            bör formuleras och tas om hand redovisas inte. I propositionen
            anges att flera frågor med anknytning till datapolitiken för närvarande
            är under utredning. Det gäller tre kommittéer som trepartirege-
            ringen tillsatt och som behandlar sårbarhet, ADB och arbetsmiljö
            m. m. samt elektronikindustrin. Dessutom utreds integritets- och
            offentlighetsfrågorna av datalagstiftningskommittén. Det lämnas
            långtgående förslag till planering och styrning av den statliga
            ADB-användningen. De förstärker enligt vår uppfattning kraftigt
            de centrala rationaliseringsorganens roll och regeringskansliets
            inflytande och övertar således ansvar från de myndigheter som
            utnyttjar datasystemen. Vi anser därför att riksdagen inte nu
            skall acceptera regeringens förslag om planeringen och styrningen
            av den statliga ADB-användningen annat än som temporära åtgärder
            i avvaktan på att beslut kan fattas om principer och riktlinjer
            för datafrågorna i samhället inkl. statsförvaltningen. Vi vill
            i detta sammanhang hänvisa till yrkandet i motionen 1978/79:571
            om att en parlamentarisk utredning skall tillkallas för att utreda
            dessa frågor. Vi anser dessutom att en del av regeringens förslag
            — även temporärt — bör ändras eller modifieras för att ge en effektivare
            och bättre statlig data- användning, mera i linje med principen
            att ADB är ett hjälpmedel för myndigheterna i deras verksamhet.
          </p>
          <p xml:id="i-EGLSGbsib34jxrNY3ZRAQ7">
            2. En fråga för riksdagen
          </p>
          <p xml:id="i-TiXoFiUqVSKm74arovUMy7">
            Regeringen vill ge riksdagen tillfälle att ta del av vad som
            anförts i propositionen om den statliga ADB-användningen. Det
            framhålls att de flesta av de frågor som tas upp är av den arten
            att det ankommer på regeringen att fatta beslut om dem. För riksdagen
            är det väsentligt hur förvaltningen är uppbyggd och att den fungerar
            effektivt. Beslutsunderlag som tas fram inom myndigheterna bör
            i stor utsträckning vara avpassat så att det även kan utgöra underlag
            för riksdagens beslut. Riksdagens handlingsmöjligheter påverkas
            av detta. Propositionens första hemställan bygger på föreställningen
            att ADB i statsförvaltningen endast är något som nätt och jämt
            angår riksdagen.
          </p>
          <pb facs="riksdagen-motions-pdf/data/197879/mot_197879__2264/mot_197879__2264-003.pdf"/>
          <fw xml:id="i-TJW1QRUAoXgFqWf4Uk8Wpt">
            Mot. 1978/79:2264 3
          </fw>
          <p xml:id="i-VnDL84LJbQj3u6w8zbA9XC">
            3. Principen om myndighetens ansvar för ADB
          </p>
          <p xml:id="i-9soYoYLBWfDFtMub4uQrJh">
            En grundläggande utgångspunkt i propositionen är att ADB är ett
            hjälpmedel i myndigheternas verksamhet. ADB skall bidra till att
            tillgängliga resurser utnyttjas effektivare eller att verksamhetens
            resultat förbättras i andra avseenden. Ansvaret för användningen
            av ADB knyts normalt till den myndighet i vars verksamhet ADB
            används. Det gäller även systemutveck- lingsarbetet och datordriften.
            Detta ansluter i stor utsträckning till de principer som vi redovisat
            i motionen 1978/79:571. Regeringen gör dock viktiga avsteg från
            denna princip. Rationaliseringsförordningen (SFS 1975:567; ändrad
            senare) har f. n. en lydelse som stärker samordningsintressena
            och den centrala kontrollen över ADB-verksamheten. Inom en del
            förvaltningssektorer har centralmyndigheten byggt upp resurser
            och kompetens för datafrågor som lett till att regionala och lokala
            myndigheter fått ett minskat inflytande över sin verksamhet. Kunskapen
            i samband med handläggningen av ärenden har i en del fall urholkats.
            i I nuvarande ordning skall myndigheterna använda generellt utformade
            datasystem för ekonomisk redovisning och = löneadministration.
            Statsmakterna ställer en del gemensamma krav på dessa områden
            som kan motivera att sådana system används. Vi anser att skilda
            myndigheter bör ha möjlighet att lägga till lokalt anpassade rutiner
            för ekonomi- och löneadmi- nistration för att öka systemens användningsmöjligheter.
            Därmed kan såväl myndigheternas som statsmakternas behov uppfyllas.
            En stor del av den statliga systemutvecklingen har skett inom
            vissa förvaltningssektorer. Det gäller beskattning, allmän försäkring,
            arbetsmark- nadsverket m. m. I dessa fall ingår myndigheter på
            central, regional och lokal nivå i sektorn. Den centrala myndigheten
            har utvecklat datasystem som skall användas av alla underlydande
            myndigheter. Ytterst sällan har därvid datasystemen anpassats
            till kraven hos enskilda myndigheter; i stället har ett ”typsystem”
            utvecklats och införts. Det är i regel på dessa dataområden som
            det riktats kritik mot statliga system. Som vi har framhållit
            i motionen 1978/79:571 kan vi få bättre och mera anpassningsbara
            datasystem om dessa utvecklas och används enligt de yttre förutsättningar
            och inre möjligheter som gäller för verksamheten. I regel finns
            det både generella krav inom förvaltningssektorn och myndighetsspe-
            cifika krav. Att uppfylla båda kravområdena bör därför enligt
            vår uppfattning vara utgångspunkten vid systemutvecklingen inom
            en förvaltningssektor. Det kan då förekomma att datasystem blir
            dyrare att utveckla och driva än med dagens ”typsystem”. Men effekten
            av systemen bör bli avsevärt större, och de kan få en ökad livslängd
            genom att de blir mera anpassningsbara. I vissa fall kommer då
            inte alla myndigheter i en förvaltningssektor att utnyttja ett
          </p>
          <p xml:id="i-gNy3cQk4nPKsEitQoNdUu">
            1" Riksdagen 1978179. 3 saml. Nr 2264
          </p>
          <pb facs="riksdagen-motions-pdf/data/197879/mot_197879__2264/mot_197879__2264-004.pdf"/>
          <fw xml:id="i-EB5HM6B8UhXdZnyY9Auj9T">
            Mot. 1978/79:2264 4
          </fw>
          <p xml:id="i-2qF1Mm1GX5F2By7P7aggmH">
            ADB-system — vilket naturligtvis är fördelaktigt om ADB-användningen
            inte medför fördelar hos den enskilda myndigheten eller i övrigt.
          </p>
          <p xml:id="i-PDaTGqwzFXbD61hb1oEsFx">
            4. Planering och styrning av myndigheternas ADB-användning
          </p>
          <p xml:id="i-FJvZAYwLrUyaDemKpadnon">
            I propositionen sägs att nuvarande planering, styrning och ledning
            av ADB-verksamheten har starka decentraliserade inslag. Nu föreslås
            att ADB-projekt skall indelas i vissa etapper, att beslut skall
            fattas vid övergång från en etapp till en annan, att kostnads-
            och effektbedömningarna förbättras, att kostnaden för ADB skall
            särredovisas i myndigheternas anslagsframställningar, att planeringen
            av ADB-utveckling och drift förbättras och att detta redovisas
            i anslagsframställningarna. Enligt vår uppfattning bör de föreslagna
            åtgärderna leda till bättre förutsättningar för riktiga beslut
            hos myndigheterna och statsmakterna. När principer och riktlinjer
            för dataverksamheten tagits fram kan effekterna bli än bättre.
            Regeringens förslag att för större eller viktigare systeminvesteringar
            ha en särskild beslutsordning med beslut och medelstilldelning
            tre gånger per projekt finner vi vara onödigt byråkratiskt. Dessa
            beslut skulle fattas av regeringen. Systeminvesteringarna skulle
            på lämpligt sätt anmälas för riksdagen. Någon särskild beslutsordning
            bör därför inte införas. Genom att i första hand knyta besluten
            till den ordinarie budgetprocessen kan regeringen och riksdagen
            på ett samlat sätt bedöma systeminvesteringarna. För riksdagens
            del är detta en klar fördel. Vidare torde behovet av resursförstärkningar
            hos de centrala rationaliseringsorganen samt inom regeringskansliet
            kunna minska. Vi utgår härvid från att redovisningen av myndigheternas
            ADB- verksamhet görs på ett begripligt sätt utan att bli alltför
            teknikorienterat. I den mån särskilt stora och komplexa dataprojekt
            i fortsättningen skall igångsättas kan statsmakterna liksom hittills
            överväga särskilda former för samhällskontroll och samhällsinsyn.
            En kommitté med parlamentariskt inslag kan tillsättas, revisorer
            från RRV kan anlitas etc. Om myndigheterna finner att den ordinarie
            beslutsprocessen vid större eller viktigare systemprojekt blir
            för långsam, finns alltid möjligheten att regeringen underställer
            frågan riksdagens prövning i särskild ordning. Vad beträffar anskaffning
            av utrustning fattar riksdagen i nuvarande ordning beslut om kapitaltillskott
            till datamaskinfonden, och regeringen avgör frågor om användning
            av dessa medel då investeringen överstiger 300 000 kr. I vårt
            förslag förutsätts att myndigheterna i sin långsiktsplanering
            redovisar medelsbehov för anskaffning av utrustning, för hyra
            eller köp. I och för sig kan man ifrågasätta om datamaskinfonden
            därmed erfordras i framtiden. Det kan dock vara praktiskt att
            den finns kvar. Riksdagens beslut med anledning av fonden bör
            dock ske i samband med besluten om myndigheternas
          </p>
          <pb facs="riksdagen-motions-pdf/data/197879/mot_197879__2264/mot_197879__2264-005.pdf"/>
          <fw xml:id="i-WYSMUgvki9vBKSArVokBPD">
            Mot. 1978/79:2264 $
          </fw>
          <p xml:id="i-9KaWzn5CHmGH1xemEgh42B">
            anslagsframställningar. Som hittills förutsätts dock den för
            fonden ansvariga myndigheten redovisa det samlade medelsbehovet,
            summerat från myndig- heternas anslagsframställningar. Därvid
            bör även den ansvariga myndighe- ten yttra sig över det nyanmälda
            behovet av medel. Av många skäl, bl. a. näringspolitiska, bör
            regeringen även i fortsättningen fatta beslut om anskaffning av
            utrustning, valet av leverantör m. m., om investeringen överstiger
            ett visst belopp. Med den ordning för planering och styrning av
            dataverksamheten som vi föreslår markeras myndigheternas ansvar
            — även på lång sikt — för sin dataverksamhet. De centrala rationaliseringsorganens
            roll förändras jämfört med regering- ens förslag. Den blir mera
            rådgivande och konsultativ, bl. a. när det gäller att bistå myndigheterna
            med råd om hur underlaget skall tas fram och användas. Rationaliseringsorganen
            kommer också att få analysera olika datafrågor hos myndigheterna,
            ta reda på utvecklingstendenser och faktiska förhållanden m.m.
            En konsekvens av vårt förslag i dessa frågor är att rationaliseringsförord-
            ningen (SFS 1975:567) måste ändras. Det finns inget skäl att bibehålla
            en särskild förordning för datasystem inom rättsväsendet. Samma
            principer för planering och styrning bör gälla även på detta område.
            Vi anser också att dessa principer för planering och styrning
            bör gälla för affärsverken.
          </p>
          <p xml:id="i-NyqY6s58NDCv8UQzfXiaP8">
            5. Systemutveckling
          </p>
          <p xml:id="i-8B6KN9bSNggY3BEoTbyJEK">
            I propositionen behandlas främst frågan om utvecklingen av de
            riksom- fattande datasystemen. Regeringen förordar en gemensam,
            centralt styrd och sammanhållen systemutveckling när det gäller
            datorstöd för sådana administrativa verksamheter som inte är regionalt
            eller lokalt avgränsade och som måste vara enhetliga i hela landet.
            Som vi framhållit i avsnitt 3 bör datasystemen i dessa sammanhang
            utvecklas till att uppfylla såväl kraven på enhetlighet som myndigheternas
            särskilda krav. Systemen blir därmed lokalt anpassade. Erfarenheterna
            av systemutveckling, inriktningen på enklare metoder och tekniker
            för systemutveckling, kraven på att myndigheterna har kunskap
            om sina rutiner och system, kraven från personalen på ett vidgat
            och mera stimulerande arbetsinnehåll talar för att även systemutvecklingen
            bör kunna organiseras centralt och regionalt i dessa fall. Omfattningen
            får avgöras från fall till fall. Det finns en naturlig strävan
            att undvika dubbelarbete som bör förhindra att myndigheterna slösar
            med systemutvecklingsresurserna. Vid utformningen av de centrala
            systemen måste då en gränsyta definieras till vilken regionalt
            eller lokalt anpassade rutiner kan anslutas. I något fall kanske
            den centralt placerade utvecklingsgruppen tar fram några olika
          </p>
          <pb facs="riksdagen-motions-pdf/data/197879/mot_197879__2264/mot_197879__2264-006.pdf"/>
          <fw xml:id="i-AtySjV8rZeZudSPGVD9qcw">
            Mot. 1978/79:2264 6
          </fw>
          <p xml:id="i-MnJrRGyguce7LhBPRbpqkb">
            alternativa modeller som den enskilda myndigheten kan pröva.
            Tillgången till datakompetens på regional eller lokal nivå påverkar
            om och hur den lokala systemanpassningen genomförs. I propositionen
            konstateras att myndigheterna måste ha tillgång till personal
            med kompetens i admini- strativ utveckling och ADB. Det sägs att
            under alla förhållanden måste ADB-användande myndigheter ha egen
            personal med sådana kunskaper om ADEB att de reellt kan ta ansvar
            för utveckling och drift av ADB-system. Vi ansluter oss till dessa
            principer. För att bygga upp kompetensen ställs stora krav på
            den statliga personalutbildningen. I första hand bör myndig- heterna
            pröva att vidareutbilda befintlig personal i datafrågor. Anställning
            av datatekniker kan komma i fråga där detta kan motiveras för
            framtiden. För att utveckla den regionala och lokala datakompetensen
            skulle staten kunna ta upp överläggningar med landsting och kommuner
            om att regionalt placera dataspecialister. Ett samarbete borde
            kunna ge verksamheten en bredd och ett marknadsunderlag som är
            tillräckligt för kanske en relativt långtgående spridning. En
            väsentlig uppgift för de centrala rationaliseringsorganen är att
            ge råd och anvisningar om lämpliga arbetsmetoder och tekniker
            för systemutvecklings- arbetet.
          </p>
          <p xml:id="i-4YHy2BZJuQobmHGge96GCN">
            6. Datordriften
          </p>
          <p xml:id="i-3AAzA2ssDEXtsrrngB1NgW">
            Vad beträffar datordriften föreslår regeringen att den organiseras
            enligt principerna att inte blanda tillämpningar från skilda myndigheter
            på en dataanläggning. Vidare skall man helst sprida bearbetningarna
            för ett tillämpningsområde på flera anläggningar. De två principerna
            benämns dedicering och spridning. Principerna innebär även att
            anlitandet av DAFA kommer att minska i och med att DAFA erbjuder
            datordrift på servicecent- ral. Vi kan i princip ansluta oss till
            dessa överväganden men vill göra några viktiga preciseringar.
            Man måste vara medveten om att när olika datoralter- nativ presenteras
            på det vanliga sättet kommer det centrala alternativet i regel
            att ge de lägsta kostnaderna. Vid alternativ med ökad spridning
            ökar kostnaderna för driftsadministrationen. Här spelar lokal-,
            personal- och säkerhetskostnader stor roll. Dessa funktioner blir
            i någon mån dubblerade eller mångfaldigade när man sprider datordriften
            — räknat på det traditionella sättet. Med bättre och klarare riktlinjer
            för dataverksamheten kommer kalkylerna att kompletteras med restriktioner,
            negativa och positiva konsekvenser m. m., som ändrar bilden i
            många fall. En faktor som ger väsentliga plusvärden åt decentraliserade
            driftslösningar och stora minusvärden åt centrala är kravet på
            lokal systemanpassning för en enskild myndighet (regionalt eller
            lokalt placerad) inom en förvaltningssektor. Men även med mera
            medvetna uppfattningar i kalkylfrågorna kommer
          </p>
          <pb facs="riksdagen-motions-pdf/data/197879/mot_197879__2264/mot_197879__2264-007.pdf"/>
          <fw xml:id="i-DcqXif4GMHTYELBup58xYM">
            Mot. 1978/79:2264 7
          </fw>
          <p xml:id="i-9RkPvveWCNheqUSGRJppg9">
            driftsalternativ med relativt långtgående decentralisering att
            drabbas av nackdelar. Driftsenheterna kan bli för små, utrustningen
            kan bli för begränsad funktionellt, och det kan bli svårt att
            bygga upp en lämplig datakompetens. I dessa fall skulle det för
            främst mindre datasystem kunna vara fördelaktigt att på regional
            grund erbjuda en servicebyråliknande organisation som eventuellt
            skulle kunna anknyta till lämplig befintlig struktur. Av naturliga
            skäl är det nu svårt att ha en klar uppfattning om vilka datasystem
            som med fördel skulle kunna utnyttja sådana regionala centraler.
            Man skulle kunna överväga att till dessa förlägga driften av ett
            utbrutet och regionaliserat fastighetsregister — med primär användning
            på lantmäterisi- dan. Det skulle också kunna prövas att dit förlägga
            driften av exekutionsvä- sendets datasystem för alla län utom
            för storstadslänen, som har särskilt stora bearbetningsvolymer
            och där den nuvarande stordatorlösningen kan vara ett fungerande
            alternativ. Utöver detta skulle de regionala datacentralerna ge
            mera avgränsad service åt myndigheter inom andra samhällssektorer.
            En del lokalt eller regionalt anpassade system enligt avsnitt
            3 kan kanske förläggas dit, t. ex. när det gäller diarieföring,
            dokumentsökning eller viss form av ordbehandling eller lokala
            rutiner i samband med den ekonomiska redovis- ningen. Det är i
            detta sammanhang inte fråga om att bygga ut befintliga datorer
            och samutnyttja dem, utan i stället skulle ytterligare utrustning
            anskaffas men själva basorganisationen utnyttjas. Det är inte
            heller nödvändigt att alla regionala datacentraler förses med
            samma utrustning. Exempelvis torde behovet av sådana datacentraler
            vara mindre i storstadslänen med sitt i övrigt rika utbud på utrustning
            och ADB-kompetens. Det finns väsentliga skillnader mellan vårt
            förslag och det förslag som Statskonsult AB har utrett. I det
            senare fallet gällde det en långtgående likformig regionalisering
            av ett antal större riksomfattande system i avsikt att utnyttja
            en gemensam stor datoranläggning på länsnivå. Med vårt förslag
            har vi velat stärka den regionala ADB-kompetensen samtidigt som
            vi håller vägarna öppna för en fortsatt regionalisering av viss
            databehandling. Regeringens förslag om dedicering och spridning
            uppges i propositionen leda till att några av DAFA:s nuvarande
            större uppdrag så småningom kan väntas bli överförda till driftsenheter
            inom resp. myndighet. En del av DAFA:s mindre uppdrag kan vidare
            bli övertagna av smådatorer hos användarna. Regeringen framhåller
            att DAFA bör expandera på smådatorområdet — som en slags ”kompensation”
            för att man inte kommer att expandera på områden där stora datorer
            används. Vi anser inte att det är en utgångspunkt att en myndighet
            på dataområdet bör expandera. En sådan myndighet bör kunna inrätta
            sig och effektivt hantera en mindre bearbetningsvolym, om det
            blir aktuellt.
          </p>
          <pb facs="riksdagen-motions-pdf/data/197879/mot_197879__2264/mot_197879__2264-008.pdf"/>
          <fw xml:id="i-WyJMhDZvqpzQJVqicEABR2">
            Mot. 1978/79:2264 8
          </fw>
          <p xml:id="i-9ZBchBKQtTKGrhDAMrT182">
            För DAFA:s del måste utgångspunkten för ett eventuellt engagemang
            på smådatorområdet vara i vad mån DAFA har lämplig kompetens och
            lämpliga arbetsformer för att kunna betjäna myndigheterna på detta
            område. Vi föreslår att regeringen ger utomstående utredningsexpertis
            i uppdrag att studera DAFA:s tekniska och marknadsmässiga förutsättningar
            på olika dataområden. I denna utredning bör prövas att DAFA skulle
            bistå myndig- heter med att utveckla och införa system som utnyttjar
            smådatorer — medan myndigheterna i normalfallet svarar för driften.
          </p>
          <p xml:id="i-XEmXdR9cHsYGJdT9ErjBkg">
            7. Anskaffning av datautrustning
          </p>
          <p xml:id="i-XgmKzDeGZM5ug2z1zeax6z">
            Regeringen förordar att nuvarande centrala upphandling består
            men att man utreder några detaljer i hur den skall tillämpas.
            Enligt vår uppfattning har nu många myndigheter (liksom affärsverken,
            som f. n. står utanför den centrala upphandlingen) skaffat sig
            en datakom- petens som gör dem väl skickade att själva ta hand
            om framtida upphand- lingar, men med assistans från statskontoret.
            Dessutom torde det inte komma att bli så många stora obundna upphandlingar
            i framtiden, utan det handlar mest om kompletteringsköp, utbyten
            (även om de kan vara omfattande och dyrbara) samt inköp av mindre
            utrustning. Det kan noteras att någon samlad utvärdering i vad
            mån den centrala upphandlingen har lett till bestämda fördelar
            för statsverket inte har gjorts. Statskontorets upphandlingskalkyler
            har i en del fall slagit fel, och det har blivit avsevärt dyrare
            för statsverket, ofta beroende på att man underskattat kapacitetsbehovet
            och att planerade utbyggnader behövt tidigareläggas. För de stora
            systemen finns det ofta små likheter mellan vad man för flera
            år sedan upphandlade och det märkesval man då gjorde, jämfört
            med hur verkligheten nu ser ut. Exempel på detta är RFV och DAFA.
            Det är heller inte klarlagt att man gjort särskilt ekonomiska
            affärer. Visserligen har kanske den första anskaffningen rabatterats
            betydligt, men stora summor har senare lagts ned på kompletteringsköp.
            Då har statens villkor inte alltid varit speciellt förmånliga.
            Vi anser att det bör prövas att de myndigheter som anser sig kunna
            sköta en egen upphandling skulle få göra det med assistans från
            statskontoret. Enskilda myndigheter skulle dessutom kunna anlita
            statskontoret för mera direkt medverkan i upphandlingen där detta
            är lämpligt. Statskontoret skulle i fortsättningen inrikta sin
            upphandlingsverksamhet mot avtalsjuridik, mot att göra generella
            avtal med leverantörer, bl. a. om mängdrabatter, att ta fram ramarna
            för den omfattande upphandling av mikrodatorer och kontorsma-
            skiner med inbyggda smådatorer som väntas, att följa upphandlingar
            som görs m. m. Förslagen beträffande mera långsiktig ADB-planering,
            en särskild redovis- ning i anslagsframställningarna av datafrågorna
            och ett mera komplett beslutsunderlag för statsmakterna talar
            även för detta (jfr avsnitt 4).
          </p>
          <pb facs="riksdagen-motions-pdf/data/197879/mot_197879__2264/mot_197879__2264-009.pdf"/>
          <fw xml:id="i-LrPCLu42pmW6wavB9pg5QB">
            Mot. 1978/79:2264 9
          </fw>
          <p xml:id="i-L1tsc3WoLwS17gA7kR9Rxc">
            Utredningen av organisationen för de centrala myndighetsuppgifterna
            avseende ADB (Dir 1979:8) bör få tilläggsdirektiv att pröva dessa
            frågor.
          </p>
          <p xml:id="i-Htz3iWcZq8B9Nq3JiNh8yS">
            8. Utvecklingen av det allmänna datanätet
          </p>
          <p xml:id="i-UvSa1r1mxoavFzMj92MbhW">
            Inom televerkets verksamhetsområde ligger att utveckla och ta
            i drift ett allmänt datanät. Det avses bli en för ADB-användarna
            gemensam datakom- munikationsresurs. Nuvarande alternativ med
            förhyrda egna ledningar eller uppkoppling via det ordinarie telenätet
            väntas bestå. För många dataprojekt är televerkets planer på datanätet
            och möjligheterna att realisera dem av mycket stort intresse.
            Det är dock många gånger svårt för myndigheterna att göra korrekta
            bedömningar i dessa frågor. Liknande problem torde även finnas
            hos andra affärsverk samt hos företag. Regeringen lägger inga
            förslag i denna fråga. Vi anser att det finns skäl att inrätta
            ett planeringsråd med parlamentariskt inslag, knutet till kommunikationsdepartementet,
            med uppgift att nära följa televerkets planer och utbyggnader
            och representera offentliga och privata användare. Rådet bör hålla
            kontakt med dem som anmäler sitt intresse. Bl. a. bör rådet även
            få insyn i taxesättning och kunna uppta förhandlingar med televerket
            i dessa frågor.
          </p>
          <p xml:id="i-FuMZx1gZEUNAioXhM81HYu">
            9. Utbildning och kompetensuppbyggnad
          </p>
          <p xml:id="i-47uNyRPL6PG612aFjfGWGV">
            Både den stora spridning av datatekniken som kan väntas ske bland
            myndigheterna under kommande år och de krav på att myndigheterna
            skall kunna ta ansvar för sin egen dataanvändning leder till att
            utbildningsbehoven är stora och kan väntas öka. Regeringen närmast
            förbigår denna väsentliga fråga (s. 127). Vår principiella uppfattning
            i utbildningsfrågorna har vi deklarerat i motionen 1978/79:571
            (s. 20-21). På det statliga området finner vi det angeläget att
            statens personalutbild- ningsnämnd (PUN), i samarbete med arbetsgivarverket
            och de centrala rationaliseringsorganen samt efter kontakt med
            personalorganisationerna, redovisar en samlad utbildningsplan
            för datautbildningen under närmast kommande år. I denna plan bör
            även ske en avvägning mellan det utbud som PUN bör svara för och
            det som görs av privata företag och Statskonsult AB. Möjligheterna
            till studiecirklar och andra former av egenutbildning bör även
            belysas.
          </p>
          <p xml:id="i-GpEueGMZnnhm727YKDeS8X">
            10. Metodutveckling
          </p>
          <p xml:id="i-dhx9BLTs3FEkSN6MchpxQ">
            I avsnitt 10 redovisar regeringen kortfattat uppläggningen av
            arbetet med metodstöd, informations- och erfarenhetsförmedling
            m. m. Bland områden som bör ges hög prioritet märks ekonomisk
            kalkylering och effekt- bedömning.
          </p>
          <pb facs="riksdagen-motions-pdf/data/197879/mot_197879__2264/mot_197879__2264-010.pdf"/>
          <fw xml:id="i-TMv7o33c5FMN1iUM4cjEDn">
            Mot. 1978/79:2264 10
          </fw>
          <p xml:id="i-VFnNnegMiW6YhNKZu9jhri">
            Vi vill i det sammanhanget framhålla att ekonomiska kalkyler,
            liksom i övrigt de utredningsrapporter i vilka kalkylerna redovisas,
            bör utformas på ett begripligt sätt. Myndigheterna och systemutredarna
            måste bli mera medvet- na om att materialet skall kunna utnyttjas
            av personalorganisationerna i samband med förhandlingar enligt
            medbestämmandeavtal samt av regering och riksdag.
          </p>
          <p xml:id="i-Qdcy1U3u9VhhYiAeGjyARJ">
            11. Den centrala rationaliseringsorganisationen
          </p>
          <p xml:id="i-CJ1kf8u5Gg7Zn4ZpAnbJof">
            Vårt förslag beträffande formerna för planering, styrning och
            ledning av dataverksamheten bör inte leda till att antalet ärenden
            som underställs regeringens prövning i separat ordning ökar lika
            drastiskt som skulle bli fallet om regeringens förslag skulle
            genomföras. Vid bedömningar om hur ADB-kompetensen skall etableras
            inom regeringskansliet bör detta beak- tas. I direktiv 1979:8
            har regeringen lagt grunden för en utredning av organisationen
            för de centrala myndighetsuppgifterna avseende rationalise- ring
            och ADB. I många avseenden berör denna utredning statskontorets
            verksamhet. I direktiven pekas på att flera alternativ skall behandlas.
            Tyngdpunkten ligger på vilka förbättringar som kan genomföras
            genom relativt begränsade förändringar. I propositionen talar
            regeringen om behovet av att öka det parlamentariska inslaget
            i viktiga frågor avseende ADB-verksamheten (s. 66-68). Vi föreslår
            att utredningen om den centrala rationaliseringsorganisationen
            också får ett parlamentariskt inslag samt att det skall finnas
            möjligheter att även utreda lösningar som kan innebära mera långtgående
            förändringar. I avsnitt 7 har vi även föreslagit att utredningen
            skall närmare pröva ett mera decentraliserat alternativ i vad
            gäller upphandlingsverksamheten.
          </p>
          <p xml:id="i-TAeocN4DRSeUDBVJ5Se9gJ">
            Hemställan
          </p>
          <p xml:id="i-EPUJoTM7jG3EUr3TpGEDhF">
            Med hänvisning till det anförda hemställs att riksdagen som sin
            mening ger regeringen till känna 1. att propositionsförslag om
            planering och styrning av den statliga ADB-användningen endast
            ses som temporära åtgärder i avvaktan på att beslut kan fattas
            om principer och riktlinjer för datafrågorna i samhället inkl.
            statsförvaltningen, 2. att viktigare beslut om systeminvesteringar
            och tilldelning av medel till datamaskinfonden bör avgöras av
            riksdagen i samband med budgetbesluten för resp. myndighet inkl.
            affärs- verken, 3. att regeringen bör uppta överläggningar med
            företrädare för landsting och kommuner om att regionalt placera
            dataspecialis- ter för att utveckla den regionala och lokala datakompeten-
          </p>
          <pb facs="riksdagen-motions-pdf/data/197879/mot_197879__2264/mot_197879__2264-011.pdf"/>
          <fw xml:id="i-RTGSTCDdvgvN5DKLNTfYn5">
            Mot. 1978/79:2264 11
          </fw>
          <p xml:id="i-BiGSdg1ASLATrmqX2MWssq">
            sen, 4. att frågan om regionala datacentraler prövas i enlighet
            med vad som anförts i motionen, 5. att DAFA:s tekniska och marknadsmässiga
            förutsättningar på olika dataområden bör utredas i enlighet med
            vad som anförts i motionen, 6. att en samlad utbildningsplan för
            statliga ADB-användare bör redovisas, | 7. att ett planeringsråd
            bör inrättas för att följa utvecklingen av det allmänna datanätet,
            8. att utredningen av organisationen för de centrala myndighets-
            | uppgifterna avseende ADB får en parlamentarisk representa- tion
            samt att utredningen får tilläggsdirektiv att närmare pröva ett
            mera decentraliserat alternativ i vad gäller upphandlings- verksamheten,
            9. att vad som i övrigt anförts i motionen angående den statliga
            ADB-användningen läggs till grund för statsmakternas hand- lande:
          </p>
          <p xml:id="i-SgegsbtJ8VxR4V48joXWP9" type="date">
            Stockholm den 26 mars 1979
          </p>
          <p xml:id="i-AEkPmrPNqzVkhrrsy6AdYb">
            KARL-GUST. H. BOO (c) ALVAR ANDERSSON (c)
          </p>
          <pb facs="riksdagen-motions-pdf/data/197879/mot_197879__2264/mot_197879__2264-012.pdf"/>
          <p xml:id="i-5M3TyaTodofgipjk3NjJuE">
            GOTAB 61841 Stockholm 1979
          </p>
        </div>
      </div>
    </body>
  </text>
</TEI>
