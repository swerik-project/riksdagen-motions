<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__fk__495/mot_1951__fk__495-001.pdf"/>
      <div type="motHeader" xml:id="i-4riTn8vgA2skH6UGBsVsJw">
        <div type="motTitle" xml:id="i-LuAH2jxtjsSKacpT6LQQBg"/>
        <div type="motSubmissionInfo" xml:id="i-JGRKjvcukzDt1eqZ8cYwMn"/>
      </div>
      <div type="motBody" xml:id="i-UngPCsr1npuqvPatGszcFC">
        <div xml:id="i-8AoCSHvceRF4EBqKkKGwLL">
          <p xml:id="i-ASAcP4eAMTyStXR3aWdgHc">
            14 Motioner i Första kammaren, nr 495.
          </p>
          <p xml:id="i-Hf7EXdm4gVgHGZXAEmGWEb">
            Nr 495.
          </p>
          <p xml:id="i-Jf2tZzkZYGTwMMpjoyGcs6">
            Av herr Niklasson och herr Elofsson, Gustaf, i anledning av Kungl.
            Maj:ts proposition med förslag till förordning om ändring i uppbördsförordningen
            den 31 december 1945 (nr 896), m.m.
          </p>
          <p xml:id="i-268e9ie4AMerbnz3bRnoq1">
            I propositionen nr 203 föreslås bland annat, att normalbelopp
            för existens- minimum inom olika orter skola fastställas av centrala
            uppbördsnämnden. Dessa normalbelopp skola dock endast tjäna som
            vägledning för faststäl- lande av existensminimum i varje särskilt
            fall, vilken befogenhet alltjämt skall tillkomma de lokala skattemyndigheterna.
            Eftersom de av den centrala uppbördsnämnden fastställda beloppen
            skulle vara normerande också vid taxeringen komma de i realiteten
            att göra tjänst som ortsavdrag för stora kategorier av skattskyldiga.
            Av denna anledning kommer fastställandet av normalbeloppen för
            existensminimum materiellt sett att innebära en akt av skattelagstiftning.
            Vi ifrågasätta därför i likhet med riksräkenskapsverket, om Kungl.
            Maj:t och riksdagen borde avhända sig en befogenhet av denna art.
            Givetvis kan ett fastställande av normalbeloppen i administrativ
            ordning vara motiverat med hänsyn till att normalbeloppen utan
            onödig omgång böra anpassas efter förändringar i levnadskostnaderna.
            I så fall synes det oss emellertid starkt kunna ifrågasättas,
            om uppgiften bör handhavas av centrala uppbördsnämnden. Nämndens
            verksamhet berör uteslutande till- lämpningen av uppbördsförordningen,
            medan beslut angående normal- beloppen för existensminimum berör
            skattelagarnas materiella bestämmel- ser. Enligt vår mening bör
            befogenheten att fastställa normalbeloppen, såvida Kungl. Maj:t
            och riksdagen vilja avhända sig densamma, tilldelas den blivande
            riksskattenämnden. Denna nämnd kommer att få till uppgift att
            meddela anvisningar vid taxering och således även beträffande
            tillämp- ningen av samtliga författningsrum i kommunalskattelagen
            och förord- ningen om statlig inkomstskatt. Riksskattenämnden
            bör således vida bättre än centrala uppbördsnämnden vara lämpad
            att fastställa normalbelopp för existensminimum. I fråga om fastställandet
            av existensminimum i de enskilda fallen ha uppbördssakkunniga
            anfört att extra avdrag icke bör medges, där den skatt- skyldige
            äger förmögenhet. Departementschefen ansluter sig till denna ståndpunkt
            och framhåller, att vad det gäller att bedöma är om skatte- förmågan
            varit så nedsatt, att anledning till extra avdrag föreligger.
            Detta kan inte anses vara förhållandet, när den skattskyldige
            har förmögenhet, säger departementschefen. I så fall finnas ju
            tillgångar, varmed skatte- skulden kan gäldas. Departementschefen
            instämmer med de sakkunniga
          </p>
          <pb facs="riksdagen-motions-pdf/data/1951/mot_1951__fk__495/mot_1951__fk__495-002.pdf"/>
          <p xml:id="i-D9MhnCpzAZi26Mcz4Ex2Gy">
            Motioner i Första kammaren, nr 495. 15 däri, att man vid fastställande
            av existensminimum bör bortse från smärre tillgångar, där det
            måste anses obilligt, att den skattskyldige skall avyttra desamma
            för att gälda skatteskulder. Även med hänsyn till sistnämnda reservation
            te sig dock de av uppbörds- sakkunniga och departementschefen
            förordade riktlinjerna otillfreds- ställande. Det kan säkerligen
            i många fall komma att förhålla sig så, att en person med inkomst
            under existensminimum har en förmögenhet, som måste anses större
            än de ”smärre tillgångar” departementschefen talar om men som
            dock är så pass liten, att det skulle vara obilligt, att den togs
            i anspråk för att gälda skatteskulder. Ett sådant förfaringssätt
            skulle ju i verkligheten innebära en extra förmögenhetsbeskattning
            med synnerligen ogynnsamma verkningar. Dels skulle viljan att
            spara komma att under- grävas, och dels skulle — vilket verkar
            ännu mera ogynnsamt och orätt- vist — en näringsidkare kunna komma
            att berövas produktionsmedel, som äro nödvändiga för hans rörelse
            och därmed för hans eller hans familjs försörjning. Åtskilliga
            mindre jordbrukare och hantverkare t.ex. skulle kunna försättas
            i ett svårt läge, om fastställandet av existensminimum skulle
            ske i enlighet med de riktlinjer, som förordats av de uppbördssakkunniga
            och departementschefen. Enligt dessa riktlinjer skulle huvudsakligen
            sålunda skattskyldiga med inkomst av tjänst medges rätt till extra
            avdrag för existensminimum. Enligt vår mening torde det vara nödvändigt
            att denna rätt tillerkännes även skatt- skyldiga med inkomst under
            existensminimum men med förmögenhet av mindre storleksordning.
            Enligt departementschefens uttalande i propositionen bör särskild
            restrik- tivitet iakttagas vid fastställandet av existensminimum,
            om den skattskyl- dige haft särskilt låga levnadskostnader. I
            regel bör för den skull enligt departementschefens mening avdrag
            icke beviljas för s. k. hemmasöner och hemmadöttrar såväl i stad
            som på land. Härtill må anmärkas att om sådana skattskyldiga haft
            låga levnadskostnader, så torde detta i regel bero därpå, att
            de åtnjutit fri bostad och fri kost hos föräldrarna. Om dessa
            senare ha låga inkomster eller ringa förmögenhet, så kommer vägran
            att fastställa existensminimum för deras söner eller döttrar att
            innebära en belastning på föräldrarnas ekonomi. Fastställandet
            av existensminimum i sådana fall bör för den skull enligt vår
            mening ske efter mindre restriktiva grunder än dem, som förordats
            av departementschefen. Hänsyn bör tagas även till föräldrarnas
            ekonomiska förhållanden. Vi få således hemställa, att riksdagen
            vid behandlingen av Kungl. Maj:ts propo- sition nr 203 måtte beakta
            de synpunkter som här ovan anförts.
          </p>
          <p xml:id="i-E5ah24LGM62xVnNWHynmkZ">
            Stockholm den 25 april 1951.
          </p>
          <p xml:id="i-87aA8xdCadaTrzNhWpjKwx">
            Otto Niklasson. Gust. Elofsson i Vä.
          </p>
        </div>
      </div>
    </body>
  </text>
</TEI>
