<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--02157">
  <teiHeader>
    <fileDesc>
      <titleStmt>
        <title>om sysselsättningsfrämjande åtgärder i Västernorrland</title>
        <author>av herr Lorentzon</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om sysselsättningsfrämjande åtgärder i Västernorrland</title>
          <idno type="rdwebb">FZ022157</idno>
          <rs type="number">2157</rs>
          <ref type="dokument_url_text">http://data.riksdagen.se/dokument/FZ022157/text</ref>
          <ref type="dokument_url_html">http://data.riksdagen.se/dokument/FZ022157</ref>
          <ref type="dokumentstatus_url_xml">http://data.riksdagen.se/dokumentstatus/FZ022157</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8HAPb8d3bZ7jUjtGhSC4F3" type="signed"/>
        <correspContext corresp="i-8HAPb8d3bZ7jUjtGhSC4F3">
          <note type="signatory" corresp="i-7d3TRxM4EXGPcH4Nyst5jR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__2157/mot_197576__2157-001.pdf"/>
      <fw xml:id="i-NPPZ9DML1wpSC3rFCULxAr">
        Motion 1975/76:2157
      </fw>
      <div type="motHeader" xml:id="i-U8LEmnZFW8BuaFDXBYmVJn">
        <div type="motTitle" xml:id="i-2zpMS1ezxCpPwJszHxpDCT"/>
        <div type="motSubmissionInfo" xml:id="i-N7jwioPu5ytGKz3Kcv5T3z"/>
      </div>
      <div type="motBody" xml:id="i-K5WdTFvJyFs1PWSwwxb3Ah">
        <div xml:id="i-TwMo1Xv271rLHTiDaqyr3i">
          <p xml:id="i-7ovYHzQN3xHkuTrQn3Zjvj">
            12
          </p>
          <p xml:id="i-DZUqBXqBdTqpnMhGjYUCUY">
            av herr Lorentzon om sysselsättningsfrämjande åtgärder i Västernorrland
          </p>
          <p xml:id="i-CLm8vfbvjzYKem9P5cniF3">
            Arbetslöshet kan inte accepteras. Den är ett ekonomiskt, socialt
            och mänskligt ont. Det samhälle som inte kan bereda alla sina
            medborgare ett meningsfullt arbete har dömt sig självt. Även socialdemokratin
            har tidigare haft denna uppfattning. Redan i Arbetarrörelsens
            efterkrigsprogram 1944 skrev man: ”Ingen arbetsför man eller kvinna
            skall mot sin vilja behöva vara utan sysselsättning längre tid
            än som erfordras för övergång från en verksamhet till en annan
            samt för utbildning och omskolning.” Förre statsministern, Tage
            Erlander, skrev så här 1951: ”Den fulla sys- selsättningen skapar
            ett permanent inflationstryck. Vi vill för den skull inte avstå
            från densamma.” Och en av socialdemokratins och fackförenings-
            rörelsens ideologer, Gösta Rehn, förklarade 1958: ”Vi lever numera
            i ett fullsysselsättningssamhälle. Arbetslöshet av större omfattning
            eller varak- tighet är inte längre tillåten.” Det ständiga talet
            om ”den fulla sysselsättningen” kom dock aldrig att gälla Västernorrland.
            Detta område fångades upp av utflyttningsströmmens brutala griparmar.
            De arbetslösa tvingades i stor utsträckning att lämna sin hembygd
            på grund av arbetsbrist. Det var den yngre och livskraftigare
            delen av befolkningen som flyttade från hemorten. Så är fortfarande
            fallet. Detta har inneburit att länets svårigheter tilltagit i
            ständigt ökad omfattning. Den s. k. rörlighetsstimulerande arbetsmarknadspolitiken
            löste inte proble- men; den skapade bara nya och större problem
            för kommunerna och länet. Nettoutflyttningen från Västernorrland
            var under perioden 1931-1960 inte mindre än 44 322 personer och
            var störst bland samtliga Norrlandslän. Sedan den av myndigheterna
            organiserade rörlighetsstimulerande arbetsmarknads- politiken
            satts in mot Västernorrland fick avflyttningen ännu snabbare takt
            och omfång. I dag har länet 7 500 färre arbetstillfällen än för
            10 år sedan. Utvecklingsbilden från Västernorrland är skrämmande.
            Varför har det blivit på detta sätt? Det finns bara ett svar att
            ge: Den svenska kapitalismen har getts fria händer att driva en
            kolonial politik visavi Västernorrland. SCA:s framfart i Ådalen
            är i detta sammanhang ett talande exempel. År 1974 var riksdagens
            näringsutskott på studieresa i Västernorrlands län. De siffror
            som då presenterades borde ha varit skrämmande för utskottet.
            Då saknade 8 000 arbete, men det fanns endast 720 lediga platser.
            4 300 var helt utan arbete. I beredskapsarbeten sysselsattes 1400
            och på arbets- marknadsutbildning gick 2 500 personer. I dag är
            arbetsmarknadsläget för- värrat. Enligt länsarbetsnämndens senaste
            rapport till arbetsmarknadssty- relsen var de arbetssökandes antal
            1 000 fler än under samma tid förra året
          </p>
          <pb facs="riksdagen-motions-pdf/data/197576/mot_197576__2157/mot_197576__2157-002.pdf"/>
          <fw xml:id="i-9mqk8KhPtf6976p9j77TQ7">
            Mot. 1975/76:2157 13
          </fw>
          <p xml:id="i-PqAA5CEKXA3qAUmgBvnCVn">
            och räknar nu 8 900 arbetssökande; ungefär hälften av dessa var
            helt utan arbete. Ungdomsarbetslösheten är oroväckande. Över 3
            000 ungdomar under 25 år söker arbete. Antalet nyanmälda lediga
            platser har under hela hösten varit betydligt lägre än under motsvarande
            tid förra året. Av rapporten fram- går även att företagen i länet
            inte planerar att anställa ny personal. Däremot föreligger risk
            för permitteringar. Vad beträffar sysselsättningsgraden för kvinnor
            är städerna Sundsvall och Örnsköldsvik bland de fyra städer i
            landet som ligger sämst till. Samtliga städer är att finna i Norrland.
            Av den undersökning som Sundsvalls stad har låtit göra framgår
            att omkring 2 000 arbetstillfällen behövs för kvinnor fram till
            år 1980. Även LO-ledningen har vid speciellt besök i länet studerat
            sysselsätt- ningsförhållandena. Regeringsledamöter har gång på
            gång under senare tid gästat länet i ”studiesyfte”. För kort tid
            sedan var landets statsminister på ”Eriksgata” med stor uppvaktning
            från regering och departement. I dessa dagar har Västernorrland
            återigen ”gäster” från regeringen; denna gång re- presentanter
            från inte mindre än sju departement. Vi varje tillfälle dylika
            ”gäster” besöker Västernorrland är det stora rubriker i den socialdemo-
            kratiska lokalpressen, troligen för att rycka upp humöret på västernorr-
            länningarna. Nu senast var de stora rubrikerna: ”Mer optimism
            i dag”, ” Palmes pojkar” studerar glesbygdens problem.” Västernorrlänningarna
            är klara över att det hjälper föga med dylika skri- verier eller
            dessa många besök av högre dignitärer. Det är sysselsättning för
            dem själva det gäller. Inte ens Palmes ”dammsugningsexpedition”
            till- sammans med Volvochefen, då han för några år sedan per flygplan
            un- dersökte områden för placering av industrier, gav resultat.
            Uppgiften om ”dammsugningsexpeditionen” återgavs på sin tid som
            en sensationell nyhet i Aftonbladet. De små statliga insatser
            som hittills gjorts har inte förändrat helhetsbilden. Sysselsättningsläget
            har förvärrats. Självklart skulle läget ha varit ännu värre utan
            dessa insatser. Enligt tillgängliga uppgifter föreligger planer
            på att in- vestera 5,5 miljarder i Statsföretag under 4 år, men
            inte ett enda av de planerade 3 000 nya arbetstillfällena hamnar
            i Västernorrland. Däremot skall vissa investeringar göras för
            att rädda livet på de små företagen Nylands Mattor och Kalmar
            Kök i Kramfors, som tillhör Statsföretags byggmate- rialgrupp
            Essbo, som redovisar stora förluster. Enligt direktören Skölds
            i Statsföretag uppgifter till regeringen skall satsningen denna
            gång främst kom- ma Norrland till godo. Varför då inte ett enda
            av de 3 000 nya arbetstillfällena till Västernorrland? Man kan
            fråga sig om socialdemokratins starka för- ankring i Ådalen och
            Västernorrland är orsaken till att detta län har be- handlats
            så styvmoderligt. Vad beträffar utlokalisering av statliga verk
            till Västernorrland har dessa varit få i förhållande till behoven.
            Inrikesutskottet uttalade sig enhälligt såväl år 1972 som år 1973
            för att domstolsverket skulle förläggas till Sundsvall.
          </p>
          <pb facs="riksdagen-motions-pdf/data/197576/mot_197576__2157/mot_197576__2157-003.pdf"/>
          <fw xml:id="i-ADP8LkZm9XtVbnbJ2nefUt">
            Mot. 1975/76:2157
          </fw>
          <p xml:id="i-3sjYZA4Ke9meBCkWRs3WnQ">
            Trots att även delegationen för omlokalisering av statlig verksamhet
            föreslog Sundsvall som lokaliseringsort stannade regerngen för
            Jönköping.
          </p>
          <p xml:id="i-BaRB3qo2jwUYcdoQAAF3eW">
            Storfinansens sabotage mot Ådalen
          </p>
          <p xml:id="i-KF3TRjikPJ38PKyaqvgAPx">
            Under decennier har Svenska Handelsbanken genom SCA utsatt Ådalen
            för den kraftigaste exploatering. De jättevinster som här har
            skapats har inte stannat kvar i Ådalen; de har i stor utsträckning
            exporterats till utlandet, där stora investeringar skett i en
            hel rad länder. De som skapat jättevinsterna åt Svenska Handelsbanken
            har alltid tillhört de lågavlönade. SCA:s arvedel till Ådalen
            blev en industriell kyrkogård. Ådalen var helt utlämnat åt den
            privata företagsamheten, där storfinansen i form av SCA varit
            den domi- nerande. De yngre som gjordes arbetslösa genom SCA:s
            många företagsnedlägg- ningar i Ådalen omskolades på samhällets
            bekostnad och sändes söderut till i många fall Handelsbankens
            företag i olika branscher. Den arbetskraft som gjorts arbetslös
            tog storfinansen inget ansvar för. Handelsbanken fick i stället
            utbildad arbetskraft gratis. Av Handelsbankens (SCA) många tidigare
            företag i Ådalen återstår endast ett: Kramforsfabriken. Den är
            i stort sett nedkörd och har inte lång livstid kvar. En ”vanhävdslag”
            för industrin borde ha stiftats för länge sedan; redan år 1968
            motionerade kommunisterna i riksdagen i denna fråga. Efter all
            den vanskötsel och misshushållning med sina företag i Ådalen där
            de snabba och stora profiterna varit de avgörande borde Handelsbanken
            svara för ersättningsindustri, i varje fall för den industri som
            inom kort skall nedläggas, samt för att denna ersättningsindustri
            står klar innan Kram- forsfabriken nedlägges och att den svarar
            för minst samma antal anställda som är sysselsatta vid Kramforsfabriken.
          </p>
          <p xml:id="i-WycKS2mGj6o4WhJLbHj9Tc">
            Sysselsättning åt kvinnorna i Västernorrlands inland
          </p>
          <p xml:id="i-MQfsmdHyQRfkhbadwD27wp">
            Trots sysselsättningssvårigheterna i länet i sin helhet är Västernorrlands
            inland — Sollefteå- och Ångeområdena — de mest drabbade. Sysselsättning
            för kvinnorna saknas nästan helt. Endast mannens inkomst — om
            han har någon — skall svara för familjens livsuppehälle. Även
            om kvinnorna liksom männen är berättigade till kontant arbets-
            marknadsstöd vid arbetslöshet är förutsättningen att vederbörande
            haft ar- bete. Det är dock ytterst sällsynt att kvinnorna haft
            sysselsättning på den allmänna arbetsmarknaden. De har alltså
            inga möjligheter att komma i åt- njutande av det kontanta arbetsmarknadsstödet.
            Då varken arbete och utkomst eller kontakt arbetsmarknadsstöd
            står till förfogande för kvinnorna är det mannens inkomst familjen
            skall leva av, förutsatt att denne har sysselsättning. Beredskapsarbete
            är ofta det enda som bjuds. I alltför många fall är det arbetslöshetskassan
            som får träda
          </p>
          <pb facs="riksdagen-motions-pdf/data/197576/mot_197576__2157/mot_197576__2157-004.pdf"/>
          <fw xml:id="i-J9sEwiQzyfSbfKjTamgdCu">
            Mot. 1975/76:2157
          </fw>
          <p xml:id="i-87SmxG9niDEH7agEmzuix8">
            emellan. Levnadsstandarden är också den lägsta i länets inland.
            Den dyrtid som numera råder kräver att såväl mannen som kvinnan
            i familjen har arbete och är yrkesverksamma, om en någorlunda
            levnads- standard skall kunna upprätthållas.
          </p>
          <p xml:id="i-UYdM9fA5885tZ47adt9KCU">
            Utbyggd åldringsvård med AMS-stöd
          </p>
          <p xml:id="i-9vYDzuyjFuPEUbxfjyoaVr">
            Även om kommunerna i statligt bidrag erhåller 35 96 av sina kostnader
            till hemhjälp anser sig kommunerna inte ha råd att bygga ut denna
            helt. Här skulle dock kunna skapas arbete för kvinnorna. De personliga
            eko- nomiska kostnader som är förknippade med hemsamarithjälpen
            kan också verka menligt för denna vårds utbyggnad. Den höga medelåldern
            och pen- sionärernas stora antal gör åldringsvården, långtidsvården
            och hemsama- ritvården ekonomiskt betungande för kommunerna. Denna
            vård som många har så stort behov av borde i stället byggas ut.
            Den kräver ökad perso- naltäthet. Härigenom skulle även skapas
            arbete för framför allt kvinnorna. Då kommunernas ekonomi lägger
            hinder i vägen för denna vårds utbyggnad och därmed tillskapandet
            av nya arbetstillfällen för kvinnor borde arbets- marknadsstyrelsen
            träda till för att med beredskapsarbeten ekonomiskt svara för
            detta slag av åldringsvård, i första hand försöksvis i Västernorrlands
            inland.
          </p>
          <p xml:id="i-2Hncv1bD4YddbKAL7G1Rw9">
            Skogsindustrin
          </p>
          <p xml:id="i-6RtARmkZAm3YdCjLDX1prQ">
            Sysselsättningen i Västernorrland har varit och är fortfarande
            i stor ut- sträckning beroende av såväl tillgången på skogsråvara
            som skogsindustrins inriktning. Tidigare har råvara och halvfabrikat
            varit ”färdigprodukter”. Ta- let om att bättre utnyttja skogsråvaran
            får inte leda till att den övervägande delen av produktionen även
            i fortsättningen skall bestå av pappersmassa och osågade trävaror.
            Den träförädlande delen av skogsindustrin i Väster- norrlands
            län har relativt liten betydelse. Tillverkningen är koncentrerad
            till Kramfors och Örnsködsviks kommuner som svarar för över 80
            96 av branschens sysselsättning. Denna branschs andel av den totala
            sysselsätt- ningen i länet utgör endast 2,9 26. Någon utökad sysselsättning
            inom den träbearbetande industrin beräknas inte ske inom överskådlig
            tid eller fram till år 1980. Däremot är sågverksindustrin omfattande,
            och oförädlat virke är en stor exportartikel. Vid ett flertal
            tillfällen har kommunisterna i riksdagen i motioner ställt frågan
            om en vidareutveckling av skogsråvaran, byggd på tidsenlig forskning
            — avancerad träkemisk forskning. I förhållande till andra länder
            har Sverige på detta område varit efterblivet. För en kort tid
            sedan meddelades det från Svenska Träforskningsinstitutet att
            man praktiskt prövat en svensk metod att omvandla cellulosaindustrins
            avfall till mat för djur och män- niskor. Metoden har utvecklats
            så långt att ett företag vill köpa rätten att
          </p>
          <pb facs="riksdagen-motions-pdf/data/197576/mot_197576__2157/mot_197576__2157-005.pdf"/>
          <fw xml:id="i-DLsjVu2TVsJTiiD2wgPGqD">
            Mot. 1975/76:2157 16
          </fw>
          <p xml:id="i-XfHufeSd2SjMWT9oLzo3UP">
            tillverka och sälja ”matmaskiner” över hela världen. Det meddelas
            samtidigt att om den svenska skogs- och växtindustrins avfall
            skulle bearbetas av olika rötsvampar i proteinmaskiner, vilket
            forskarna inte håller för uteslutet, skulle mängden av framställt
            protein uppgå till 260 000 årston, tillräckligt för att täcka
            behovet för 11 miljoner människor. Statsföretag bör förskaffa
            sig rätten till framställning av dessa maskiner och placera fabrikationen
            i Västernorrlands län. Svenska Träforskningsin- stitutet bör utlokaliseras
            till Sundsvall.
          </p>
          <p xml:id="i-DwB9c4zFZZwVRvwg1M4dKS">
            Petrokemisk industri till Västernorrland
          </p>
          <p xml:id="i-AUKPur9Vj5jp56WgvBJeY5">
            Redan år 1968 aktualiserade kommunisterna i Västernorrland i
            motion till landstinget frågan om en petrokemisk industri till
            detta län. Nu har länsstyrelsen i Länsplan 74 — Petro Y — fört
            fram samma projekt. I motionen till landstinget 1968 framhölls
            bl. a.: ”Petrokemiska företag kommer att byggas i Sverige av enskilda
            företagare, vilket visar att det är en industrisektor man väntar
            sig mycket av. Därför bör de samhälleliga organen i tid skaffa
            sig inflytande över denna industrigren för att förhindra att de
            utländska oljebolagen skaffar sig fullständig dominans över densam-
            ma.” I motionen framhölls vikten av en dylik industri till Västernorrland
            för att söka stoppa utflyttningen och ge fler arbetstillfällen.
            Även om 7 år har försuttits är frågan om en samhällsägd petrokemisk
            industri till Väster- norrland lika aktuell från sysselsättningssynpunkt.
          </p>
          <p xml:id="i-XgkM4MxY6CC6GguWJQktXQ">
            Statligt industricentrum till Ånge
          </p>
          <p xml:id="i-XZgRwvDr38eTQoHKP6rTd7">
            Allt tal om ett befolkningsantal så eller så stort betyder föga,
            om inte en arbetsmarknad kan skapas som ger underlag för det bestämda
            befolk- ningstalet. Ångeområdet, som sedan många år varit särskilt
            utsatt för sys- selsättningssvårigheter och avfolkning, behöver
            ”särskilda samhällsinsat- ser”. Ett statligt industricentrum kommer
            inte att lösa hela problemet men är ett steg på vägen. Som en
            första insats i detta område bör ett statligt industricentrum
            inrättas. Skall sysselsättningen i Västernorrland komma i paritet
            med landet i övrigt måste det till kraftiga statliga satsningar
            i detta län. Det privata näringslivet varken kan eller vill klara
            den uppgiften. Enligt länsmyndigheterna måste det till 8 000 nya
            jobb inom en snar framtid; annars måste 20 000 personer lämna
            Västernorrland på grund av akut brist på arbetstillfällen. AP-fonderna
            bör sättas in för att skapa nya och framtidsbetonade industrier
            i Väster- norrlands län. Med hänvisning till det anförda föreslås”
            att riksdagen uttalar sig för ett åtgärdsprogram i syfte att till
            Väster- norrland förlägga industrier och åstadkomma sysselsättnings-
            tillfällen, varvid förutsättes inriktning på framtidsbetonade
            in-
          </p>
          <p xml:id="i-BSDwcWRAwkU7YkKUMtQCbj">
            (Se även motion 1975/76:2158).
          </p>
          <pb facs="riksdagen-motions-pdf/data/197576/mot_197576__2157/mot_197576__2157-006.pdf"/>
          <fw xml:id="i-TYT6WZGWMopJFAL8ggJnWC">
            Mot. 1975/76:2157 17
          </fw>
          <p xml:id="i-CjBRHmVLe3S8wWThWZxzdB">
            dustrier med insättandet av medel ur AP-fonderna och att åt-
            gärderna bör avse bl.a. a) att ett statligt industricentrum förläggs
            till Ånge, b) att flera statliga verk flyttas till Västernorrland,
            c) att Svenska Träforskningsinstitutet förläggs till Sundsvall,
            d) att AMS genom beredskapsarbete i Västernorrlands inland skall
            ekonomiskt svara för väsentlig del av åldringsvården där, i enlighet
            med i motionen anförda synpunkter.
          </p>
          <p xml:id="i-7NjgJ5fmRNePmpw8gX97Fa">
            Stockholm den 27 januari 1976 GUSTAV LORENTZON (vpk)
          </p>
        </div>
      </div>
    </body>
  </text>
</TEI>
