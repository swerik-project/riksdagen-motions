<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00635">
  <teiHeader>
    <fileDesc>
      <titleStmt>
        <title>Statlig samordning för likvärdiga villkor för landets patienter</title>
        <author corresp="i-DJgH7q21vrKJDYHFpgpTiX">av Penilla Gunther (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Statlig samordning för likvärdiga villkor för landets patienter</title>
          <idno type="rdwebb">H102So635</idno>
          <rs type="number">So635</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So635/text</ref>
          <ref type="dokument_url_html">http://data.riksdagen.se/dokument/H102So635</ref>
          <ref type="dokumentstatus_url_xml">http://data.riksdagen.se/dokumentstatus/H102So635</ref>
          <ref type="doc">http://data.riksdagen.se/fil/E4E74CF6-FA92-4CE1-95AC-E230CC5D5A70</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J8r9MDDjPz8drHmTjpLSiq" type="signed"/>
        <correspContext corresp="i-J8r9MDDjPz8drHmTjpLSiq">
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction type="numbering" xml:id="i-13UPbmDnCASgxXFZPL94eG">
          <date when="2013-10-08"/>
        </correspAction>
        <correspAction type="submission" xml:id="i-2RaKWCM1FzB3frduMJ3UBe">
          <date when="2013-10-04"/>
        </correspAction>
        <correspAction type="transfer" xml:id="i-RF5i8opc7bq3CUNYTBWaDj">
          <date when="2013-10-03"/>
        </correspAction>
        <correspAction type="assigned" xml:id="i-7My3jkTY4e4rCcKuEXZToW"/>
        <correspContext corresp="i-7My3jkTY4e4rCcKuEXZToW">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Qkwn9C5hbwY2wCSFhvdfEw">
            Förslag till riksdagsbeslut
          </head>
          <p xml:id="i-Y5VwQUZxxjZD1M3vB7qgAj">
            Riksdagen tillkännager för regeringen som sin mening vad som
            anförs i motionen om att nya läkemedel och nya medicinska tekniska
            hjälpmedel ska komma patienter till godo över hela landet.
          </p>
        </div>
        <div type="motContent">
          <head type="h1" xml:id="i-Hfn8XgVgNw6fMCXWxP9drS">
            Motivering
          </head>
          <p xml:id="i-Mmx29rSrCJepsaorDphcep">
            Målet för hälso- och sjukvården är en god hälsa och en vård på
            lika villkor för hela befolkningen. Vården skall ges med respekt
            för alla människors lika värde och för den enskilda människans
            värdighet. Den som har det största behovet av hälso- och sjukvård
            skall ges företräde till vården.
          </p>
          <p xml:id="i-9vXSHisL4jvuWi8PbZ6377">
            Det är inledningen på hälso- och sjukvårdslagen. Vidare står:
          </p>
          <p xml:id="i-Ft25wa5XQpRdqmxKN5ukqV">
            Patienten ska ges individuellt anpassad information om
          </p>
          <p xml:id="i-Rr8Bw4cjo1gHCfQsCeZVTr">
            1. sitt hälsotillstånd
          </p>
          <p xml:id="i-85ekcADSbCf8z2US1vqZnr">
            2. de metoder för undersökning, vård och behandling som finns
          </p>
          <p xml:id="i-4jo3p6pscLwMFSoefVSEnz">
            3. sina möjligheter att välja vårdgivare och utförare inom den
            offentligt finansierade hälso- och sjukvården samt
          </p>
          <p xml:id="i-7KQN6w89viVRKbPqUgCBXv">
            4. vårdgarantin.
          </p>
          <p xml:id="i-JEpm99qzGRrQF1wraWsZWx">
            Att vården har stora utmaningar logistiskt och ekonomiskt står
            helt klart. Många fler personer har fler typer av sjukdomar och
            diagnoser som kräver större och ökade kunskaper hos dem som arbetar
            inom vården, men också hos dem som producerar läkemedel och medicinsk-tekniska
            hjälpmedel.
          </p>
          <p xml:id="i-RmcRxGvraUsLkSyfsrLhTG">
            Som kristdemokrat värnar jag särskilt alla människors unika och
            lika värde, vilket kan låta lika självklart som att den som har
            störst behov av hälso- och sjukvården skall ges företräde till
            vården. Verkligheten är dessvärre en annan även om det finns goda
            politiska intentioner.
          </p>
          <p xml:id="i-YPzLfwYXr23wBJHVexWffq">
            Att sjukvården ställs inför svåra medicinska avvägningar kopplade
            till ekonomin i landsting och regioner – till och med på en enskild
            klinik – är självklart och oundvikligt.
          </p>
          <p xml:id="i-J82jmPw28Ra6Fb1fGX755D">
            I Sverige har vi en myndighet, Tandvårds- och läkemedelsförmånsverket
            (TLV) som granskar och tar beslut om vilka läkemedel, förbrukningsartiklar
            och tandvårdsbehandlingar som ska ingå i högkostnadsskydden. När
            det handlar om de två förstnämnda kategorierna, bedöms nyttan
            mot kostnaden.
          </p>
          <p xml:id="i-ASLqRybQErAPYQZCn9FLAJ">
            Man ska ta hänsyn till den så kallade behovs- och solidaritetsprincipen,
            för att de som har de största medicinska behoven ska ha mer av
            vårdens resurser än andra patientgrupper. Hänsyn ska även tas
            till människovärdesprincipen, som innebär att vården ska respektera
            alla människors lika värde.
          </p>
          <p xml:id="i-6LobrVwerVSPXK1efu27Qq">
            När Läkemedelsverket eller EU-kommissionen tagit beslut om att
            ett läkemedel får säljas i Sverige, har alltså TLV och dess expertnämnd
            att ta nästa steg i processen för att fatta beslut om det ska
            ingå i högkostnadsskydden. För de läkemedel som inte subventioneras,
            kan rekommendationer ändå ges kring prissättning.
          </p>
          <p xml:id="i-S3WFgaKxuhqnpPwk67RVLw">
            Det här är viktigt för patienterna, därför att landstingen och
            regionerna genom Sveriges Kommuner och Landsting (SKL) har tillsatt
            en egen grupp kallad NLT, Nya Läkemedelsterapier, som ska ge egna
            rekommendationer av hur landstingen ska förhålla sig till nya
            läkemedel, det vill säga om patienter ska få del av dem eller
            inte.
          </p>
          <p xml:id="i-AdyTa7pugAL5WGHvyXL4gF">
            Att landstingen kan göra olika bedömningar av vilken vård och
            vilka behandlingar som ska vara tillgängliga för vissa patienter,
            upprör många människor. Som svensk patient tror man att det finns
            tillgång till det senaste i mediciner, metoder och behandlingar
            – inte att de senaste medicinska rönen inte tas tillvara och används.
            Trots nationella riktlinjer för olika typer av sjukdomar, görs
            egna bedömningar, inte sällan på grund av ekonomiska. Trots att
            det är tveksamt utifrån hälso- och sjukvårdslagen.
          </p>
          <p xml:id="i-EGoKHXmWhZPkN7TB1sVxTW">
            Om vi har en myndighet, TLV, som ska ha ansvaret för att göra
            en bedömning av kostnad kontra effektivitet, är det viktigt att
            de gör bedömningen. Genom myndighetens regleringsbrev kan regeringen
            styra och genomlysa verksamheten. NLT-gruppen är ingen myndighet
            som har ett offentligt uppdrag. Det har ej heller de kommittéer
            och andra forum ute i landstingen som också värderar läkemedel,
            medicinsk teknik och behandlingar.
          </p>
          <p xml:id="i-36XCw8UbnvAEcqGeKnUhbU">
            Att veta att man som patient får en likvärdig vård över landet
            är viktigt. För dem som har en sällsynt diagnos som kräver mera
            sällsynta och därmed dyrare läkemedel, är det än viktigare att
            veta att så sker. Det behövs en samlad process för att kunna upprätthålla
            hälso- och sjukvårdslagen.
          </p>
        </div>
        <div type="motSignatures">
          <list>
            <item xml:id="i-M89J5XKZ2qsUHbSZhwr9Wg">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
