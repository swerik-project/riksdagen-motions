<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-02399">
  <teiHeader>
    <fileDesc>
      <titleStmt>
        <title>En funktionell personlig assistans</title>
        <author corresp="i-73o5S2z3dmzixAt7gzz34E i-DGTHVhbApAq9J741uJW2uT">av Sofia Westergren och Marléne Lund Kopparklint (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2399 av Sofia Westergren och Marléne Lund Kopparklint (båda M)</title>
          <idno type="rdwebb">H7022399</idno>
          <rs type="number">2399</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7022399/text</ref>
          <ref type="dokument_url_html">http://data.riksdagen.se/dokument/H7022399</ref>
          <ref type="dokumentstatus_url_xml">http://data.riksdagen.se/dokumentstatus/H7022399</ref>
          <ref type="docx">http://data.riksdagen.se/fil/CA62B294-68CD-4C8D-B347-46038B53AEB3</ref>
          <ref type="pdf">http://data.riksdagen.se/fil/D62A669B-634F-4545-A7D3-340D02AC3DF1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-73o5S2z3dmzixAt7gzz34E</idno>
            <name>Sofia Westergren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WpF3x4kM126t9drkKJUnSn" type="signed"/>
        <correspContext corresp="i-WpF3x4kM126t9drkKJUnSn">
          <note type="signatory" corresp="i-73o5S2z3dmzixAt7gzz34E"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction type="submitted" xml:id="i-S5uscndEZykvCZG3Kxfwig">
          <date when="2019-10-03"/>
          <time when="10:31:58"/>
        </correspAction>
        <correspAction type="reviewed" xml:id="i-36nD8ZSN9izRBxby29ucrb">
          <date when="2019-10-03"/>
          <time when="11:31:14"/>
        </correspAction>
        <correspAction type="referred" xml:id="i-BWffEdBKqmYGMvnMj4H6BS">
          <date when="2019-10-11"/>
        </correspAction>
        <correspAction type="assigned" xml:id="i-39A9YPS1DHZ12g5Eieu5JE">
          <date when="2020-10-29"/>
          <time when="08:45:13"/>
        </correspAction>
        <correspContext corresp="i-39A9YPS1DHZ12g5Eieu5JE">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-CfQGR3qBGK8zAAUCATLDuT"/>
        <correspContext corresp="i-CfQGR3qBGK8zAAUCATLDuT">
          <ref type="uppgift">2019/20:SoU8</ref>
          <ref type="ref_dok_id">H701SoU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU8</ref>
          <ref type="ref_dok_titel">Stöd till personer med funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2399 av Sofia Westergren och Marléne Lund Kopparklint (båda M) En funktionell personlig assistans</div>
      </div>
      <div type="motBody">
        <div type="motProposal" subtype="förslag">
          <head xml:id="i-6VZRXYHCDuu8YA1uEVXsqj">
            Förslag till riksdagsbeslut
          </head>
          <list style="ol">
            <item xml:id="i-GhbH55Qe4sxyxv7CY8YTHJ">
              Riksdagen ställer sig bakom det som anförs i motionen om kortsiktiga
              åtgärder för den personliga assistansen och tillkännager detta
              för regeringen.
            </item>
            <item xml:id="i-5o2JyebJC94pxSfFG98tZt">
              Riksdagen ställer sig bakom det som anförs i motionen om huvudmannaskapet
              för den personliga assistansen och tillkännager detta för regeringen.
            </item>
            <item xml:id="i-5y2ywwFr2KQs9G4Yz1wTR2">
              Riksdagen ställer sig bakom det som anförs i motionen om kostnadseffektiviteten
              för den personliga assistansen och tillkännager detta för regeringen.
            </item>
            <item xml:id="i-Yc5pGJH58EZHBPHJcAPVWh">
              Riksdagen ställer sig bakom det som anförs i motionen om rätten
              till personlig assistans och tillkännager detta för regeringen.
            </item>
            <item xml:id="i-9vK69twZZVUCufZMFPdWaX">
              Riksdagen ställer sig bakom det som anförs i motionen om personlig
              assistans för barn under 18 år och tillkännager detta för regeringen.
            </item>
            <item xml:id="i-TJfvf2ssAQp6Mvk4k9QYzT">
              Riksdagen ställer sig bakom det som anförs i motionen om genomförbarhet
              och tillkännager detta för regeringen.
            </item>
            <item xml:id="i-4FmdmTfurQMzgAv8boia56">
              Riksdagen ställer sig bakom det som anförs i motionen om utförandet
              av den personliga assistansen och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Q1t72i1hGG5cfwH7PVku2K">
            Motivering
          </head>
          <p xml:id="i-RhAUMmDg5TJfvDm795q4au">
            Det är drygt tjugofem år sedan lagen om särskilt stöd till vissa
            funktionshindrade (LSS) klubbades igenom i riksdagen och förändrade
            livsvillkoren för många funktionshindrade i samhället. Istället
            för att som tjugofemåring vårdas på det som då kallades långvården,
            fick även personer med svårare funktionshinder en möjlighet att
            ta sig ut och delta i samhället som vilken annan medborgare som
            helst. Grundintentionen med den personliga assistansen var att
            funktionshindrade personer skulle kunna delta i samhället på liknande
            villkor som vilken annan invånare som helst.
          </p>
          <p xml:id="i-93uyhvenEKKdRZGJixDnDV">
            Merparten av de vuxna med personlig assistans idag är funktionella
            och aktiva människor som tack vare den personliga assistansen
            kan bidra och delta i samhället och ha ett liv istället för att
            bli omhändertagna på institution eller vara ofrivilliga fångar
            i sitt eget hem.
          </p>
          <p xml:id="i-QKmUE5usxBGzH5BgwmdJgz">
            De senaste åren har flera prejudicerande fall i förvaltningsrätten
            och Högsta förvaltningsdomstolen lett till att det har blivit
            mycket svårare att bli beviljad personlig assistans. Bland annat
            så har mer än 1 500 barn blivit av med sin personliga assistans
            trots att dom behöver tillsyn dygnet runt. I höstbudgeten 2018
            lades förslag av Moderaterna och Kristdemokraterna att sondmatning
            och andningshjälp återigen skall klassas som grundläggande behov.
            Detta hade medfört att många av de barn som blivit av med sin
            assistans skulle fått den åter. Detta är en bra början, men det
            räcker inte. För att funktionshindrade barn och vuxna, men även
            deras anhöriga, skall få en dräglig situation så måste den personliga
            assistansen förändras. Fokus har riktats från att skapa möjligheter
            för redan hårt utsatta människor till att spara pengar. I media
            avslöjas fuskare efter fuskare och allmänhetens inställning till
            den personliga assistansen blir allt mer negativ. Därför behöver
            lagen om särskilt stöd till vissa funktionshindrade ses över och
            dess grundintention återskapas.
          </p>
          <head type="h1" xml:id="i-AxUgP9FRy8L2pPSuLGHwc8">
            Assistansen är skillnaden mellan att bli ofrivilligt omhändertagen
            och att kunna leva självständigt.
          </head>
          <head type="h2" xml:id="i-Wg63qbMSGz56Xn4fXHMQnF">
            Kortsiktiga åtgärder
          </head>
          <p xml:id="i-ChNWbcp15TkUG6te2yWi9v">
            Akuta åtgärder behövs då det de senaste åren har kommit allt
            fler prejudicerande domar som inskränkt möjligheten för fler och
            fler personer med funktionsvarianser att delta i samhället och
            också lett till att många personer som tidigare varit beviljade
            personlig assistans blivit av med den och inte längre kan delta
            i samhället i enlighet med intentionen i LSS. Därför behöver riksdagen
            fatta beslut om:
          </p>
          <p xml:id="i-4Xh8UX6cXW7WXjb8Kf5fU3">
            En ny tillfällig lag behöver omgående implementeras som innebär
            att alla prejudicerande domar från 2007 och framåt upphävs. Detta
            skulle medföra att många av de som blivit av med sin assistans
            skulle få tillbaka den och åter kunna arbeta och delta i samhället.
            Det hade också skapat ett lugn för funktionshindersrörelsen och
            därmed skapat förutsättningar för en pragmatisk debatt kring den
            personliga assistansen.
          </p>
          <p xml:id="i-ECkrF5McBwj85aLV7g1SA9">
            De så kallade tvåårsomprövningarna sägs vara stoppade, men de
            genomförs fortfarande i praktiken. Därför behövs ett beslut i
            riksdagen om att omprövningarna stoppas. Omprövningarna måste
            stoppas, då det inte är rimligt att man trots ett försämrat eller
            oförändrat funktionshinder kan bli av med sin personliga assistans
            eftersom man vid omprövningarna utgår från en hårdare tolkning
            av lagen.
          </p>
          <p xml:id="i-Lw5ComKKWeLvctnpxxwhVm">
            Nyanlända utan svenskt medborgarskap skall inte utan vidare kunna
            beviljas personlig assistans. Detta är i linje med Moderaternas
            nuvarande migrationspolitik och är dessvärre absolut nödvändigt
            för att hålla kostnaderna för den personliga assistansen under
            kontroll. Fler och fler rapporter från sjukvården indikerar att
            behovet av personlig assistans är större bland nyanlända än hos
            personer födda i Sverige.
          </p>
          <p xml:id="i-N5pVkNGB67x5kapNrVSQjH">
            Assistansersättningen måste höjas så att den speglar de senaste
            årens löneökningar för personliga assistenter. Idag är det många
            företag som går i konkurs för att ersättningen är för låg och
            man inte får ekonomin att gå ihop. Många assistanstagare tvingas
            idag att säga upp kvalificerad personal för att dom inte har råd
            att ha dom kvar. För personer med behov av utbildad personal är
            detta ödesdigert och leder på sikt till att assistansinsatser
            inte kommer att kunna utföras. Detta skapar en osäkerhet och oro
            för både företagarna och assistanstagarna och bidrar till att
            färre och färre har möjlighet att vara assistansanordnare. Det
            påverkar också kommunernas ekonomi negativt. Enligt SKL (Sveriges
            Kommuner och Landsting) så behöver Sveriges kommuner skjuta till
            10–15 % för varje utförd assistanstimme. Detta är skattemedel
            som kommunerna får ta ifrån annan verksamhet.
          </p>
          <head type="h2" xml:id="i-9m3TzAvk88XgGeX4J87MXh">
            Huvudmannaskap
          </head>
          <p xml:id="i-Pzom4Q83GdXpLX3cJnfkMM">
            Idag är huvudmannaskapet delat mellan den assistansberättigades
            hemkommun och staten. Det som avgör är hur många timmars grundläggande
            behov den assistans­berättigade har. Som grundläggande behov räknas
            t.ex. hjälp med att klä på sig, gå på toaletten, äta och kommunicera
            med omvärlden. Om den assistansberättigade har ett grundläggande
            behov på under 20 timmar per vecka är det den assistansberättigades
            hemkommun som betalar. Har den assistansberättigade ett grundläggande
            behov på över 20 timmar är det staten (Försäkringskassan) som
            betalar.
          </p>
          <p xml:id="i-Hx9nvboTX6M7ma2AWdD9Cz">
            Huvudmannaskapet och kostnaden för den personliga assistansen
            skall uteslutande ligga hos staten oavsett antalet timmars grundläggande
            behov. De största orsakerna till att huvudmannaskapet uteslutande
            bör ligga hos staten är finansieringen och bedömningen av rätten
            till personlig assistans. Skulle finansieringen och därmed kostnaden
            läggas över på landets kommuner finns stor risk att både kvalitén
            och utförandet av den personliga assistansen blir alltför olika
            beroende på vilken del av landet den assistansberättigade bor
            i. Om rätten till assistans uteslutande skulle bedömas av kommunerna
            kommer den problematik vi har idag med väldigt olika beslut för
            samma typ av behov i olika delar av landet förstärkas och rättssäkerheten
            i besluten äventyras.
          </p>
          <p xml:id="i-Fny9YgopHkUGFoQKK9KQ3x">
            En annan anledning till att staten skall vara huvudman för hela
            den personliga assistansen är när personer med personlig assistans
            behöver flytta. De personer som idag har personlig assistans från
            sin hemkommun måste ansöka om assistans på nytt när de flyttar
            till en annan kommun och riskerar då ett helt annat beslut, vilket
            är begränsande för individen och inte rättssäkert.
          </p>
          <p xml:id="i-TrnTbP8bnijxzAZvXHyBVE">
            Därför behöver riksdagen fatta beslut om att huvudmannaskapet
            för den personliga assistansen övergår helt och hållet till staten.
          </p>
          <head type="h2" xml:id="i-LTkchrCSQnAgURWB2ooyj3">
            Kostnadseffektivitet i den personliga assistansen
          </head>
          <p xml:id="i-KKUbMWnYEER4AcAQBbZN9a">
            Den totala kostnaden för den personliga assistansen utgör idag
            ungefär 3 % av statens budget och uppgår till ca 30 miljarder.
            Idag är knappt 15 000 personer berättigade till personlig assistans
            från Försäkringskassan och staten. Utöver detta är ca 7 000 personer
            assistansberättigade från sina hemkommuner. Antalet assistansberättigade
            har de senaste åren krympt och kostnaderna har legat stilla medan
            löner och andra kostnader ökat. Det är förvisso positivt att kostnaden
            för den personliga assistansen legat stilla, men konsekvensen
            är att många personer som tidigare hade personlig assistans har
            blivit av med den, och detta är inte acceptabelt. Samtidigt behöver
            vi vara rädda om skattebetalarnas pengar och hushålla med dem.
            Därför bör man kontinuerligt se över hur man kan hålla kostnaderna
            för den personliga assistansen nere samtidigt som man bibehåller
            en rimlig nivå av stöd och hjälp till funktionshindrade.
          </p>
          <p xml:id="i-NpXfrEpSoWRvKHySYsMrJm">
            För att uppnå kostnadseffektivitet i den personliga assistansen
            krävs framförallt att fusket minskas. Därför bör kostnadseffektiva
            kontrollsystem tas fram och införas. Riksdagen behöver därför
            fatta beslut om:
          </p>
          <list style="ul">
            <item xml:id="i-X8usHL2wj4Cpe6gn8uS3Xz">
              Det systematiska fusket från kriminella organisationer som idag
              i allt större utsträckning livnär sig på den svenska välfärden
              bekämpas genom införandet av kostnadseffektiva kontrollsystem
              av assistansanordnare.
            </item>
            <item xml:id="i-J4DvHcradByuFzmA2GAwdP">
              Det systematiska fusket där anhöriga mer eller mindre livnär
              sig på en funktionshindrad släkting stoppas genom ett förändrat
              regelverk. Det är positivt att anhöriga kan arbeta som assistenter
              till en bror, sitt eget barn och så vidare. Men i väldigt många
              fall utnyttjas detta på fel sätt och det leder till att den funktionshindrade
              inte alls får den hjälp som denne blivit beviljad och så väl behöver.
            </item>
            <item xml:id="i-GsAyRQCY4P3mqZzUWrnWNx">
              Alla som uppbär assistansersättning skall vara tvungna att medverka
              till stickprovskontroller där Försäkringskassan eller annan myndighet
              oanmält besöker den assistansberättigade. Skulle ett sådant stickprov
              råka ske under tiden för kroppsnära och intim hjälp skall personen
              som utför kontrollen avvakta till dess att den kroppsnära hjälpen
              är utförd eller senarelägga kontrollen.
            </item>
            <item xml:id="i-Ugtu5uF1gExA52xy7AySUC">
              Kontrollen av assistansanordnarna skall utökas. Assistansanordnarna
              skall förutom att arbetad tid intygas av assistenten och den assistansberättigade
              också kunna visa att assistenten faktiskt varit på samma plats
              som den assistansberättigade under arbetspassen.
            </item>
          </list>
          <p xml:id="i-4WMstQPKKRiYFpvUoeCxje">
            Assistansberättigade som vill att anhöriga skall utföra assistansen
            skall inte själva få lov att vara assistansanordnare. Personer
            som uppbär assistansersättning och vill ha sina anhöriga som assistenter
            skall inte själva få anordna sin personliga assistans då insynen
            och kontrollen är minimal. Vill man som assistansberättigad ha
            sina anhöriga som assistenter skall assistansen anordnas genom
            en assistansanordnare i vilken den assistansberättigade inte har
            något ägande eller inflytande.
          </p>
          <p xml:id="i-3CHFua22qUKyUjvksbG4we">
            Det behöver också utredas huruvida det finns ett överutnyttjande
            av den personliga assistansen. Det finns en allmän uppfattning
            att många funktionshindrade idag har mer assistans än de behöver.
            Om detta är fallet så skall detta naturligtvis åtgärdas eftersom
            ett eventuellt överutnyttjande leder till ökade utgifter som inte
            är berättigade. Därför bör riksdagen fatta beslut om att i en
            kommande assistansutredning utreda huruvida det finns ett överutnyttjande
            av assistansen eller inte och i så fall föreslå åtgärder för att
            åtgärda detta.
          </p>
          <p xml:id="i-4NwzAiZumpckpSMX6a3jqs">
            Det finns mycket som tyder på att andelen personer i behov av
            sjukvård och assistans är högre bland personer som inte är födda
            i Sverige jämfört med personer födda i Sverige. Därför bör riksdagen
            utreda hur mycket högre kostnader flykting­mottagandet och anhöriginvandringen
            leder till för den personliga assistansen för att kunna besluta
            om i vilken utsträckning man som nyanländ skall ha rätt till personlig
            assistans eller inte. Syftet med detta är inte i första hand att
            neka människor födda utanför Sverige att få personlig assistans
            utan syftet är att få en uppfattning om kostnaderna. Först när
            vi kartlagt om och i så fall hur mycket kostnaderna för den personliga
            assistansen ökar i samband med en generös migration kan vi fatta
            beslut om huruvida nyanlända skall ha rätt till personlig assistans.
          </p>
          <p xml:id="i-NkmTr3PdgAqNv6fRqe8fPd">
            Den personliga assistansen har under åren också blivit något
            av en universallösning för alla med varaktiga funktionshinder
            oavsett om det faktiska behovet tillgodoses med personlig assistans
            eller inte. Till exempel så läggs kostnader för rena sjukvårdande
            insatser på den personliga assistansen utan att sjukvården står
            för dessa. Därför bör riksdagen fatta beslut om att man i en kommande
            assistansutredning tittar på hur kostnadsfördelningen för olika
            insatser skall se ut. Det enklaste för individen är att alla omvårdande
            insatser, även de sjukvårdande kostnaderna, bakas in i assistanskostnaderna
            och att de sjukvårdande insatserna utförs av assistanstagarens
            personliga assistenter. Men då måste medel omfördelas eller tillföras
            till assistansen för detta. Det kan dock finnas vissa tillfällen
            när det är direkt olämpligt att bevilja vissa funktionshindrade
            personlig assistans för att sjukvårdsbehovet eller omsorgsbehovet
            är så stort att man äventyrar både individens och assistenternas
            säkerhet. Detta kan till exempel vara om:
          </p>
          <list style="ul">
            <item xml:id="i-UUsVXvjnLYw2unvYLL6BiL">
              En person kräver väldigt omfattande, långvariga och kontinuerliga
              sjukvårdande insatser som inte går att genomföra i hemmet. Då
              skall dessa genomföras av sjukvården och sjukvården skall då också
              sörja för personens boende och övriga behov och se till att personen
              vårdas på rätt ställe. Det är också direkt olämpligt att en person
              som kräver långvariga och kontinuerliga sjukvårdande insatser
              beviljas personlig assistans då personens behov inte kan tillgodoses
              av en person utan specialinriktad utbildning.
            </item>
            <item xml:id="i-6P7ePsrXk517iDRow9xdJb">
              En person med svår psykisk sjukdom, med t.ex. utåtagerande och
              våldsamt beteende, är i behov av hjälp och omsorg. Då skall detta
              ses som en sjukvårdande insats och därmed skall sjukvården också
              sörja för boende, behandling och övriga behov som personen kan
              tänkas ha. Det är också direkt olämpligt att en person med svåra
              psykiska tillstånd som kräver mycket speciellt utbildad personal
              beviljas personlig assistans då personens behov troligtvis inte
              kan tillgodoses av en personlig assistent.
            </item>
          </list>
          <p xml:id="i-4xwAbNDL35cf1vzVViFgNk">
            Det bör dock finnas undantag för barn under 18 år. Då skall undantag
            kunna göras då det är viktigt att barnets familj har rätt att
            välja om barnet skall bo hemma och vilken behandling barnet skall
            ha.
          </p>
          <p xml:id="i-9ahD5wVjeounApbWkYhXvH">
            För att uppnå en större kostnadseffektivitet för den personliga
            assistansen så kommer det framöver också krävas att insatser från
            kommun och stat samordnas på ett kostnadseffektivt och för den
            assistansberättigade genomförbart sätt.
            <ref target="i-3De2WZJ85oGMQB9q9wuBPy">
              [1]
            </ref>
          </p>
          <p xml:id="i-Ts8Juec27nukcnv8uRCAsP">
            Idag faller den enskilde individen mellan stolarna, och det leder
            till att många blir helt utan insatser trots ett reellt behov,
            vilket varken är acceptabelt eller kostnads­effektivt. Därför
            bör riksdagen besluta om att man i en kommande assistansutredning
            säkerställer att ingen hamnar mellan stolarna, utan att någon
            är tvungen att ta ansvaret.
          </p>
          <p xml:id="i-BkhbWThwracXu1UHird2AN">
            Om man verkligen skall hålla koll på kostnaderna för den personliga
            assistansen och kunna bevilja assistans till alla personer i behov
            av assistans, så kommer oundvikligen någon form av begränsning
            av antalet timmar som den enskilde assistanstagaren kan beviljas
            per vecka att behöva införas i de fall där den assistansberättigade
            inte riskerar att avlida som en direkt konsekvens av avsaknaden
            av tillsyn från personal som känner den assistansberättigade mycket
            väl.
            <ref target="i-DMJonAqsPht6MpHCBeXo6v">
              [2]
            </ref>
          </p>
          <head type="h2" xml:id="i-QiZqvHJw7HDYyRQrh8bxSw">
            Rätten till personlig assistans
          </head>
          <head type="h3" xml:id="i-K1XTSz7jYfZT4r2mGZy7D1">
            Grundläggande behov
          </head>
          <p xml:id="i-XgZMouHdiAn1eHAfP9A6j7">
            Rätten till personlig assistans skall beviljas om man har ett
            grundläggande behov på minst 2 timmar per vecka. Som tid för grundläggande
            behov, skall utöver de behov som idag räknas som grundläggande,
            även följande behov räknas in:
          </p>
          <list style="ul">
            <item xml:id="i-JJpjioGyPabMskQVdRXu2E">
              Tid för alla sorters egenvård.
            </item>
            <item xml:id="i-J4ytLdBnypMTZWzhHbrsXv">
              Tid för att äta (föra maten till munnen) och fördela maten, eller
              matas via sond. Tid skall räknas för hela måltiden.
            </item>
            <item xml:id="i-2w2ULTK7qtL62mcno3mhyV">
              Tid för av- och påklädning av kläder, ytterkläder, handskar,
              mössor, vantar, hjälm, andningsmask, ortoser, skor etc.
            </item>
            <item xml:id="i-St8ymkgTm6v81KtS5DV9z">
              Annan hjälp som förutsätter ingående kunskap om den funktionshindrade
              oavsett funktionshindrets art.
            </item>
          </list>
          <head type="h3" xml:id="i-EXc9c1dyWHJd83kknj4QdS">
            Arbete
          </head>
          <p xml:id="i-TLJGR16uh9uC9aiuDFhXqX">
            Om den assistansberättigade har ett arbete skall särskild hänsyn
            tas till detta. Det är viktigt att arbetande människor premieras.
            Extra timmar skall utöver ett eventuellt bidragstak kunna beviljas
            för att den assistansberättigade skall kunna arbeta. Därför bör
            riksdagen fatta beslut om att man i en kommande assistansutredning
            utreder möjligheterna att införa ledsagning för arbete. För att
            ledsagning till arbete skall bli praktiskt genomförbar och leda
            till att fler funktionshindrade faktiskt kan komma ut i arbete
            så bör ledsagning till arbete kunna beviljas oavsett mängden grundläggande
            behov. Enda kravet för att få rätt till ledsagning för arbete
            bör vara att man tillhör någon av de tre personkretsarna.
          </p>
          <head type="h3" xml:id="i-QH315RhonDbGBfb3UH9ipP">
            Fritidsaktiviteter
          </head>
          <p xml:id="i-2WPVhBySaTVbuDzW3NhG8F">
            Antalet timmar som skall beviljas för fritidsaktiviteter skall
            utgå från en lägsta schablon, därefter skall fler timmar kunna
            beviljas utifrån det reella antal timmar fritidsaktiviteter som
            den assistansberättigade faktiskt har och kan redogöra för. Därför
            bör riksdagen fatta beslut om att i en kommande assistansutredning
            utreda hur stor schablonen bör vara.
          </p>
          <head type="h3" xml:id="i-5GmaSzD42gDV7iSKzATB9U">
            Egenvård
          </head>
          <p xml:id="i-3Due2DhLPSJtR1BTyCKge1">
            All egenvård bör räknas som grundläggande behov och tiden för
            hela insatsen skall beaktas vid fastställandet av antalet timmar
            som den assistansberättigade kan tillgodo­räkna sig. Annars blir
            det inte praktiskt möjligt att genomföra insatserna. Därför bör
            riksdagen fatta beslut om att all egenvård räknas som grundläggande
            behov och att tiden för hela insatsen också skall räknas som grundläggande.
          </p>
          <head type="h3" xml:id="i-Y6XXJ2Xhbgm5sdTALaMHrJ">
            Särskild hänsyn till den assistansberättigades livssituation
          </head>
          <p xml:id="i-Mj8BLnYUCsdUwhNCmUkQD4">
            Vid all bedömning av rätten till personlig assistans och mängden
            beviljade timmar skall alltid hänsyn tas till den assistansberättigades
            livssituation. Till exempel så skall fler timmar kunna beviljas
            för en assistansberättigad med familj och barn jämfört med en
            assistansberättigad utan familj och barn. Det innebär också att
            antalet timmar skall anpassas efter det reella behov den assistansberättigade
            har i olika delar av livet.
          </p>
          <head type="h2" xml:id="i-DAB8R5MRaeMTyuPbK3jbZx">
            Personlig assistans för barn under 18 år
          </head>
          <head type="h3" xml:id="i-F6Xxg5zTm376ehYmw4gNCa">
            Föräldraansvar
          </head>
          <p xml:id="i-WU1dFkFS2q7hKDUTZ1HxnJ">
            Som regelverket ser ut idag tvingas många föräldrar till barn
            med funktionsvarianser lägga en stor del av sin tid på dygnet
            på att hjälpa eller ha tillsyn över sitt barn, långt mycket mer
            tid än vad en förälder till ett barn utan funktionsvarianser i
            samma ålder lägger. Detta leder allt oftare till att föräldrar
            till barn med funktionsvarianser tvingas säga upp sig från sitt
            arbete, inte kan lägga rimlig tid på eventuella syskon, inte får
            egen tid för egna fritidsaktiviteter och ofta inte får tillräckligt
            med tid per dygn för att få en rimlig dygnsvila.
          </p>
          <p xml:id="i-PycMrwJdTM1T4j2Q5ARHq2">
            När man gör bedömningen av vad som kan räknas som föräldraansvar
            och vad som räknas som tid för rätt till personlig assistans för
            ett barn, skall detta helt utgå från hjälpbehovets tid per dygn
            och inte som i dag bero på insatsens art.
          </p>
          <p xml:id="i-XRxroYwqp5eDUYLLaX4iiK">
            När man fastställt tiden för barnets totala behov per dygn skall
            det finnas en fast tid under vilken föräldern utövar sitt föräldraansvar.
            För övrig tid per dygn skall tid för personlig assistans beviljas.
            Den fasta tiden per dygn som en förälder kan förväntas ta sitt
            föräldraansvar skall vara fördefinierad och regleras utifrån barnets
            ålder och jämföras med den tid som en förälder till ett barn utan
            funktionsvarians lägger på föräldraansvar per dygn.
          </p>
          <head type="h3" xml:id="i-DTVHFx6ohrwTGxdk4SeDEo">
            Bedömning av grundläggande behov
          </head>
          <p xml:id="i-8TdB5qzxSoqTCWKVmRyVRe">
            För barn under 16 år skall det räcka att man tillhör en av personkretsarna
            för att bli beviljad personlig assistans.
          </p>
          <head type="h3" xml:id="i-VkSumc6DnxgfHiuRvd54DZ">
            Personlig assistent och daglig verksamhet eller skola
          </head>
          <p xml:id="i-EvEgwTAH1ZE9xF4ePS7xHs">
            Barn i förskole-, grundskole- eller gymnasieålder skall ha rätt
            att få tid för personlig assistans även i skolan, särskolan eller
            på sin dagliga verksamhet, för att skapa kontinuitet och trygghet
            för barnet och till fullo tillgodose barnets hjälpbehov.
          </p>
          <p xml:id="i-62rntcQZikHpXRUwjkFw3v">
            Idag har barn med personlig assistans i allmänhet inte rätt att
            ha sin assistent med i skolan, särskolan eller på sin dagliga
            verksamhet. Det är upp till verksamheterna att ordna det stöd
            barnet är i behov av. Detta skapar stor oro hos både barnet och
            barnets föräldrar. Då det är den assistansberättigades hemkommun
            som ansvarar för stödet i skolan, särskolan eller på sin dagliga
            verksamhet så blir tillgängligheten och mängden stöd styrt av
            kommunens ekonomi.
          </p>
          <head type="h2" xml:id="i-WUyWfJ2NCEW5HYLdcC4S9S">
            Genomförbarhet
          </head>
          <p xml:id="i-99HZaCk7EHYsRoFFEMY7xe">
            Vid en biståndsbedömning idag tas ingen hänsyn till om det beviljade
            biståndet går att utföra på ett sätt som gör att det faktiska
            behovet hos den assistansberättigade tillgodoses. Idag tar man
            enbart hänsyn till det totala antalet timmar utifrån den assistansberättigades
            behov. Detta skapar väldigt ofta problem för den assistans­berättigade
            och bidrar troligtvis också till ett överutnyttjande av assistansen.
          </p>
          <p xml:id="i-JnTS8oor3L7keR4aJbmPhB">
            Ett exempel är en assistansberättigad som behöver hjälp vid alla
            sina toalettbesök under dagen med att tömma blåsan med kateter.
            För detta blir den assistansberättigade beviljad 10 minuter per
            toalettbesök gånger åtta toalettbesök per dag. I exemplet har
            den assistansberättigade också ett antal andra grundläggande och
            övriga behov så att det totala antalet assistanstimmar uppgår
            till 28 timmar per vecka. Fördelat per dag blir detta 4 timmar.
            Problemet uppenbarar sig genast eftersom den assistansberättigade
            i exemplet behöver hjälp att gå på toaletten från det att hen
            vaknar på morgonen till dess att hen går och lägger sig på kvällen
            jämnt fördelat över dagen. Alternativen den assistansberättigade
            ställs inför är antingen att försöka få ihop fler assistanstimmar
            eller få hjälp av en assistent på morgonen och kvällen i samband
            med andra aktiviteter och sedan låta en vän eller kollega hjälpa
            till vid övriga tillfällen under dagen. Ett tredje alternativ
            är om den assistansberättigade är beviljad trygghetslarm via sin
            hemkommun och att då använda detta och ringa på hemtjänsten när
            toalettbehov uppstår, vilket bara fungerar i de fall den assistansberättigade
            är hemma.
          </p>
          <p xml:id="i-GhwmvWFaqjSnNGPNufjEv5">
            För att motverka överutnyttjande och i praktiken tillgodose den
            assistansberättigades behov krävs att hänsyn tas till den assistansberättigades
            faktiska livssituation och att timmar kan beviljas för att assistansen
            praktiskt ska gå att utföra.
          </p>
          <p xml:id="i-4WCBFEmmVvquaVhe1Zsrjx">
            Det krävs också ett mycket större utnyttjande av samordning och
            samarbete mellan stat och kommun så att insatser enligt LSS kan
            kombineras med insatser enligt SoL i mycket större utsträckning.
          </p>
          <p xml:id="i-T9v1bQrGxZstpxPRGbCyQF">
            Riksdagen bör därför fatta beslut om att hänsyn skall tas till
            den enskildes livssituation och att utförbarheten skall beaktas
            vid biståndsbedömningar. Vidare bör riksdagen fatta beslut om
            att i en kommande assistansutredning titta på hur koordinerade
            insatser skall utformas, hur man skall ta större hänsyn till utförbarheten
            av assistansen och hur hjälpen till den assistansberättigade skall
            fungera praktiskt i verkligheten.
          </p>
          <head type="h2" xml:id="i-Uz4628228KEoAbcMzKVyGw">
            Utförandet av den personliga assistansen
          </head>
          <head type="h3" xml:id="i-Nb3ooaVpJUNFnoqLHiepUa">
            Anhöriga som personliga assistenter
          </head>
          <p xml:id="i-DnQRu5v8gcGXy3JLD8F6bm">
            Idag kan anhöriga jobba i princip hur många timmar som helst
            för en assistansberättigad anhörig. Arbetstidslagstiftningen är
            bortförhandlad i alla kollektivavtal som berör den personliga
            assistansen. Det här öppnar inte bara upp för fusk utan bidrar
            också till att väldigt många assistanssamordnare utnyttjar anhöriga
            för att bemanna hos sina kunder. Det är inte ovanligt med anhöriga
            som jobbar upp till hundra timmar per vecka och mer för en assistansberättigad
            anhörig.
          </p>
          <p xml:id="i-LuxxJMg8qX5W4aCj9TFRiG">
            För att den assistansberättigade skall få den reella hjälp som
            denne blivit beviljad stöd för bör riksdagen fatta beslut om:
          </p>
          <list style="ul">
            <item xml:id="i-YcKHUMBTeeVE9NAQ2EPNqQ">
              Den maximala arbetstiden för en anhörig begränsas till 48 timmar
              per vecka för att motverka möjligheterna till fusk och dåliga
              anställningsförhållanden för anhöriga som assistenter.
            </item>
            <item xml:id="i-YBmnnx9NTedE96DWjG6QSR">
              Anhöriga skall ha samma rätt som vilken annan personlig assistent
              som helst till betald semester, övertidsersättning, pensionsavsättning
              och så vidare.
            </item>
            <item xml:id="i-67Ra3zYgvqpkcFx7q8yUyn">
              Anhöriga som arbetar som assistenter måste vara anställda hos
              en assistansanordnare, där varken den anhörige eller den assistansberättigade
              har ägarintresse eller på annat sätt har kopplingar till assistanssamordnaren.
            </item>
          </list>
          <head type="h3" xml:id="i-4xqr9b2ANmfeMW8p4KmQrs">
            Arbetsmiljö för den som arbetar som personlig assistent
          </head>
          <p xml:id="i-MJLHRavxvRmQRaW2857hr2">
            Den personliga assistansen sysselsätter idag ungefär 80 000 personer.
            Men de senaste åren har lönerna halkat efter, villkoren för de
            personliga assistenterna blivit sämre och statusen på yrket försämrats
            avsevärt, vilket gjort det väldigt svårt att rekrytera personliga
            assistenter.
          </p>
          <p xml:id="i-2vHTbMxaPHhwdfReKY2tjs">
            Arbetsmiljön, lönerna och statusen på yrket för de som arbetar
            som personlig assistent måste avsevärt förbättras, med avseende
            dels på hur de personliga assistenterna blir behandlade av den
            assistansberättigade, dels på hur assistansanordnarna idag behandlar
            assistenterna. Därför bör riksdagen fatta beslut om att man i
            en kommande assistansutredning också utreder hur de personliga
            assistenternas yrkesroll kan förbättras och om regelverket för
            assistenternas arbetsmiljö behöver skärpas.
          </p>
          <head type="h3" xml:id="i-D8L2q4xu9ixSKGFb9aaY7z">
            Assistansanordnarens skyldigheter
          </head>
          <p xml:id="i-SyncRAx9b9fTuspntcJomZ">
            Assistansanordnarnas skyldigheter måste utökas vad gäller kontroller
            för att stävja och motverka fusk och skyldigheter med avseende
            på den assistansberättigades säkerhet och den personliga assistentens
            arbetsmiljö.
          </p>
          <p xml:id="i-BV6s8Ucy3dQyZ1nsj9Yei4">
            Assistanssamordnaren skall tillse att de personliga assistenterna
            har den utbildning som krävs för att den assistansberättigade
            skall få adekvat hjälp utifrån sitt funktions­hinder.
          </p>
          <p xml:id="i-UUBHkfifJjhHPReb5271jm">
            Assistanssamordnaren skall tillse att den personliga assistenten
            kan få det stöd och den utbildning som krävs för att den personliga
            assistenten skall känna sig trygg på sin arbetsplats.
          </p>
          <p xml:id="i-6b5VAoCADaYz7AtEk6GNhx">
            Assistansanordnaren skall vara skyldig att rapportera övergrepp,
            trakasserier och andra incidenter till Försäkringskassan som den
            personliga assistenten eventuellt blir utsatt för av den assistansberättigade.
            Den assistansberättigade skall vid upprepade incidenter, övergrepp
            eller trakasserier kunna bli av med rätten till sin personliga
            assistans.
          </p>
          <p xml:id="i-Stb7hisvPW4bzfspnvYEzR">
            Assistanssamordnaren skall ha skyldighet att offentligt redovisa
            hela sin bokföring så att denna kan granskas av t.ex. press och
            andra intressenter.
          </p>
          <head type="h3" xml:id="i-4eZhe3mqaKJVKWPWRZaryt">
            Valfrihet
          </head>
          <p xml:id="i-99fDZLMPY69bULeRLk4EYi">
            Det är fortsatt mycket viktigt att den assistansberättigade –
            barn som vuxen – kan välja sin assistansanordnare och ha inflytande
            över vilka som anställs som personliga assistenter. Därför skall
            det även fortsättningsvis fritt gå att välja anordnare av den
            personliga assistansen. Men då det förmodligen kommer bli mycket
            fler assistans­berättigade som har en kombination av LSS- och
            SoL-insatser i framtiden så skall lagen om valfrihetssystem (LOV)
            vara obligatorisk i alla Sveriges kommuner så att den assistansberättigade
            har full frihet att välja utförare oavsett typ av insats.
          </p>
          <p xml:id="i-JF9zzJyinyUgnBCZmmyuGB">
            Den assistansberättigade skall även i fortsättningen kunna välja
            att själv anordna sin personliga assistans med undantaget att
            endast personliga assistenter som inte är anhöriga kan rekryteras.
          </p>
        </div>
        <div type="motSignatures">
          <list>
            <item xml:id="i-VeDPLmeLTRscX1AC5Dz3K2" who="i-73o5S2z3dmzixAt7gzz34E">
              Sofia Westergren (M)
            </item>
            <item xml:id="i-P6VzZYYiSXgpAu82Z8odqa" who="i-DGTHVhbApAq9J741uJW2uT">
              Marléne Lund Kopparklint (M)
            </item>
          </list>
        </div>
        <div type="motNotes">
          <noteGrp>
            <note xml:id="i-3De2WZJ85oGMQB9q9wuBPy">
              [1] Se motivering punkt 9 – Genomförbarhet.
            </note>
            <note xml:id="i-DMJonAqsPht6MpHCBeXo6v">
              [2] Se motivering punkt 6.1 – Rätten till personlig assistans
              – Grundläggande behov – ingående kunskap om den funktionshindrade.
            </note>
          </noteGrp>
        </div>
      </div>
    </body>
  </text>
</TEI>
