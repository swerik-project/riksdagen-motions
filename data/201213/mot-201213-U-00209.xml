<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-U-00209">
  <teiHeader>
    <fileDesc>
      <titleStmt>
        <title>Erkänn Västsahara</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Erkänn Västsahara</title>
          <idno type="rdwebb">H002U209</idno>
          <rs type="number">U209</rs>
          <orgName type="comitteeAbbreviation">U</orgName>
          <ref type="dokument_url_text">http://data.riksdagen.se/dokument/H002U209/text</ref>
          <ref type="dokument_url_html">http://data.riksdagen.se/dokument/H002U209</ref>
          <ref type="dokumentstatus_url_xml">http://data.riksdagen.se/dokumentstatus/H002U209</ref>
          <ref type="pdf">http://data.riksdagen.se/fil/97476840-044D-442E-AFA9-7F374F5581C8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LtDGgcRs1DniTanwUGuA8B" type="signed"/>
        <correspContext corresp="i-LtDGgcRs1DniTanwUGuA8B">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction type="numbering" xml:id="i-XHMTePT2Z7VkbwRGWmUhk5">
          <date when="2012-09-28"/>
        </correspAction>
        <correspAction type="submission" xml:id="i-F9YLKpgmZSauXzKsvXQwU">
          <date when="2012-09-27"/>
        </correspAction>
        <correspAction type="transfer" xml:id="i-Jpba4rGH85Jdr2TU4uCxGA">
          <date when="2012-09-20"/>
        </correspAction>
        <correspAction type="assigned" xml:id="i-YBi2xZJ4QHdD8KDuWAzE5K"/>
        <correspContext corresp="i-YBi2xZJ4QHdD8KDuWAzE5K">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#fristående"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-91CsSgQ9dzUaeJM4kDNu4B">
            Förslag till riksdagsbeslut
          </head>
          <p xml:id="i-U25TFNpRiXehMKRZA2BQes">
            1. Riksdagen tillkännager för regeringen som sin mening vad som
            anförs i motionen om att erkänna Västsahara och dess exilregering.
          </p>
          <p xml:id="i-EYiafkjjzhCawLb5nWJaY4">
            2. Riksdagen tillkännager för regeringen som sin mening vad som
            anförs i motionen om att upprätta en västsaharisk representation
            i Sverige i samband med ett erkännande.
          </p>
        </div>
        <div type="motContent">
          <head type="h1" xml:id="i-VRepZdCVjoiRSqSa6BrQ6r">
            Motivering
          </head>
          <p xml:id="i-56a7rsM2Gu1MNEbk7qini8">
            Västsahara är Afrikas sista koloni. Efter att tidigare ha lytt
            under spansk överhöghet blev Västsahara äntligen fritt 1975. Friheten
            varade dock bara några dagar innan grannlandet Marocko ryckte
            in med sina tungt beväpnade trupper och ockuperade landet. Huvuddelen
            av befolkningen drevs på flykt och bor alltsedan dess i flyktingläger
            i öknen i Algeriet. Förhållandena i lägren är svåra och det råder
            brist på vatten, mat och mediciner. De västsahariska flyktingarna
            är totalt beroende av internationell hjälp för sin överlevnad.
          </p>
          <p xml:id="i-BuC8VVv96pvFL9c83RgBg9">
            Inledningsvis försvarade sig västsaharierna mot sina ockupanter.
            Kampen leddes av Västsaharas befrielserörelse, Polisario Front.
            År 1991 övergick Polisario till fredlig kamp. Orsaken var att
            FN då gav västsaharierna nytt hopp genom att anta en positiv resolution
            om Västsahara. Innehållet gick ut på att en folkomröstning skulle
            hållas redan 1992 då västsaharierna själva skulle få avgöra sin
            framtid.
          </p>
          <p xml:id="i-RMqaBpdA4v95D9QvhfpfRk">
            Sedan dess har Marocko, med stor framgång och stöd från bl.a.
            Frankrike, lyckats sabotera genomförandet av tio planerade folkomröstningar.
          </p>
          <p xml:id="i-62D5SnK3XBwcWWkS6KGgMb">
            Den humanitära situationen i Algeriets flyktingläger har successivt
            försämrats. Det ekonomiska stödet från Europa har minskat, med
            påtagliga negativa effekter i form av mat- och medicinbrist i
            lägren. Detsamma gäller FN:s stöd.
          </p>
          <p xml:id="i-XNt78J5e4AurjZcUvvt9V2">
            Situationen för civilbefolkningen i det ockuperade Västsahara
            har också förvärrats under senare år. Otaliga västsaharier har
            drabbats av misshandel, trakasserier, tortyr och fängslande. Många
            har dömts i rättsvidriga processer, berövats sitt jobb och sin
            lön, relegerats från skolor, förflyttats med tvång eller fått
            se sina hem skövlade.
          </p>
          <p xml:id="i-saUUujM3hK6T9FgRqvTSL">
            FN-delegationer som besökt de ockuperade områdena har vittnat
            om våld och kränkningar av västsahariernas mänskliga rättigheter.
            De bekräftar därmed de rapporter som både Amnesty och Human Rights
            Watch tidigare kommit med.
          </p>
          <p xml:id="i-2wHFEMkEHCWvr7xcBY83jk">
            Marocko har hittills inte gett västsaharierna något inflytande
            över vare sig sin framtid, sitt land eller dess naturtillgångar.
            Det tydligaste exemplet på detta är Marockos fiskeavtal med EU,
            som innefattar västsahariska vatten.
          </p>
          <p xml:id="i-EvZVfmjJVPpZBAm83DmHit">
            Avtalet har gjorts upp över huvudet på Västsaharas folk och intäkterna
            från det lukrativa avtalet har Marocko lagt beslag på. Så länge
            detta avtal inte förändras i grunden så att västsahariska vatten
            exkluderas innebär det ett solklart brott mot folkrätten.
          </p>
          <p xml:id="i-CGNCcLTKFg2jWahD7myjwM">
            Samtidigt som förföljelsen mot västsaharierna blir allt värre
            förespråkar Marocko endast en enda lösning av konflikten, nämligen
            begränsad autonomi, vilket i praktiken innebär fortsatt marockansk
            överhöghet och ockupation.
          </p>
          <p xml:id="i-KW2DiEw2S4fp2oXkwhp2uj">
            Istället för att vika sig för Marockos orimliga krav på att få
            fortsätta att förtrycka folket och kontrollera Västsahara bör
            världen stå fast vid FN:s tidigare antagna resolutioner och kräva
            frihet för Västsaharas folk.
          </p>
          <p xml:id="i-Cx6mNiWqkBqTZoX1AgjCQP">
            Det är nu dags att Sverige ansluter sig till det femtiotal länder
            som erkänt Västsahara som ett land, bl.a. Sydafrika. Sverige skulle
            därmed som första land i Europa ge ett erkännande åt västsahariernas
            fredliga kamp för att återfå det land som stals från dem av Marocko
            för över 30 år sedan. Genom att inte erkänna Västsahara legitimerar
            man Marockos orättmätiga krav på att räkna Västsahara som en del
            av Marocko. Förhoppningsvis följer fler länder efter och erkänner
            Västsahara, vilket skulle ge ett erkännande till västsahariernas
            fredliga kamp och öka trycket på Marocko att verka i enlighet
            med FN:s konventioner.
          </p>
          <p xml:id="i-HRM1cS7Y7tmr9ciRbA8tgX">
            I anslutning till att Sverige erkänner Västsahara och dess exilregering
            bör Västsahara ges rätt till en västsaharisk representation i
            Sverige.
          </p>
          <p xml:id="i-9uDUvHkHs6j63MWRGBd6Dk">
            Stockholm den 20 september 2012
          </p>
          <p xml:id="i-KWsvB7SBUbVKqmmBZ7CYjj">
            Hillevi Larsson (S)
          </p>
        </div>
      </div>
    </body>
  </text>
</TEI>
