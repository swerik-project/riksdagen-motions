<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-FöU-00004">
  <teiHeader>
    <fileDesc>
      <titleStmt>
        <title>med anledning av prop. 2008/09:140 Ett användbart försvar</title>
        <author corresp="i-991obiMTz36s9V7z3YpuZk">av Gunilla Wahlén m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:140 Ett användbart försvar</title>
          <idno type="rdwebb">GW02Fö4</idno>
          <rs type="number">Fö4</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GW02Fö4/text</ref>
          <ref type="dokument_url_html">http://data.riksdagen.se/dokument/GW02Fö4</ref>
          <ref type="dokumentstatus_url_xml">http://data.riksdagen.se/dokumentstatus/GW02Fö4</ref>
          <ref type="doc">http://data.riksdagen.se/fil/FAC0578E-784D-42DF-83A3-1ED98DDAB288</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-P5U1Q7zNWLJuWEqshHfCfV"/>
        <correspContext corresp="i-P5U1Q7zNWLJuWEqshHfCfV">
          <ref>Proposition 2008/09:140</ref>
        </correspContext>
        <correspAction xml:id="i-QMzwgFKKScuU4o5UbkPbXw" type="signed"/>
        <correspContext corresp="i-QMzwgFKKScuU4o5UbkPbXw">
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction type="referral" xml:id="i-KxHW1G4QLrwKvAB1eTF748">
          <date when="2009-04-17"/>
        </correspAction>
        <correspAction type="dismissal" xml:id="i-AfuXBrrEREgYMcSkj4YpaP">
          <date when="2009-04-16"/>
        </correspAction>
        <correspAction type="dismissal" xml:id="i-6ESszrBbeuawBKuKdYNP9e">
          <date when="2009-04-16"/>
        </correspAction>
        <correspAction type="transfer" xml:id="i-CRaphT1StoMA1QsF1CUWHN">
          <date when="2009-04-15"/>
        </correspAction>
        <correspAction type="submission" xml:id="i-NANkpmDBBzFTVUFuD23cGz">
          <date when="2009-04-15"/>
        </correspAction>
        <correspAction type="assigned" xml:id="i-6pdzvQFSwuuztj9JVYB5hR"/>
        <correspContext corresp="i-6pdzvQFSwuuztj9JVYB5hR">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-6u4mw43rJVsxPQscBwqet9">
          <head xml:id="i-HBAandUSkAQPpxjASbzES7">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 3
            </item>
            <item>
              4 Regeringens försvar dyrt och osäkert 4
            </item>
            <item>
              5 Ett modernt och effektivt insatsförsvar 5
            </item>
            <item>
              6 Säkerhetspolitisk inriktning 6
            </item>
            <item>
              7 Försvarspolitisk inriktning 7
            </item>
            <item>
              7.1 Försvarspolitiska utgångspunkter 7
            </item>
            <item>
              7.2 Övergripande inriktning 8
            </item>
            <item>
              7.3 Tillgängligt och användbart 8
            </item>
            <item>
              7.4 Förmåga till flexibel utveckling 8
            </item>
            <item>
              7.5 Folkligt förankrat 8
            </item>
            <item>
              7.6 Uppgifter för Försvarsmakten 9
            </item>
            <item>
              8 Det militära försvarets utveckling 9
            </item>
            <item>
              8.1 Insatsorganisationens utformning 9
            </item>
            <item>
              8.2 Utveckling av insatsorganisationen 11
            </item>
            <item>
              8.3 Strategisk och operativ ledning 12
            </item>
            <item>
              8.4 Arméstridskrafterna 12
            </item>
            <item>
              8.5 Marinstridskrafterna 12
            </item>
            <item>
              8.6 Flygstridskrafterna 12
            </item>
            <item>
              8.7 Kvinnors situation i konflikter 13
            </item>
            <item>
              9 Försvarsmaktens personalförsörjning 13
            </item>
            <item>
              9.1 Inledning 13
            </item>
            <item>
              9.2 En stabil personalförsörjning 14
            </item>
            <item>
              9.3 Kontraktsförband byggda på frivillighet och civil kompetens
              15
            </item>
            <item>
              9.4 Andelen anställda soldater minimeras 16
            </item>
            <item>
              9.5 Reservofficerare en outnyttjad resurs 16
            </item>
            <item>
              10 Försvarsindustrin, forskning och utveckling 16
            </item>
            <item>
              11 Den frivilliga försvarsverksamheten 18
            </item>
            <item>
              12 Civil-militär samverkan 18
            </item>
            <item>
              13 Ändrad myndighet för export 18
            </item>
            <item>
              14 Ekonomisk styrning 19
            </item>
          </list>
        </div>
        <div type="motProposal" subtype="förslag">
          <head xml:id="i-VwH81TjhLYVX2pjS6uhajA">
            2 Förslag till riksdagsbeslut
          </head>
          <list style="ol">
            <item xml:id="i-A8nFjAjwvZDESFBh8MfvLT">
              Riksdagen avslår regeringens proposition 2008/09:140 Ett användbart
              försvar.
            </item>
            <item xml:id="i-FfrfFifg3y1bYhcUWPbFK7">
              Riksdagen tillkännager för regeringen som sin mening vad som
              anförs i motionen om säkerhetspolitisk inriktning och Sveriges
              militära alliansfrihet.
            </item>
            <item xml:id="i-D6AY9XE7LgaxL4vtmNKguA">
              Riksdagen tillkännager för regeringen som sin mening vad som
              anförs i motionen om försvarspolitisk inriktning.
            </item>
            <item xml:id="i-XsXbLCL5S1pfazFVFL9f62">
              Riksdagen tillkännager för regeringen som sin mening vad som
              anförs i motionen om att öka volymen av hemvärnet med de nationella
              skyddsstyrkorna i förhållande till regeringen.
            </item>
            <item xml:id="i-NYcTXra3r6UWG7UtU5n5gn">
              Riksdagen tillkännager för regeringen som sin mening vad som
              anförs i motionen om ett eget budgetanslag för hemvärnet med de
              nationella skyddsstyrkorna.
            </item>
            <item xml:id="i-S1uR7pevAdSxrSQkQBaqAF">
              Riksdagen tillkännager för regeringen som sin mening vad som
              anförs i motionen om att föra över viss kompetens från Försvarsmakten
              till Försvarsdepartementet.
            </item>
            <item xml:id="i-K2kfAXQvPpPNqMYu3Z7ZHR">
              Riksdagen tillkännager för regeringen som sin mening vad som
              anförs i motionen om insatsorganisationens utformning och utveckling.
            </item>
            <item xml:id="i-L1rG85MzNonPHWBABKvvrY">
              Riksdagen tillkännager för regeringen som sin mening vad som
              anförs i motionen om en handlingsplan för en jämnare könsfördelning
              inom Försvarsmakten.
            </item>
            <item xml:id="i-EegwT8W33fqWhtepS5evas">
              Riksdagen tillkännager för regeringen som sin mening vad som
              anförs i motionen om plikten.
            </item>
            <item xml:id="i-4o8aBAhTbS4dyEHQtfpbgr">
              Riksdagen tillkännager för regeringen som sin mening vad som
              anförs i motionen om personalförsörjningen i övrigt.
            </item>
            <item xml:id="i-4mSMNh1kMyWyqTt5yA9bRk">
              Riksdagen tillkännager för regeringen som sin mening vad som
              anförs i motionen om försvarsindustri, forskning och utveckling.
            </item>
            <item xml:id="i-3bugDXFzojPJuPDA6B21CJ">
              Riksdagen tillkännager för regeringen som sin mening vad som
              anförs i motionen om att behålla anslag 1:10 till frivilliga försvarsorganisationer.
            </item>
            <item xml:id="i-3fou16m7cBgRwAiguFk8ar">
              Riksdagen tillkännager för regeringen som sin mening vad som
              anförs i motionen om civil-militär samverkan.
            </item>
            <item xml:id="i-N6FtwAiidv6DBZ9p2RiXqd">
              Riksdagen tillkännager för regeringen som sin mening vad som
              anförs i motionen om ändrad myndighet för export.
            </item>
            <item xml:id="i-F4CZKu1u4dRWYkYmvU4QWd">
              Riksdagen tillkännager för regeringen som sin mening vad som
              anförs i motionen om ekonomisk styrning.
            </item>
          </list>
        </div>
        <div type="motContent">
          <head type="h1" xml:id="i-MTKDJV1TfEXoQMiDcJHfGn">
            3 Bakgrund
          </head>
          <p xml:id="i-UnCUm3uex2WQ5cWGcz4QV">
            Regeringen har valt att lägga fram en försvarspolitisk inriktningsproposition
            som inte har realistiska förutsättningar att samla en bred, blocköverskridande
            majoritet i riksdagen. Det är djupt beklagligt. Försvars- och
            säkerhetspolitiken tjänar på långsiktighet och tydlighet. Det
            gäller särskilt i ett läge där Försvarsmakten står inför så stora
            förändringar som nu är fallet.
          </p>
          <p xml:id="i-STP2EZKFXmfj9m8o7NvTB7">
            Vänsterpartiet har under hela processen aktivt bidragit till
            förutsättningarna för att nå en bred politisk överenskommelse
            om försvarspolitiken, bl.a. i Försvarsberedningens arbete. Efter
            Försvarsberedningens rapport från juni 2008 hade regeringen också
            en i det närmaste unik möjlighet att åstadkomma en långsiktig
            inriktning av försvaret med ett brett politiskt stöd. Oppositionen
            stod beredd att aktivt bidra till det nödvändiga arbetet att konkretisera
            och utveckla beredningens slutsatser till ett inriktningsbeslut.
          </p>
          <p xml:id="i-PWbss4kajWsH5ooTdPh7MF">
            Denna unika möjlighet till en bred försvarspolitisk uppgörelse,
            av det slag som Sverige och svensk säkerhet förtjänar, har regeringen
            nu slarvat bort. Gång på gång har regeringen valt att inte ta
            emot oppositionens utsträckta hand.
          </p>
          <p xml:id="i-RYrqiqbQpgeygmQkZfYVYg">
            Den proposition som nu föreligger har således tagits fram av
            regeringen, utan någon reell vilja till dialog. Regeringen har
            gjort sin egen tolkning och konkretisering av Försvarsberedningens
            slutsatser och krävt att alla som vill se en bred uppgörelse om
            försvarets inriktning måste ansluta sig till denna. Detta är inte
            seriöst. Det orimliga blir särskilt påtagligt i betraktande av
            regeringens egna krumbukter, motstridiga utspel och justeringar
            av propositionen på övertid.
          </p>
          <p xml:id="i-Je9ZACrxsXEyg7aDyNzTXc">
            Regeringens misslyckande att nå en bred försvarsöverenskommelse
            är samtidigt inte förvånande. Den moderatledda regeringens försvarspolitik
            har präglats av svåra inre slitningar. Ministrar och ledande politiker
            från samtliga partier i den moderatledda regeringen har offentligt
            vid ett flertal tillfällen gett olika besked om hur inriktningen
            av försvarspolitiken borde se ut. Förhandlingar mellan regeringspartierna
            har i stor utsträckning förts i medierna, och viktiga beslut har
            inte beretts i sedvanlig ordning utan förhandlats om i elfte timmen.
            Längs vägen har en försvarsminister avgått i protest.
          </p>
          <p xml:id="i-WrrmHQt9umCY8uPdhfk3vg">
            Den moderatledda regeringens försvarspolitik har också präglats
            av hattighet och motstridiga besked. När krig bröt ut i Georgien
            menade regeringen att detta inte hade någon betydelse för försvarets
            inriktning, för att sedan motivera en senareläggning av propositionen
            med hänvisning till samma krig.
          </p>
          <p xml:id="i-KXoszVJ86Z7jcHNYvbGXxW">
            Den moderatledda regeringens försvarspolitik har slutligen också
            präglats av återkommande förseningar. De planeringsanvisningar
            som av regeringen utlovats till Försvarsmakten före sommaren 2008
            fördröjdes gång på gång och gavs till slut inte ut förrän i november
            2008. Propositionen som skulle ha kommit i december 2008 senarelades
            till mars 2009, med ytterligare förseningar de sista dagarna.
          </p>
          <p xml:id="i-Hi22wiy3Rq7GtxcJJZzwmj">
            Regeringen bryter en lång svensk tradition att sträva efter blocköverskridande
            överenskommelser inom säkerhets- och försvarspolitiken. Vi i den
            rödgröna oppositionen beklagar detta. Vi finner det även anmärkningsvärt
            att regeringen i propositionen inte ens nämner Sveriges militära
            alliansfrihet.
          </p>
          <p xml:id="i-Upf3NxN98EpM6DJYpdamvq">
            Det har således varit en rörig och svåröverskådlig process i
            vilken Försvarsmakten ständigt dragit det kortaste strået. Myndigheten
            fick till slut bara två och en halv månad, inklusive jul- och
            nyårshelgerna, för att ta fram ett genomräknat underlag som normalt
            kräver upp till ett års arbete. Det är inte en rimlig process
            och undergräver försvarsbeslutet. Sedan Försvarsmakten lade fram
            sin rapport har också Sverige bytt ÖB.
          </p>
          <head type="h1" xml:id="i-NkVxACCivXWMDmRzo65TZT">
            4 Regeringens försvar dyrt och osäkert
          </head>
          <p xml:id="i-7wuRoLb6iJmxwFwT91wQ7r">
            Den försvarspolitiska inriktningspropositionen är en besvikelse:
            tunn, fylld med osäkerheter och med oklara förutsättningar för
            en ekonomi i balans.
          </p>
          <p xml:id="i-38Cy6Gp6iYwTRkVEwM9xu2">
            Regeringen verkar vilja se ett yrkesförsvar i framtiden med en
            extremt hög beredskap. En sådan beredskap är ytterst kostsam och
            helt omotiverad. Regeringens yrkesförsvar medför höga personalkostnader,
            vilket riskerar att tränga ut annan viktig verksamhet inom försvars-
            och säkerhetsområdet.
          </p>
          <p xml:id="i-AwMDABVYM1ReFUGoXLkSkk">
            Försvarsmaktens svar på regeringens planeringsanvisningar visar
            tydligt att kostnaden för den tillgänglighet regeringen kräver
            är hög och påverkar andra delar som uthållighet (som tidigare
            ÖB uttryckt oro över), utvecklingsförmåga (som i Försvarsmaktens
            underlag bedöms som mycket begränsad) och förmågebredd. Vår förmåga
            att möta nya och långvariga hot begränsas; försvaret blir i praktiken
            ett försvar för gårdagens hot.
          </p>
          <p xml:id="i-89fnGSdjYjd1wVAsAAjMBy">
            Regeringens proposition bygger vidare på ett stort antal osäkerheter
            och oklara antaganden, inte minst vad gäller personalförsörjningen
            som ifrågasatts av såväl nationella som internationella experter.
            Systemet innebär en förändring vars konsekvenser är svåra att
            överblicka. Försvarsmakten själv har redovisat ett stort antal
            osäkerheter och svårigheter i det system som regeringen går fram
            med. Ekonomin är framräknad utifrån en rad förutsättningar som
            är orealistiska, bl.a. inom lagstiftningsområdet.
          </p>
          <p xml:id="i-7XMJGjUwyLmYamWapqXJLB">
            Dåvarande försvarsministern Mikael Odenberg deklarerade i riksdagens
            kammare att någon typ av 15-åriga anställningstider eller så vore,
            precis som interpellanten säger, främmande för vår arbetsmarknadstradition.
            Det förslag på personalförsörjning som regeringen föreslår innebär
            sexåriga kontrakt. En sådan uppluckring av arbetsrätten tar vi
            självfallet avstånd ifrån.
          </p>
          <p xml:id="i-KqRBpiv927evr3dSej198M">
            Sammantaget leder detta oss till slutsatsen att det av regeringen
            i propositionen presenterade personalförsörjningssystemet innebär
            betydande risker för konjunkturkänslighet, rusande personalkostnader
            och svårigheter att nå rätt kompetenser.
          </p>
          <p xml:id="i-5d4U5x5yeQr7AR8KfGRtez">
            Regeringen redogör i propositionen för sin syn på materielförsörjningen.
            Det krävs en mer flexibel syn än den regeringen ger uttryck för.
            Målet måste vara att få en så billig anskaffning som möjligt utifrån
            de krav som ställts upp. Hur detta uppnås måste naturligtvis prövas
            från anskaffning till anskaffning. Sverige har en konkurrenskraftig
            inhemsk försvarsindustri som besitter spjutspetsteknik och kompetens
            som är viktig för Sveriges försvarsförmåga. Den bör värnas.
          </p>
          <p xml:id="i-AsEPvieAEMGkUaGnSqzRbG">
            Regeringen underlåter också att analysera och problematisera
            det faktum att Försvarsmakten och dess stödmyndigheter misslyckats
            med att åstadkomma en jämn könsbalans.
          </p>
          <p xml:id="i-HkQNA4ByuqzryH6sYihceN">
            Förutsättningarna för en ekonomi i balans kan som bäst beskrivas
            som tveksamma. Regeringen skriver själv i propositionen att i
            praktiken kan allt förändras, ingenting är säkert:
          </p>
          <p xml:id="i-3hR8qmj5VBtc48ne5oACb2">
            Regeringen vill understryka att den föreslagna utvecklingen mot
            ett mer tillgängligt försvar bara kan ske i den takt som ekonomin
            medger. [] Den inriktning som regeringen anger kan därför komma
            att justeras i termer av såväl omställningstakt som förmågekrav,
            materiel, organisation och verksamhet.
          </p>
          <p xml:id="i-4pk8b89PiN9N14TwT7umXe">
            Med denna friskrivningsklausul är frågan vad propositionen egentligen
            är värd. Med de osäkerheter som personalförsörjningssystemet uppvisar
            kommer personalkostnaderna att öka och regeringen tvingas att
            prioritera yrkessoldater framför verksamhet.
          </p>
          <p xml:id="i-MEjEUH5wQcwUtokDcxvBjj">
            Regeringens proposition föregår dessutom viktiga utredningar
            som den parlamentariskt tillsatta utredningen En förändrad totalförsvarsplikt
            och regeringens utredning om Försvarsmaktens stödverksamheter.
          </p>
          <p xml:id="i-LdYy7SgtXbTRdyc9VbELGS">
            Med tanke på att regeringen inte anser att det försvar som beskrivs
            i propositionen kan vara fullt utbyggt förrän tidigast 2019 handlar
            det inte heller om ett försvar som är gripbart här och nu snarare
            där och då. Kostnaderna lär dock komma långt tidigare.
          </p>
          <p xml:id="i-RQLRxPDfRjmqX3TGr5CTDp">
            Mot bakgrund av vad vi ovan anfört anser vi i Vänsterpartiet
            att riksdagen bör avslå propositionen.
          </p>
          <head type="h1" xml:id="i-PuaJTuyENFvLzSwp19zzht">
            5 Ett modernt och effektivt insatsförsvar
          </head>
          <p xml:id="i-Pe2rdYMQVA6uGYjjML2CHk">
            Det militära försvaret Försvarsmakten och dess stödmyndigheter
            har under de senaste två decennierna genomgått en kraftig omstöpning.
            Nödvändiga, men många gånger smärtsamma, minskningar i storlek
            har gått hand i hand med utvecklande av nya förmågor och ökad
            kvalitet. Samtidigt har också den internationella dimensionen
            gått från att vara en perifer sidouppgift till att bli en av huvuduppgifterna
            för det militära försvaret.
          </p>
          <p xml:id="i-WcbVQ5Drry9AUo2fXB6H3z">
            Nu står försvaret inför nya stora förändringar, där dess användbarhet,
            tillgänglighet och flexibilitet måste öka. De senaste årens omvärldshändelser
            har samtidigt påmint oss om den fortsatta vikten av den nationella
            komponenten i det militära försvaret. Vi har också nått en gräns
            där det är svårare att växla kvantitet mot kvalitet.
          </p>
          <p xml:id="i-49hGF5D2F5KABtxP6xA99r">
            Ett sådant förändringsarbete kräver en tydlig målbild, inklusive
            en tydlig politisk inriktning, som försvarets olika myndigheter
            långsiktigt kan arbeta mot. Det handlar då inte bara om hur mycket
            pengar framtidens försvar ska få, utan om vilket slags försvar
            vi ska ha i framtiden.
          </p>
          <p xml:id="i-76zDHMzQFHed79QWiSK15f">
            Försvarsberedningen föreslog i sin rapport i juni 2008 en inriktning
            för det framtida försvaret tillsammans med ett antal förslag.
            Försvarsberedningen hade inte i uppdrag att analysera de mer exakta
            formerna, och inte heller kostnaderna, för att åstadkomma denna
            nya inriktning.
          </p>
          <p xml:id="i-BsSJcADa8EJ7u27yUywbYf">
            Försvaret av vårt land och av våra värden är så mycket mer än
            Försvarsmakten. Ett brett säkerhetsarbete måste omfatta allt från
            orsaksförebyggande och sårbarhetsreducerande till förhindrande,
            hanterande och återuppbyggande åtgärder. Denna motion utgör ett
            svar på regeringens militärt fokuserade proposition, varför det
            bredare säkerhetsarbetet inte behandlas här.
          </p>
          <head type="h1" xml:id="i-5hjMp1wgDDwdhfBYNUwWgm">
            6 Säkerhetspolitisk inriktning
          </head>
          <p xml:id="i-2bFy4GT8dtUBm54fTtA1HS">
            Sverige ska vara militärt alliansfritt. Sverige ska inte ansöka
            om medlemskap i Nato.
          </p>
          <p xml:id="i-Esk2d9yXtJKV7nH1hFiKHw">
            Vänsterpartiet utvecklar sin syn på Nato i nyligen lagd motion
            2008/09:U17, med anledning av skrivelse 2008/09:137 Sveriges samarbete
            med Nato inom Euroatlantiska partnerskapsrådet (EAPR), Partnerskap
            för fred (PFF) och krigshanteringsinsatser.
          </p>
          <p xml:id="i-UJNDoypBtNR5DvdQDtRxYr">
            Internationell säkerhet ska vila på samarbete och ett starkt
            globalt regelverk under FN:s ledning. Världen lider i dag ingen
            brist på militära styrkor och förband, men det finns ett stort
            underskott på humanitära insatser. FN:s säkerhetsråd har slagit
            fast att behovet är stort av åtgärder för att förebygga väpnade
            konflikter. Sverige bör stärka sin förmåga att förebygga kriser
            och för att återuppbygga utsatta områden.
          </p>
          <p xml:id="i-Dh6HV28cs9nvbwEFWvDNJN">
            Ett ökat nordiskt samarbete är både viktigt och efterfrågat.
            Vi ställer oss bakom ett utökat nordiskt samarbete på försvarsområdet
            för effektiviserad resursanvändning och ökad effekt, så länge
            det inte hotar den nationella beslutanderätten avseende den operativa
            förmågan. Sveriges militära alliansfrihet får inte påverkas. Det
            nordiska samarbetet ska inte ersätta svensk förmåga utan de ska
            komplettera varandra.
          </p>
          <p xml:id="i-UUd4mhcEMSssuBs6SiDHE1">
            Förändringarna i vår omvärld under de senaste decennierna har
            varit omvälvande och i huvudsak positiva. För Sverige har det
            kalla krigets slut inneburit att de allvarligaste hoten mot vår
            säkerhet försvunnit. Samtidigt har en ny osäkerhet vuxit fram.
            Globaliseringen förändrar den världsbild vi är vana vid. Nya stormakter
            växer fram. Det militära invasionshotet mot vårt land har ersatts
            av en mer mångfasetterad hotbild.
          </p>
          <p xml:id="i-PanAvhD7nmTVoNZMs5M7tZ">
            Hoten mot Sverige och våra grannländer är svåra att förutsäga
            och de är gränslösa och komplexa. De allvarligaste hoten kan ha
            sin grund i konflikter och tvister kring energi- och råvaruförsörjning,
            vara ett resultat av miljöpåverkan och klimatförändringar, komma
            från naturkatastrofer och olyckor som också kan skapa flyktingströmmar
            vilka påverkar Sverige, härröra från organiserad brottslighet
            och terrorism eller ta formen av attacker mot känsliga tekniska
            och IT-relaterade system. Det kan heller inte uteslutas att Sverige
            eller våra grannländer i framtiden kommer att utsättas för militära
            hot. Alla dessa hot kan uppstå plötsligt, och beredskapen för
            att möta både gamla och nya typer av hot måste vara god.
          </p>
          <p xml:id="i-DGcWxJAKnnbLYxdMGTvaaP">
            Även om det finns positiva inslag i den ryska samhällsutvecklingen
            finns det anledning till stor vaksamhet. Rysslands alltmer auktoritära
            styre kombinerat med ett alltmer aggressivt beteende mot vissa
            grannländer inger oro. Att använda energileveranser som ett politiskt
            påtryckningsmedel kan inte accepteras.
          </p>
          <p xml:id="i-GhzXYbFgiJyToqScFmbpQu">
            Den politiska, ekonomiska, sociala och militära utvecklingen
            i Ryssland kommer att vara en avgörande faktor för Sveriges framtida
            säkerhetspolitiska situation.
          </p>
          <p xml:id="i-LSzyTwL35nerfWiQLS6iUW">
            Vi vill betona att regeringens skrivningar om hur snabbt Georgienkriget
            avgjordes och hur snabbt rysk trupp kom på plats kan leda tanken
            fel. Kriget i Georgien hade föregåtts av en lång tid av politisk
            och militär uppladdning. Kriget kom således inte som en blixt
            från klar himmel utan hade föregåtts av betydande förvarning.
            Det går således inte att använda detta krig som en bekräftelse
            på behovet av stående förband.
          </p>
          <p xml:id="i-MmcF44jLV6jxzPDA1WfpTh">
            Regeringen gör bedömningen att ett enskilt väpnat angrepp mot
            Sverige är fortsatt osannolikt under överskådlig framtid. Vi delar
            denna bedömning.
          </p>
          <p xml:id="i-EJJtHBdTNXCyVJ6TaMxE1r">
            Ett trovärdigt försvar är ett viktigt säkerhetspolitiskt instrument.
            Det verkar avskräckande genom att visa för omvärlden att Sverige
            är berett att självt försvara sin nationella integritet och sitt
            självbestämmande. Därmed utgör det också en grund för en trovärdig
            militär alliansfrihet. Det svenska försvaret bidrar vidare till
            en säkrare värld genom insatser för fred och säkerhet i konfliktdrabbade
            områden.
          </p>
          <p xml:id="i-LCwvbfpBUQ84ofdgzdQC88">
            Det militära försvaret måste ständigt förändras beroende på den
            aktuella säkerhetspolitiska situationen. Utformningen av och storleken
            på försvaret ska styras av de hot som kan bli aktuella mot Sverige.
            Deltagande i internationella insatser ska ske med försvarets ordinarie
            förband där dessa bedöms kunna erbjuda ett mervärde för insatsen.
          </p>
          <p xml:id="i-RRDVf3eXMAgJhDZHj8csRh">
            Vad som ovan anförts om säkerhetspolitisk inriktning och Sveriges
            militära alliansfrihet bör riksdagen tillkännage för regeringen
            som sin mening.
          </p>
          <head type="h1" xml:id="i-HQ164Ar2teuwLkywrzNcpg">
            7 Försvarspolitisk inriktning
          </head>
          <head type="h2" xml:id="i-Ce3CyS225mQLartt3nAf6u">
            7.1 Försvarspolitiska utgångspunkter
          </head>
          <p xml:id="i-WoCBa3SYHyvLGoPiBEEN2W">
            Vi instämmer i regeringens förslag till mål och uppgifter för
            det militära försvaret:
          </p>
          <list style="ul">
            <item xml:id="i-KuSMbHVMHpDcfekDNpwkZw">
              hävda Sveriges suveränitet, värna suveräna rättigheter och nationella
              intressen
            </item>
            <item xml:id="i-Upy4QyF65Xbm78ryNUStEF">
              förebygga och hantera konflikter och krig
            </item>
            <item xml:id="i-Gi3k9NsCvz4r7bujfDyBJm">
              skydda samhället och dess funktionalitet i form av stöd till
              civila myndigheter.
            </item>
          </list>
          <head type="h2" xml:id="i-CtQur5DcSBTJjtamCQzm6h">
            7.2 Övergripande inriktning
          </head>
          <p xml:id="i-MYNacrCpmJPhw9C2TPVqR3">
            De nationella behoven ska utgöra grunden för prioritering och
            utveckling av förmågor, och dessa förmågor ska sedan utifrån behov
            och möjlighet kunna utnyttjas internationellt. För internationell
            tjänst prioriteras markförband. Flygvapen, marin och hemvärnet
            med de nationella skyddsstyrkorna utgör de omedelbart gripbara
            resurserna och grunden för svensk, nationell incidentberedskap
            i fredstid. Det svenska militära försvaret ska vara rationellt
            och effektivt organiserat. Det innefattar en fortsatt översyn
            av t.ex. logistikfunktioner, stödmyndigheter och grundorganisation.
          </p>
          <head type="h2" xml:id="i-XP8hup7HUxue5FE2GFaEGQ">
            7.3 Tillgängligt och användbart
          </head>
          <p xml:id="i-5Td9diU3BmKcYNMgKujcF1">
            De förband som utbildas ska vara tillgängliga för de typer av
            insatser som kan bli aktuella i en nära framtid, nationellt och
            internationellt. Alla förbandstyper behöver dock inte vara optimerade
            för internationell tjänstgöring. Det innebär också att för vissa
            förmågor vilka inte är omedelbart efterfrågade nationellt och
            internationellt men ändå potentiellt viktiga går det i linje med
            Försvarsberedningens slutsatser att överväga att bibehålla endast
            en grundläggande kunskap i Försvarsmakten, eventuellt i ett nordiskt
            samarbete.
          </p>
          <p xml:id="i-NAafxJhudBK2mj5Zf6emJj">
            Organisation, personalförsörjning och underrättelsetjänst ska
            bidra till förmågan till flexibel och adekvat beredskap.
          </p>
          <head type="h2" xml:id="i-RZbZ1y7jNuTf9kADPf9Dhx">
            7.4 Förmåga till flexibel utveckling
          </head>
          <p xml:id="i-Dz5wBEc49czhSu4hBAEcif">
            Försvaret ska ha förmågan att kunna utvecklas för att möta framtida
            hot. Försvarsberedningens senaste rapporter har noga analyserat
            och problematiserat kring dessa hotbilder. Flexibilitet och utvecklingsförmåga
            måste därför utgöra en integrerad del av det framtida försvaret.
            Såväl Försvarsmaktens personalförsörjningssystem som materiel,
            organisation och beredskapssystem måste, tillsammans med bl.a.
            forskning och utveckling samt en fortsatt god underrättelsetjänst,
            bidra till en trovärdig och flexibel utvecklingsförmåga. Det är
            oroväckande att Försvarsmakten anser att de förutsättningar som
            gavs av regeringen i planeringsanvisningarna innebär att Försvarsmaktens
            förmåga att utveckla nya förmågor blir mycket begränsad. Viktigt
            är att ständigt pröva om de förmågor man har är nödvändiga och
            optimala utifrån de behov som kan identifieras.
          </p>
          <head type="h2" xml:id="i-FRBxTEZ29BqNwdxdKNGHsF">
            7.5 Folkligt förankrat
          </head>
          <p xml:id="i-3tG58DFGFpL84UC1TMBkRa">
            Sveriges försvars- och säkerhetspolitik är, och ska vara, allas
            ansvar. Den folkliga förankringen utgör därför en viktig komponent
            för det militära försvaret. Detta innebär bl.a. att försvaret
            ska spegla övriga samhället vad gäller attityder och värderingar
            men också bestå av ett tvärsnitt av samhället. I detta ingår också
            att se till att undanröja de strukturer som gör att det militära
            försvaret och dess stödmyndigheter inte klarar av att rekrytera
            kvinnor i tillräcklig omfattning.
          </p>
          <head type="h2" xml:id="i-KpPfDq7hjzSp6Nh99kcdNf">
            7.6 Uppgifter för Försvarsmakten
          </head>
          <p xml:id="i-FbJP1VTBN45AYGtvSimbUR">
            Vi instämmer i regeringens förslag att Försvarsmaktens operativa
            förmåga 2010 ska möjliggöra att Försvarsmakten kan genomföra omvärldsbevakning,
            insatser och utveckling av insatsorganisationen. Denna operativa
            förmåga ska uppnås av Försvarsmakten enskilt eller tillsammans
            med andra myndigheter.
          </p>
          <p xml:id="i-N29EKEZf6zmje3FWo2qoxK">
            Sverige deltar i EU:s stridsgruppskoncept och hade ramansvar
            för NBG 08. En mycket kostsam historia. Hela BG-konceptet behöver
            omarbetas för att snabbt kunna verka i allvariga militära kriser.
            BG-systemet har funnits i många år och har visat sig vara oanvändbart
            när efterfrågade insatser hade varit värdefulla. Trots detta har
            regeringen valt att anmäla Sverige för Nordic Battle Group 2011.
            Vänsterpartiet menar att Sverige inte ska ta på sig ett ramansvar
            2011 för Nordic Battle Group, och vi menar även att Sverige inte
            ska delta i EU:s stridsgruppskoncept med s.k. Battlegroups som
            på kort varsel kan sättas in i en konflikt utan ett fullvärdigt
            FN-mandat bakom sig.
          </p>
          <p xml:id="i-7Ktt2yoCdMF9y6ViZ5jPDU">
            Sverige bör inrikta sig på mindre bidrag till framtida snabbinsatsförband
            inom områden som är särskilt efterfrågade och där vi har hög kompetens.
          </p>
          <p xml:id="i-JRXJ27MYJERtumPi3o7SBW">
            Vi vill understryka att de operativa förmågor som regeringen
            anger i propositionen inte får uppfattas som åtaganden som påverkar
            vår militära alliansfrihet.
          </p>
          <p xml:id="i-Tdfxdg6PL8pwdePFAKq85D">
            Vi instämmer i regeringens skrivning när det gäller operativ
            förmåga och utveckling, men vi noterar samtidigt att Försvarsmakten
            i sitt underlag från den 30 januari 2009 tydligt uttryckt att
            Försvarsmakten utifrån regeringens planeringsförutsättningar bedömer
            att möjligheterna att utveckla helt nya förmågor är mycket begränsade.
          </p>
          <p xml:id="i-PC4s3LsLYtfcTtUJoLrp98">
            Vad som anförts om försvarspolitisk inriktning bör riksdagen
            som sin mening ge regeringen till känna.
          </p>
          <head type="h1" xml:id="i-Cg3WzVRbNXahTA9yk2P1Hs">
            8 Det militära försvarets utveckling
          </head>
          <head type="h2" xml:id="i-YNC9buxyRo8gWAjiZjRAEf">
            8.1 Insatsorganisationens utformning
          </head>
          <p xml:id="i-L9FntnyzR1FhF1pGk8DYob">
            Reformeringen av det militära försvaret måste fortsätta och leda
            till en mer användbar och tillänglig insatsorganisation. Denna
            reformering måste emellertid ske på ett ansvarsfullt sätt. Försvarets
            ekonomi och förmåga får inte äventyras genom experiment som bygger
            på osäkra antaganden.
          </p>
          <p xml:id="i-BSCfrwmAPDdrhKwFaER2Rn">
            Försvarsmaktens förmåga att genomföra väpnad strid ska utgöra
            grunden för att upprätthålla och utveckla det militära försvaret.
            Detta ställer krav på förändringar i Försvarsmaktens personal-,
            materiel- och logistikförsörjning men också på insatsorganisationens
            utformning och beredskapssystem.
          </p>
          <p xml:id="i-UDQFhv8PfsqSorWUiymE81">
            Dessa förändringar måste emellertid ske på ett sådant vis att
            de leder till ett militärt försvar med högre tillgänglighet och
            användbarhet. Tillgängligheten måste balanseras mot behovet av
            uthållighet (storlek), förmågebredd (allsidighet) och utvecklingsförmåga
            (kvantitativt och kvalitativt).
          </p>
          <p xml:id="i-UqgEGdNWFGnSV4K1CnhTLQ">
            Vi vill därför se ett militärt försvar där antalet heltidsanställda
            soldater är fortsatt minimerat och betydligt färre än vad regeringen
            presenterat. I stället bör den allra största delen av insatsorganisationen
            bemannas med frivilliga, kontrakterade soldater. Dessa förband
            ska vara färdigutbildade och inom angiven beredskapstid vara redo
            för insats.
          </p>
          <p xml:id="i-GifmNHe1cdb5anstKUFf7C">
            Vi bedömer att detta, utöver att innebära ett inflöde av civil
            kompetens och kunskap till försvaret, även innebär kraftigt minskade
            kostnader relativt regeringens förslag med ett större antal heltidsanställda
            soldater.
          </p>
          <p xml:id="i-UTy6tZYEHLQj8MdnCUJXPg">
            Vi föreslår en insatsorganisation som har en högre uthållighet
            än regeringens. Vi vill gå mot modulärt uppbyggda förband. Samtliga
            förband ska vara fullt färdigutbildade. Förbanden i insatsorganisationen
            bör ha en differentierad beredskap. Efter beslut om förhöjd beredskap
            bör förbanden kunna inta en betydligt högre beredskap.
          </p>
          <p xml:id="i-K4TipeuKA8ZZSSQUhHb6wt">
            Samtliga förband i insatsorganisationen bör kunna nyttjas för
            såväl nationella som internationella insatser. Alla förband behöver
            dock inte vara optimerade för internationella uppgifter. Vi ser
            dock att marktrupper ska utgöra basen vid internationella uppdrag.
            Kontraktsförbandens beredskapssättning ska avpassas efter behov
            så att förbanden periodvis kan stå i högre beredskap, som snabbinsatsförband
            för nationella eller internationella uppgifter.
          </p>
          <p xml:id="i-UpFxYh9N7f78fBRV1g5awN">
            Insatsorganisationen kompletteras med en personalreserv där de
            som avslutat sina kontrakt finns som en resurs för att, om behov
            skulle uppstå, kunna utgöra basen i nya förband. Regeringen har
            föreslagit inrättandet av en förbandsreserv. Vi är beredda att
            överväga detta om kostnaderna för förbandsreserven ligger på den
            nivå som regeringen angivit.
          </p>
          <p xml:id="i-BBXbzsMwuzYVVw7hDKNTLa">
            Hemvärnet med de nationella skyddsstyrkorna utgör en viktig del
            av Sveriges militära försvar som en snabbt gripbar resurs men
            är samtidigt också en central resurs för samhällets robusthet
            vid större kriser. Det är en generellt sett kostnadseffektiv resurs
            och ska finnas tillgänglig över hela landet. Vi vill därför se
            en ökad ambition relativt regeringen avseende hemvärnet med de
            nationella skyddsstyrkorna. Detta bör riksdagen ge regeringen
            till känna.
          </p>
          <p xml:id="i-D33EUQJnz4uvvXRzV7ZyiQ">
            Det är viktigt att kunna använda hemvärnet med de nationella
            skyddsstyrkornas förband såväl i fred som i krig men frågan är
            hur det ska uppnås. Redan i dag har hemvärnet med de nationella
            skyddsstyrkorna tjänstgöringsskyldighet i och med att de tecknar
            avtal. För att nå en högre tillgänglighet än i dag föreslår regeringen
            att personalen i de nationella skyddsstyrkorna ska ha tjänstgöringsskyldighet
            även utan beslut om hemvärnsberedskap eller höjd beredskap. Regeringen
            brister däremot i att klarlägga innebörden av denna skrivning.
            Vi vill understryka att en ökad grad av tjänstgöringsplikt i hemvärnet
            med de nationella skyddsstyrkorna inte får kompensera ett personalförsörjningssystem
            med rekryteringssvårigheter. Men vi ställer oss positiva till
            att efter regeringsbeslut kunna använda hemvärnet med de nationella
            skyddsstyrkornas kompetens även vid extraordinära kriser.
          </p>
          <p xml:id="i-5zW7gm6xUAFxL8myW97xjU">
            Hemvärnet med de nationella skyddsstyrkorna ska kunna skydda
            viktiga objekt och installationer men också t.ex. kunna skapa
            förutsättningar för insatsförbandens möjlighet att nå fram och
            verka. De nationella skyddsstyrkorna har inte någon roll vid internationella
            insatser mer än att viss personal inom skyddsstyrkorna kan vara
            rekryteringsbara till sådana insatser. Vi vill inte se hemvärnet
            som någon budgetregulator när det ska sparas, utan organisationen
            bör få ett eget budgetanslag. Den direktutbildning som hemvärnet
            haft på försök har motverkat brist på rekryter och ökat andelen
            kvinnor. Den goda förmågan till rekrytering av unga, de med annan
            etnisk bakgrund och kvinnor bör tas till vara. Det som anförs
            om eget ansvar bör riksdagen ge regeringen till känna.
          </p>
          <head type="h2" xml:id="i-SJe3z8WPCmAhCyjcn1C4s1">
            8.2 Utveckling av insatsorganisationen
          </head>
          <p xml:id="i-VTJWRjKYR75UwU3xF3RFCQ">
            Vi ser följande behov av en insatsorganisation:
          </p>
          <list style="ul">
            <item xml:id="i-AYBYfkzpQqhCtyvdbMyeDA">
              Den består av kompletta och användbara förband som kan nyttjas
              direkt utan längre tid för återtagande och komplettering.
            </item>
            <item xml:id="i-6zJjZ8vHvmGYUif7hUaM4N">
              Den är utformad med förmåga att lösa de operativa behov som kan
              identifieras i Sverige samt i och utanför närområdet och bibehålla
              vår unika förmåga som vårt klimat och vår geografi ger.
            </item>
            <item xml:id="i-3US341Ba9k3SPsbbRyBfJw">
              Den utvecklar förmåga till gemensamma operationer med stridskrafter
              som verkar på marken, till havs och i luften.
            </item>
            <item xml:id="i-D5Eo6k6Qe5XnHMFVeStaFp">
              Den har förmåga till samordning i gemensamma multinationella
              operationer.
            </item>
            <item xml:id="i-RYRbPsXYe1QMBJkgfu4zix">
              Den utvecklar förmåga att delta i större multinationella förbandssammansättningar
              inom ramen för ett fördjupat nordiskt och internationell samarbete.
            </item>
            <item xml:id="i-65q5YXhnwERC7WfAif7Eg6">
              Den har förmåga att genomföra strid i hela skalan från lågintensiva
              till högintensiva konfliktnivåer.
            </item>
            <item xml:id="i-UHtRKRtCaymwAzByGCEdEd">
              Den har framför allt flyg- och marinresurser tillgängliga för
              incidentberedskap och övervakning i närområdet.
            </item>
            <item xml:id="i-6NThEcj1KwHgX2ZenBxwEr">
              Den har ett logistikstöd som kan stödja insatser med endast begränsat
              stöd från civila strukturer i insatsområdet.
            </item>
            <item xml:id="i-RPDp4Vb1f37QuAGLTwEs3b">
              Den ägnar särskild uppmärksamhet åt att skapa förutsättningar
              för att genomföra insatser i bebyggda områden, t.ex. vad avser
              lägesbild och förmåga till precisionsbekämpning.
            </item>
            <item xml:id="i-5BBPxzNycfCFsjgdCDJGL6">
              Den har strategisk, operativ och taktisk rörlighet/transporterbarhet.
            </item>
            <item xml:id="i-So4RTAt3RVHWHRw3BR7v9n">
              Den fortsätter utvecklingen av nationella skyddsstyrkor ur dagens
              hemvärn för bevaknings- och skyddsuppgifter och vissa försvarsuppgifter.
            </item>
            <item xml:id="i-MxkJ4qVt132xWhg8fyLiKg">
              Den kan, tillsammans med hemvärnet med de nationella skyddsstyrkorna
              och andra frivilligorganisationer, efter förmåga stödja andra
              myndigheter och det övriga samhället vid kriser, katastrofer och
              andra händelser av samma karaktär.
            </item>
            <item xml:id="i-12mfsedKQLAJmc3GDu2mGK">
              Den ska bestå av färre typförband och en ökad grad av generalisering
              mellan förband avseende organisation, materiel och utbildning.
            </item>
            <item xml:id="i-EtUs1mFKr8vHzhberhzS2n">
              Förband och förmågor som uteslutande kan användas i internationella
              insatser ska undvikas.
            </item>
          </list>
          <head type="h2" xml:id="i-S545rpZZE69SkER9wDdtrM">
            8.3 Strategisk och operativ ledning
          </head>
          <p xml:id="i-YJFuwVfnQDcaFVWETPdaz2">
            Försvarsberedningen har föreslagit att vissa strategiska funktioner
            inom Försvarsmakten, såsom strategisk planering och långsiktig
            inriktning, ska föras över till Försvarsdepartementet i likhet
            med den modell som gäller i de flesta europeiska stater. Regeringen
            avvisar detta med hänvisning till att Försvarsmakten, liksom andra
            myndigheter, behöver en förmåga att hantera de frågor som är av
            strategisk betydelse.
          </p>
          <p xml:id="i-TwY7737Zfmm8YhnGBUbAhm">
            Svårigheten med dagens system ligger i att Försvarsdepartementets
            resurser för att bedriva denna styrning är små relativt Försvarsmakten.
            Vad gäller den strategiska inriktningen och planeringen skulle
            en överflytt av vissa funktioner skapa en rimligare resursbalans
            mellan myndigheten och Försvarsdepartementet. Vi föreslår därför
            att regeringen tillsätter en utredning för att ta fram ett förslag
            till hur en sådan överföring av kompetens skulle kunna se ut och
            vilka förändringar i lagstiftning m.m. som den skulle kräva. Detta
            bör riksdagen ge regeringen till känna.
          </p>
          <head type="h2" xml:id="i-QifqVQm4BWQ2gysZCTb3YQ">
            8.4 Arméstridskrafterna
          </head>
          <p xml:id="i-FBEKuN6uHyrggoaVrUCt9Y">
            Vi välkomnar att regeringen, i linje med Försvarsberedningens
            förslag, föreslår en utveckling mot lättare arméförband med högre
            grad av modularitet. Vi betonar vikten av väl övade förband. Arméstridskrafterna
            bör kunna samordnas och ledas på brigadnivå. Vi menar att en högre
            kvantitativ ambitionsnivå än den regeringen föreslår är önskvärd
            för hemvärnet med de nationella skyddsstyrkorna för att medge
            en närvaro över hela landet.
          </p>
          <head type="h2" xml:id="i-BjWGnvJWLqsEauaMe4vjz8">
            8.5 Marinstridskrafterna
          </head>
          <p xml:id="i-97aahjGns95xHgnQSHwSWn">
            Marinstridskrafterna ska vara dimensionerade för och inriktade
            mot insatser i närområdet. Vi vill uppmärksamma den unika kompetens
            rörande konventionella ubåtar, inte minst vad avser uppträdande
            i grunda vatten, som svensk marin och svensk fartygsindustri tillsammans
            har utvecklat. Vi menar att denna kompetens är viktig att bevara.
          </p>
          <head type="h2" xml:id="i-R6DCu8ccGkrC4BrD5Scw93">
            8.6 Flygstridskrafterna
          </head>
          <p xml:id="i-2RSuCadbbDF2YLb5tFSd6P">
            Vi delar en enig försvarsberednings bedömning att antalet stridsflygplan
            ska anpassas efter de operativa behov som identifierats, prioriteringen
            av den markoperativa tyngdpunkten och det ekonomiska utrymmet.
            Med utgångspunkt från dagens planerade volym om 100, ska antalet
            stridsflygplan reduceras i väsentlig grad. Stridsflygförmågan
            ska bibehållas och vara användbar för att säkra Sveriges suveränitet
            och höga incidentberedskap även i framtiden.
          </p>
          <head type="h2" xml:id="i-KfJyWu8sxCuCm2w4D5WCSC">
            8.7 Kvinnors situation i konflikter
          </head>
          <p xml:id="i-Tbh5jnCuuTGXEVxmsk4hJi">
            I arbetet med mänsklig säkerhet saknas oftast det genusperspektiv
            som behövs för att se skillnader i mäns och kvinnors säkerhetsbehov.
            Oftast är det kvinnors situation som osynliggjorts. Kvinnor och
            barn är de som drabbas hårdast i en konflikt. Systematiska våldtäkter
            och massvåldtäkter används som ett vapen i konflikter och det
            drabbar naturligtvis den utsatta individen oerhört hårt men också
            hela samhället. Betydande resurser måste satsas på de behov som
            kvinnor och flickor har av skydd och stöd under och efter en konflikt.
            Samtidigt är det viktigt att understryka kvinnors avgörande uppgifter
            och roll i fredsprocesser, som beskrivs i FN:s säkerhetsråds resolution
            1325 om krigets påverkan på kvinnor och barn, kvinnors deltagande
            i konfliktlösning och arbete för långsiktig fred och resolution
            1820 om sexuellt våld i konflikter.
          </p>
          <p xml:id="i-C4KshPv1hTHPjtntjLg5Gm">
            Det är viktigt att Sverige agerar både nationellt och internationellt
            för att förbättra arbetet med FN:s resolutioner 1325 och 1820.
            Vi välkomnar därför att regeringen i propositionen nämner FN-resolutionerna
            1325 och 1820. Regeringen har emellertid hittills underlåtit att
            ta upp t.ex. resolution 1325 i flera av sina propositioner om
            internationella insatser varför vi anser att regeringen måste
            lägga större vikt vid dessa frågor.
          </p>
          <p xml:id="i-4P6WpgFkzxAPc41P9gSePq">
            Vad som anförts om insatsorganisationens utformning och utveckling
            bör riksdagen som sin mening ge regeringen till känna.
          </p>
          <head type="h1" xml:id="i-Rbu2ZCqFR5DJDcCYhqB1z9">
            9 Försvarsmaktens personalförsörjning
          </head>
          <head type="h2" xml:id="i-P4vGf6NCaL73TK3tDU3J2S">
            9.1 Inledning
          </head>
          <p xml:id="i-LXrPQ7jjfS8JvJersDpxYD">
            Varje framtida personalförsörjningssystem för Försvarsmakten
            måste klara av att förse myndigheten med tillräckligt mycket personal
            av tillräckligt hög kvalitet, oavsett säkerhetspolitisk och ekonomisk
            konjunktur. Systemet måste vara robust och långsiktigt uthålligt.
            Det måste också utformas så att det bidrar till en bred folklig
            förankring för försvaret och till ett försvar som speglar samhället
            när det gäller attityder och sammansättning. Försvarsmakten får
            inte bli en inåtvänd organisation med en smal rekryteringsbas.
            Försvarsmakten ska fortsatt arbeta med den värdegrund som myndigheten
            antagit. En handlingsplan bör upprättas för att nå en jämnare
            könsfördelning. Detta bör riksdagen ge regeringen till känna.
          </p>
          <p xml:id="i-2BYgE9fuJT14sdaBRMSBVt">
            Personalförsörjningssystemet måste utformas så att det finns
            tillräckligt många personer redo för såväl nationella uppgifter
            som internationella insatser. Svenska förband har sedan lång tid
            ett internationellt mycket gott anseende. Det gäller även vid
            insatser i högre konfliktnivåer. En avgörande del i detta är soldaternas
            höga kvalitet och deras koppling till det civila samhället effekter
            av dagens värnpliktssystem. Den svenska Försvarsmakten kommer
            även i fortsättningen att behöva soldater av hög klass med mycket
            god förmåga till initiativ och ansvarstagande.
          </p>
          <p xml:id="i-o21CLqnRoGA2dno5eeF8q">
            Vi anser att det system som regeringen nu föreslår, byggt på
            en helt frivillig rekrytering och ett större antal heltidsanställda
            yrkessoldater, kommer att få svårt att uppfylla dessa krav. Nationella
            och internationella experter har varnat för de rekryterings- och
            bemanningssvårigheter som kan komma att uppstå. Erfarenheterna
            från bl.a. Nederländerna visar att rekryteringen kan bli konjunkturkänslig
            med risk för stort antal vakanser. Försvarsmakten har redovisat
            ett stort antal osäkerheter och svårigheter i det system som regeringen
            går fram med. Risken för en explosiv ökning vad avser personalkostnaderna
            och/eller ett stort antal vakanser är uppenbar.
          </p>
          <p xml:id="i-Hw9jPyJAcXrD9unNa33uSc">
            Sammantaget leder detta oss till slutsatsen att det av regeringen
            i propositionen presenterade personalförsörjningssystemet har
            stora oklarheter och innebär betydande risker för konjunkturkänslighet,
            rusande personalkostnader och svårigheter att nå rätt kompetenser.
            Vi tror också att det finns stor risk för att det leder till en
            försvarsmakt med en alltför smal rekryteringsbas.
          </p>
          <p xml:id="i-KsaU3Ad1HMJBZzUFQ6keE6">
            Vi är inte beredda att, på en så osäker grund, medverka till
            detta slags vågspel med Sveriges försvar. Framtidens personalförsörjningssystem
            får inte bli en ekonomisk gökunge utan måste utgöra en stabil
            grund för att förse Försvarsmakten med personal av hög kvalitet.
          </p>
          <head type="h2" xml:id="i-2sJYcst5x9L3oFc3Y5B7N1">
            9.2 En stabil personalförsörjning
          </head>
          <p xml:id="i-QXTzQJmrv7JosyzBnV5o86">
            För att åstadkomma en högre grad av tillgänglighet och användbarhet
            hos det svenska försvaret måste personalförsörjningen reformeras.
            Vi vill, i enlighet med Försvarsberedningens slutsatser, se en
            övergång till en bemanning av insatsförbanden baserad på frivillighet.
            Vi menar att det bör genomföras försök med den typ av rekrytering,
            utbildning och kontraktsanställning som föreslås nedan innan systemet
            införs på bredd. De författnings- och avtalsmässiga konsekvenserna
            måste också utredas inför ett beslut om införande.
          </p>
          <p xml:id="i-StnWEX83fXRgQRWHaKCaFM">
            Vårt förslag till system för personalförsörjning bygger på en
            könsneutral mönstringsplikt, i vilken samtliga ungdomar mönstrar
            via dator och där sedan ett antal genomgår en mer djupgående mönstring
            och antagningsprövning. Utifrån denna rekryteras väl lämpade och
            motiverade för en kortare värnpliktsutbildning om cirka tre månader.
          </p>
          <p xml:id="i-8mPbG4HYu8nZDsUStMWQGc">
            Därefter sker antagning, fortsatt utbildning och tjänstgöring
            på frivillig grund . De som anses lämpade som soldater och kan
            tänka sig att tjänstgöra i ett insatsförband får en fortsatt utbildning
            om i snitt nio månader. Efter detta skriver de ett flerårigt kontrakt
            i vilket ingår att, i fredstid, tjänstgöra en viss tid nationellt
            och internationellt. Övrig tid är personen i civila studier eller
            arbete. Kontraktssoldaternas tjänstgöring är normalt sett möjlig
            att planera med lång framförhållning. En mycket liten andel soldater
            kan behöva vara heltidsanställda för att besätta vissa specialisttjänster
            och -funktioner.
          </p>
          <p xml:id="i-7Unu7LAh4nTyMLQpBfZyAF">
            De som efter inledande tremånaders utbildning inte går till insatsförbanden,
            men ändå befinns lämpliga, är rekryteringsbara för hemvärnet med
            de nationella skyddsstyrkorna för fortsatt utbildning. Övriga
            placeras i personalreserven för att kunna ianspråktas för vidare
            utbildning vid ett förändrat omvärldsläge.
          </p>
          <p xml:id="i-YRLEhq3StvVoC9cJQmdQow">
            Genom detta system bibehålls försvaret som en angelägenhet för
            hela folket. Via plikten får fler i samhället insyn i det militära
            försvaret samtidigt som det blir lättare att hitta, och locka,
            rätt kvinna/man till försvarets olika befattningar. Vi bedömer
            vidare att detta ger ett flexibelt personalförsörjningssystem
            som är mindre konjunkturberoende än ett försvar byggt på renodlad
            frivillighet.
          </p>
          <p xml:id="i-NYi2zNHnZj9KqJ1d9VCGY6">
            En ytterligare fördel med ett personalförsörjningssystem med
            ett visst inslag av plikt är att systemet är flexibelt och enkelt
            kan utvidgas om omvärldsutvecklingen så skulle kräva. Det finns
            en struktur och organisation för att kalla in och genomföra grundläggande
            utbildning och det är inte heller samma dramatik i ett politiskt
            beslut om en mer omfattande utbildnings- och tjänstgöringsplikt
            som i att besluta om ett återuppväckande av en plikt som lagts
            vilande. Ett personalförsörjningssystem baserat på mönstrings-
            och miniplikt skapar stabilitet och politiskt handlingsutrymme.
            Det som anförs om plikten bör riksdagen ge regeringen till känna.
          </p>
          <head type="h2" xml:id="i-UBjTMQEzAB38de8pN2sx8r">
            9.3 Kontraktsförband byggda på frivillighet och civil kompetens
          </head>
          <p xml:id="i-WCsXWJmcCGTgMrxkFdAP3L">
            Framtidens försvarsmakt ska ha en insatsorganisation bestående
            av kontraktsförband. Dessa bemannas av frivilliga soldater vilka
            skriver ett flerårigt kontrakt under vilket de i fredstid kan
            kallas in för tjänstgöring nationellt och i fredsfrämjande insatser
            en angiven maximal sammanlagd tid. Resterande tid är man civil
            och arbetar eller genomför utbildning.
          </p>
          <p xml:id="i-3HyPFEiFhFDCTah9mCNcsh">
            Under de perioder man kallas in för nationell tjänstgöring kan
            man genomföra förbandsövningar, utbildning på ny utrustning, befälsutbildning
            och olika nationella insatser.
          </p>
          <p xml:id="i-3VYy4DPrSL6oRojs6aQnCs">
            Beredskapen för kontraktsförbanden kan variera över tiden. Genom
            planering av den nationella tjänstgöringen går det att åstadkomma
            att det ständigt finns ett antal förband som är ständigt gripbara.
            I övrigt kan man genom att utifrån säkerhetspolitiska behov variera
            beredskapstiden åstadkomma att man hela tiden har rätt mängd förband
            tillgängliga på kort varsel. Detta utan att personalen nödvändigtvis
            behöver lämna sina ordinarie arbeten. Det ska jämföras med ett
            system dominerat av yrkessoldater där beredskapen hela tiden är
            på en hög och kostsam nivå oavsett behovsbild.
          </p>
          <p xml:id="i-Ww7c2fc3jGjFFpyirQG5Wo">
            Efter slutförd kontraktstid kan vissa soldater förlänga sitt
            kontrakt, t.ex. för att hantera uppkomna brister i nyutbildningen,
            medan de flesta hamnar i personalreserven. De kan också uppmuntras
            att gå vidare till hemvärnet med de nationella skyddsstyrkorna.
          </p>
          <p xml:id="i-JnvpWbfduoS6uPEoua5T9e">
            Skulle behov uppstå av att öka storleken på den svenska Försvarsmakten
            kan också ett slags andra linjens förband upprättas. Dessa förband
            bemannas främst av personal som genomfört en första kontraktsperiod.
            De kräver förberedelsetid innan de kan användas.
          </p>
          <head type="h2" xml:id="i-XjDT4bQSE3WFjVXtqJZXa2">
            9.4 Andelen anställda soldater minimeras
          </head>
          <p xml:id="i-2RNz6iezM7bSii4ofm51YG">
            Vi tror att det kan behövas ett mindre antal heltidsanställda
            soldater i Försvarsmakten. Det handlar för det första om vissa
            specialister. Det handlar för det andra om vissa förband som bedöms
            behöva vara tillgängliga dygnet runt, året runt. Dessa finns främst
            inom flygvapnet och marinen, som har huvudansvaret för svensk
            incidentberedskap. Det kan dock även handla om vissa mindre arméenheter,
            t.ex. specialförband, enheter inriktade mot kemiska, biologiska
            och radiologiska hot. Dessa förband utgör då också en betydande
            resurs för det civila samhällets robusthet.
          </p>
          <head type="h2" xml:id="i-A1J22KfJnkYde9Eteep3HK">
            9.5 Reservofficerare en outnyttjad resurs
          </head>
          <p xml:id="i-55tizfBmhrVwz5uyYZqFSP">
            Officerarna rekryteras i huvudsak från kontraktsförband och kadern
            av anställda soldater. Så kallade aspirantofficerare enligt nuvarande
            provsystem bör också vara aktuellt.
          </p>
          <p xml:id="i-RQm4q6s3i4YRCMutUaY1tF">
            Vi vill se en uppvärdering av reservofficerarnas roll och en
            tydlig reservofficerskarriär inom Försvarsmakten. Reservofficerarna
            ska utgöra en viktig del av insatsorganisationen. Den civila kompetens
            och kunskap som dessa officerare tillför är värdefull för insatsorganisationen.
            Samtidigt utgör reservofficerarna viktiga bärare av kunskap om
            försvaret till resten av samhället. Reservofficersutbildningen
            bör göras mer attraktiv och åter anpassas till högskolans terminsindelning.
          </p>
          <p xml:id="i-AfTE5aFZ3dF8wNdBrxyPy7">
            Antalet officerare ska bygga på insatsorganisationens behov.
            Systemet med kontraktsförband medger också att officerare vars
            förband inte är inne för utbildning eller tjänstgöring kan bedriva
            annan verksamhet såsom utveckling, stabstjänst etc.
          </p>
          <p xml:id="i-EUG4QRxWfomgQXv7nf9a19">
            Riksdagen bör ge regeringen till känna vad som här anförs om
            ett stabilt personalförsörjningssystem.
          </p>
          <head type="h1" xml:id="i-N4LvRMPBMtggfhxYrxSZTc">
            10 Försvarsindustrin, forskning och utveckling
          </head>
          <p xml:id="i-QwpCjHmorv5yi9dfX5mwwh">
            Materielförsörjningen måste fortsatt reformeras. Det är viktigt
            att materiel- och logistikförsörjningen sker så effektivt och
            rationellt som möjligt. Ledtider såväl som ekonomiska bindningar
            i materielförsörjningen bör reduceras för att tillgodose insatsorganisationens
            behov och utformning. Detta för att kunna hantera förändrade behov
            och prioriteringar för att få ett mer användbart försvar. Materiel-
            och logistikförsörjningen, samt forsknings- och teknikutveckling,
            är medel för att uppnå målet: en användbar och effektiv insatsorganisation.
          </p>
          <p xml:id="i-7NryaRMvRJMns6GkiDcqMq">
            Uppgradering av materiel bör, om det är ekonomiskt försvarbart
            och inte innebär förlust av kompetens inom för Sverige viktiga
            områden, föredras framför nyanskaffning. Samutveckling ska, där
            det är kostnadseffektivt, väljas före egenutveckling. När nyanskaffning
            av materiel är nödvändig kan färdigutvecklad materiel på marknaden
            vara ett alternativ. Kostnaderna ska dock noga beaktas i ett livscykelperspektiv.
          </p>
          <p xml:id="i-Kjg7pVXeQobC9ToiHK9Yea">
            Vi vill emellertid understryka att vi finner regeringens bristande
            vilja att se försvarsindustrins säkerhetspolitiska roll i att
            skapa kunskap och i att ge Sverige tillgång till viktiga internationella
            samarbeten som oroväckande.
          </p>
          <p xml:id="i-RNWvtjc5w8iDoh7694ppo9">
            En internationellt konkurrenskraftig försvarsindustri, i de delar
            där det handlar om spjutspetsteknologi och där Sverige har utvecklat
            världsledande kompetenser, har betydelse såväl ur ett långsiktigt
            strategiskt perspektiv som ur ett industripolitiskt perspektiv.
            Det är inte heller självklart att marknaden har den typ av materiel
            som Sverige behöver.
          </p>
          <p xml:id="i-EWkS56W7DGZE5DRXM2jUEK">
            Tillgången till materiel måste säkras inte bara i dag utan också
            när vi behöver den vid en eventuell framtida försämrad omvärldssituation.
            En försvarsindustri baserad i Sverige innebär inte bara tillgång
            till egen produktionskapacitet och kompetens utan också att ett
            litet och militärt alliansfritt land när efterfrågan ökar har
            handlingsfrihet i form av egen produktionskapacitet. Vi vill inte
            att Sverige tvingas till handlingar eller ställningstaganden för
            att få köpa nödvändig materiel för vårt försvar.
          </p>
          <p xml:id="i-6e2jYpbsRtASW8nEjZnFHF">
            Försvarsmaterielsektorn är i dag och under överskådlig framtid
            inte en marknad liknande den för mobiltelefoner eller personbilar.
            I stället kommer starka stater av ekonomiska, politiska och säkerhetspolitiska
            skäl fortsätta att driva sina intressen i dessa frågor. De stater
            som inte har någon klar vilja med sin försvarsindustri och hur
            man ska förhålla sig till denna utveckling kommer att få se sin
            industri försvinna.
          </p>
          <p xml:id="i-SprTsMgx9zPkQJ6EDNMzdw">
            Vad gäller materielförsörjning i framtiden, som bl.a. innebär
            spårbarhet, stegvisa projektbeslut, styrning och uppföljning och
            demonstratorverksamhet vid materielplanering, är detta steg i
            rätt riktning för en bättre insyn i materielförsörjningen. Men
            det är också viktigt för att undvika att stora mängder och tunga
            vapensystem som inte är förenliga med den nya inriktningen av
            Försvarsmaktens uppgifter köps in. Ur detta perspektiv är det
            t.ex. allvarligt att regeringen misslyckats med att ta fram en
            nationell försvarsindustristrategi .
          </p>
          <p xml:id="i-QzEKfEu8dDxxqQAKFUm7Mk">
            För att öka tydligheten i materielförsörjningen och förbättra
            riksdagens möjlighet till kontroll och inflytande bör en utvecklad
            modell av den tidigare objektramsredovisningen införas. Redovisningen
            bör utgöras av en strukturerad metod för uppföljning och värdering.
          </p>
          <p xml:id="i-HAjXyFRSA5cGorQrwHCnSG">
            Det krävs vidare tydlig nationell och internationell reglering
            av tillverkning och handel med försvarsmateriel.
          </p>
          <p xml:id="i-CxAuq15Ykq2Dy4nx77jjEw">
            Vi vill dock understryka den roll som forskning och utveckling
            har för att, utöver att bidra till teknik- och materielutveckling,
            generera kunskap om teknik och framtida hot och ta fram underlag
            för såväl politisk nivå som myndighetsnivå. Nationell forskning
            och utveckling bidrar således till självständighet i nationella
            beslut.
          </p>
          <p xml:id="i-FURSnhMLwKBTwpUqWQ5Bj8">
            Vad som anförts om försvarsindustri, forskning och utveckling
            bör riksdagen som sin mening ge regeringen till känna.
          </p>
          <head type="h1" xml:id="i-VZJkH7NtnpDykvvc2G27Yf">
            11 Den frivilliga försvarsverksamheten
          </head>
          <p xml:id="i-BmT9foFNdFp4WWunrCZEY2">
            Vi vill se självständiga ideella frivilligorganisationer som
            tillför samhället viktiga värden. Vi menar att regeringens syn
            på försvarets frivilligorganisationer inte resulterar i en mer
            användbar frivillighet. Propositionens förslag om förändrat organisationsstöd
            stämmer inte överens med den vision och de principer som är kärnan
            i den överenskommelse som under 2008 ingåtts mellan regeringen,
            idéburna organisationer inom det sociala området samt Sveriges
            Kommuner och Landsting. De organisationer som varaktigt och med
            kvalitet kan bidra till Försvarsmaktens verksamhet eller till
            samhällets krishanteringsförmåga bör kunna få samhällsstöd för
            t.ex. demokratiarbete och organisationsutveckling. Den förändrade
            bidragsstruktur som regeringen föreslår skapar inte konkreta och
            realistiska förutsättningar för organisationerna att åta sig uppdrag
            och utgöra en långsiktig resurs inom svensk krishantering. Det
            är av stor vikt för vår samlade krishanteringsförmåga att de organisationer,
            som uppfyller regeringens fastställda krav på kvalitet, uthållighet
            och samverkansförmåga, också fortsättningsvis kan komma i fråga
            för ett obundet organisationsstöd som inte baseras på de uppdrag
            som organisationen åtagit sig att genomföra. Riksdagen bör ge
            regeringen till känna att anslaget 1:10 behålls.
          </p>
          <head type="h1" xml:id="i-2a2tMBvMT31shDe7oLAjWb">
            12 Civil-militär samverkan
          </head>
          <p xml:id="i-5NjGbWNnytQE8ywKJFsx9W">
            Att använda biståndsmedel för militära insatser är förknippat
            med en mängd risker och problem. Först och främst är det de civila
            insatsernas opartiskhet och integritet som kan ifrågasättas. Detta
            försvårar naturligtvis biståndsorganisationernas arbete. När civil
            personal förknippas med militär ökar också risken för våld mot
            den civila personalen.
          </p>
          <p xml:id="i-TfAq25QSMXN4AGwAnCvo2x">
            Vänsterpartiet ser på den här problematiken med stort allvar.
            Vi anser att det är mycket viktigt att civila och militära insatser
            hålls separerade både när det gäller personal, materiel och ekonomiska
            resurser.
          </p>
          <p xml:id="i-5ufkxUQB3txNRXs8Rp6Rv8">
            Vi vill vidare betona att civil-militär samverkan först och främst
            måste utgå från behovet hos de samlade internationella insatserna
            i konfliktområdet, inte från de nationella bidragen. Vi menar
            att regeringen bör iaktta stor försiktighet när det gäller att
            utveckla den nationella civil-militära samverkan i linje med FN:s
            och EU:s koncept kring integrerade missioner. Detta bör riksdagen
            som sin mening ge regeringen till känna.
          </p>
          <head type="h1" xml:id="i-5mvBLZpMyrLPcQ7hnfWuqT">
            13 Ändrad myndighet för export
          </head>
          <p xml:id="i-VhWWvqfJZqyozSu2p6sw83">
            Vi menar i likhet med en enig försvarsberedning att myndigheternas
            dubbla roller att leverera effektivt samtidigt som de ska genomföra
            exportstöd av försvarsmateriel medför att intressekonflikter uppstår.
            För att tydliggöra roller och ansvarsfördelning anser Försvarsberedningen
            därför att myndigheternas exportstöd bör sammanföras till en separat
            myndighet under Utrikesdepartementet där övrig exportfrämjande
            verksamhet bedrivs. Vidare bör inte försvarsområdet bära kostnaderna
            för exportstöd. Detta bör riksdagen ge regeringen till känna.
          </p>
          <head type="h1" xml:id="i-ACMFTfd74vHLgSkaxLSHH7">
            14 Ekonomisk styrning
          </head>
          <p xml:id="i-Txt3EQMdXsNkA6STT8KPSJ">
            Försvarsutskottet har vid upprepade tillfällen påtalat riksdagens
            behov av en transparent materielplanering och redovisning, dvs.
            ett tydligare beslutsunderlag för att kunna ta ställning till
            förslagen till beställningsbemyndiganden. Det är en förutsättning
            för att riksdagen ska kunna utöva finansmakten. Det är mycket
            allvarligt att redovisningen försämrats under den borgerliga regeringen.
            Detaljeringsgraden över ingångna och nya åtaganden har också försämrats
            sedan 2006. Bristande underlag utesluter en självständig och korrekt
            bedömning av riksdagen. Vi gör en bedömning att det går att spara
            2 miljarder kronor på försvarsanslaget för 2010. Det bör riksdagen
            ge regeringen till känna
          </p>
        </div>
        <div type="motSignatures">
          <list>
            <item xml:id="i-3yZoL2XZCUTyj2XaqeeupK" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-6dZQ9x5kS7mLr3XWeL2HhV" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-KLzngkLzYVqqp1kAPMFThw" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
