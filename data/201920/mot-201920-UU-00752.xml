<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-00752">
  <teiHeader>
    <fileDesc>
      <titleStmt>
        <title>Sverigedemokraternas biståndspolitik</title>
        <author corresp="i-4wsP6LwQoWWj732ozhmgSc">av Ludvig Aspling m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:752 av Ludvig Aspling m.fl. (SD)</title>
          <idno type="rdwebb">H702752</idno>
          <rs type="number">752</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H702752/text</ref>
          <ref type="dokument_url_html">http://data.riksdagen.se/dokument/H702752</ref>
          <ref type="dokumentstatus_url_xml">http://data.riksdagen.se/dokumentstatus/H702752</ref>
          <ref type="docx">http://data.riksdagen.se/fil/FA4E32C0-5E17-4BD7-94B9-558ABCCB15E4</ref>
          <ref type="pdf">http://data.riksdagen.se/fil/220C6BD5-C525-4AA2-AA30-7F10E4EC154D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KTsGKy3MDhMadcBy8D1haa" type="signed"/>
        <correspContext corresp="i-KTsGKy3MDhMadcBy8D1haa">
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-7p7goD9VC5HZh4VdEN1AFo"/>
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-TFG2PW7ay7mUZBy2GoJDbV"/>
        </correspContext>
        <correspAction xml:id="i-FHXmG8v6F6pjkPgPMTa64n" type="submitted">
          <date when="2019-09-30"/>
          <time when="17:09:02"/>
        </correspAction>
        <correspAction xml:id="i-LfdMFMAhvsoR4q7VjwT8vs" type="reviewed">
          <date when="2019-09-30"/>
          <time when="17:21:58"/>
        </correspAction>
        <correspAction xml:id="i-V1UFi46JVeJKdGjYjBD2Hv" type="referred">
          <date when="2019-10-11"/>
        </correspAction>
        <correspAction xml:id="i-LH4izsf1nuTKncn6n35a63" type="assigned">
          <date when="2022-06-21"/>
          <time when="15:47:53"/>
        </correspAction>
        <correspContext corresp="i-LH4izsf1nuTKncn6n35a63">
          <ref type="assignedTo">Utrikesutskottet</ref>
        </correspContext>
        <correspAction xml:id="i-VEuVcBcXJskqEaJZcjFJRH" type="behandlas_i"/>
        <correspContext corresp="i-VEuVcBcXJskqEaJZcjFJRH">
          <ref type="uppgift">2019/20:UU2</ref>
          <ref type="ref_dok_id">H701UU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BAQ4NhHtccMiCLvTfndbEE" type="behandlas_i"/>
        <correspContext corresp="i-BAQ4NhHtccMiCLvTfndbEE">
          <ref type="uppgift">2021/22:UU8</ref>
          <ref type="ref_dok_id">H901UU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU8</ref>
          <ref type="ref_dok_titel">Riksrevisionens rapport om svenskt bistånd till multilaterala organisationer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:752 av Ludvig Aspling m.fl. (SD)
          Sverigedemokraternas biståndspolitik
        </div>
      </div>
      <div type="motBody">
        <div type="motSummary">
          <head xml:id="i-DmuqQAg3Z1aa3AnBMAdFWc">
            Sammanfattning
          </head>
          <p xml:id="i-EAK5FwsepNZnkyu2zRTDw9">
            Sverigedemokraterna är ett socialkonservativt parti med nationalistisk
            grundsyn som betraktar värdekonservatism och upprätthållandet
            av en solidarisk välfärdsmodell som de viktigaste verktygen i
            byggandet av det goda samhället. Partiets övergripande mål är
            att formera en demokratisk, politisk rörelse som slår vakt om
            den gemensamma natio­nella identitet som har utgjort grunden för
            framväxten av välfärdsstaten och vårt lands fredliga och demokratiska
            utveckling.
          </p>
          <p xml:id="i-6TihA5PhNCPDgQZbUUJjn4">
            Sverigedemokraterna eftersträvar ett försiktigt framåtskridande
            som baseras på var­samhet, eftertanke och långsiktigt ansvarstagande.
            Vi eftersträvar ett demokratiskt, jäm­ställt och miljövänligt
            samhälle där alla medborgare skyddas av, och är lika inför, lagen.
            Genom att kombinera frihet och trygghet, individualism och gemenskap
            hoppas vi kunna skapa ett folkhem som i så hög grad som möjligt
            är präglat av trygghet, välstånd, demokrati och en stark inre
            solidaritet.
          </p>
          <p xml:id="i-RzsT5sjArmrLPc4rmZ7GoU">
            Sverigedemokraterna står fria från såväl socialismens som liberalismens
            ekonomiska teorier och kan därför inta ett pragmatiskt och verklighetsanpassat
            förhållningssätt i ekonomiska frågor. Förutsatt att det kan gagna
            Sverige och dess medborgare är vi öppna för samtal, diskussioner
            och samarbeten med alla andra partier. I vår höstbudget stakar
            vi ut våra viktigaste visioner för de kommande åren. Vi visar
            att det inte måste finnas någon motsättning mellan ekonomisk tillväxt
            och sysselsättning å den ena sidan och allmän välfärd, trygghet
            och socialt ansvarstagande å den andra.
          </p>
        </div>
        <div type="motProposal" subtype="förslag">
          <head xml:id="i-LQM7VzeipXHKKfp2zhFFqN">
            Förslag till riksdagsbeslut
          </head>
          <list style="ol">
            <item xml:id="i-RxVjDMbnevBfmbbrLTZuTf">
              Riksdagen ställer sig bakom det som anförs i motionen om bistånd
              som gör nytta – med de mest utsatta i fokus – och tillkännager
              detta för regeringen.
            </item>
            <item xml:id="i-9ERivGS2Rsoc8s2W2q61rM">
              Riksdagen ställer sig bakom det som anförs i motionen om en anpassad
              biståndsram och tillkännager detta för regeringen.
            </item>
            <item xml:id="i-JWiAzxWkirum4Kr9TgTVyM">
              Riksdagen ställer sig bakom det som anförs i motionen om demokrati
              och mänskliga rättigheter och tillkännager detta för regeringen.
            </item>
            <item xml:id="i-UhRUckvqKUeRhzAq21DCd3">
              Riksdagen ställer sig bakom det som anförs i motionen om miljö,
              klimat och energi och tillkännager detta för regeringen.
            </item>
            <item xml:id="i-QxfKz5TcY6SEdn5JSZyjmr">
              Riksdagen ställer sig bakom det som anförs i motionen om fred
              och säkerhet och tillkännager detta för regeringen.
            </item>
            <item xml:id="i-EBCdJ67RQHso24PxWWjSaZ">
              Riksdagen ställer sig bakom det som anförs i motionen om ekonomisk
              utveckling inklusive jord- och skogsbruk och tillkännager detta
              för regeringen.
            </item>
            <item xml:id="i-4ZUE5R4LG8S1uxwemWibd2">
              Riksdagen ställer sig bakom det som anförs i motionen om hälsa,
              vatten och sanitet och tillkännager detta för regeringen.
            </item>
            <item xml:id="i-XGXvCj4pUZqN73HPoqz5p">
              Riksdagen ställer sig bakom det som anförs i motionen om utbildning
              och tillkännager detta för regeringen.
            </item>
            <item xml:id="i-FomcUTWdKe3G1nqaxsgtTy">
              Riksdagen ställer sig bakom det som anförs i motionen om humanitärt
              bistånd och flyktinghjälp och tillkännager detta för regeringen.
            </item>
            <item xml:id="i-4SjhrNPhYrvCvyi6jNUCy7">
              Riksdagen ställer sig bakom det som anförs i motionen om att
              i biståndet prioritera de minst utvecklade länderna och tillkännager
              detta för regeringen.
            </item>
            <item xml:id="i-GvWNNqdZoRsyubBiqKxCJ5">
              Riksdagen ställer sig bakom det som anförs i motionen om särskilt
              återvandringsstöd och tillkännager detta för regeringen.
            </item>
            <item xml:id="i-9v6dMLrGVc2qqPjzxGb5FN">
              Riksdagen ställer sig bakom det som anförs i motionen om olämpliga
              mottagare och tillkännager detta för regeringen.
            </item>
            <item xml:id="i-61NavkRVsbYymLPYjRM5xg">
              Riksdagen ställer sig bakom det som anförs i motionen om att
              frysa betalningar och tillkännager detta för regeringen.
            </item>
            <item xml:id="i-NCf1Lb6wDQK8m1rRBpa7Yq">
              Riksdagen ställer sig bakom det som anförs i motionen om att
              tydligare redovisa i vilken grad genomförande parter efterlever
              Sveriges strategi och målsättningar inom biståndet i kommande
              resultatredovisningar av det multilaterala biståndet och tillkännager
              detta för regeringen.
            </item>
            <item xml:id="i-GHZxszKX7mtADMUdAh7ELR">
              Riksdagen ställer sig bakom det som anförs i motionen om att
              verka för en förändring av OECD:s biståndskommittés regler för
              att inte tillåta avräkningar från biståndet för mottagande av
              asylsökande migranter och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-W9LHVyU97f9BjDfn6W7gzy" type="h1">
            Bistånd som gör nytta – med de mest utsatta i fokus
          </head>
          <p xml:id="i-CeXXUXZEyJNGFveYMfjFBD">
            Sverigedemokraternas utgångspunkt är att tillerkänna alla nationer
            samma grundlägg­ande fri- och rättigheter som vi kräver för vår
            egen nation. Vi anser att grundläggande mänskliga fri- och rättigheter
            är universella, lika viktiga och gällande för alla männi­skor.
            Sverigedemokraternas långsiktiga mål med biståndspolitiken är
            att mottagarländ­erna ska kunna ta ekonomiskt och humanitärt ansvar
            för sin befolkning och respektera grundläggande demokratiska och
            mänskliga rättigheter. I dagens värld behöver fler människor i
            utvecklingsländer få ett hopp om en ljusare framtid i sitt eget
            land. Genom att bidra till utveckling kan vi också förebygga konflikter
            och skapa bättre förutsättning­ar för internationell fred och
            säkerhet.
          </p>
          <p xml:id="i-46PKDYEmvcnquPZXmR2vqL">
            En sådan förändring är tidskrävande och behöver i första hand
            komma inifrån, drivas av inhemska krafter och individer som har
            en förståelse för och kunskap om lokala för­utsättningar. Mot
            den bakgrunden vill Sverigedemokraterna verka för en biståndspolitik
            som skapar förutsättningar för människor i fattigdom och förtryck
            att förbättra sina levnadsvillkor utifrån deras grundläggande
            behov i den omedelbara vardagen. Fokus bör ligga på fattigdomsbekämpning
            och att barnens bästa ska få stå i centrum.
          </p>
          <p xml:id="i-SUpCt3g2YxoSXmejuzmLT2">
            Genom en grundlig översyn av ineffektivt bistånd, större koncentration
            av biståndet till de minst utvecklade länderna och färre inriktningar
            kan vi effektivisera utvecklings­biståndet. Bistånd ska inte handla
            om givarens ideologiska utgångspunkt, utan om effektiva och ändamålsenliga
            satsningar där varje krona ska göra så mycket nytta som möjligt.
          </p>
          <head xml:id="i-RGWLXU4UiQhVHW9DGCkigv" type="h1">
            Anpassad biståndsram
          </head>
          <p xml:id="i-CRQLG2nnpJAk7Q8nakCVNk">
            Den del av biståndsramen som överstiger det av FN rekommenderade
            0,7 % av BNI måste alltid vägas mot de behov som finns under andra
            utgiftsområden. Under mandat­perioden 2014–2018 budgeterade Sverigedemokraterna
            för det största biståndsanslaget av alla riksdagspartier, Sverige
            är dock på väg in i en delvis annan situation.
          </p>
          <p xml:id="i-QSaZVTPZaGgkpaAv4RasHL">
            Behoven av investeringar inom vården, rättsväsendet, försvaret
            och äldreomsorgen är mycket påtagliga. Samtidigt kan en stor del
            av kostnaderna inom offentlig sektor hänföras till invandring
            från länder som traditionellt mottagit bistånd från Sverige. Att
            mäta biståndsramen som en kvot av BNI är också ett något trubbigt
            instrument som exempelvis inte tar hänsyn till var Sverige befinner
            sig i konjunkturcykeln. Under en högkonjunktur kan utgifterna
            öka dramatiskt samtidigt som vi vet att en lågkonjunktur står
            för dörren. Biståndsramen för 2020 bör därför läggas på 0,7 %
            av BNI.
          </p>
          <p xml:id="i-UML3CDtK1VcsQ3TDhZKpG9">
            Den lägre biståndsramen innebär breda besparingar, men även fortsatta
            satsningar inom biståndets kärnområden som ekonomisk utveckling,
            inklusive jord- och skogsbruk hälsa, vatten och sanitet, humanitärt
            bistånd och flyktinghjälp. Utanför biståndsverk­samheten bör besparingar
            på Sidas förvaltningskostnader ske. Inom biståndsverksam­heten
            bör besparingar ske gällande området där resultaten varit magra,
            som demokrati och mänskliga rättigheter samt vissa av Världsbankens
            instrument.
          </p>
          <p xml:id="i-TT2RCH3JrDfgRDb52tt9GX">
            I linje med våra övergripande prioriteringar föreslår vi ett
            bibehållet stöd till Gröna klimatfonden, UNHCR och det tematiska
            området humanitärt bistånd. Fokus inom biståndet bör vara färre
            och större projekt samt färre mottagare.
          </p>
          <head xml:id="i-aCm8U6hPPbGwmQdR7R8e9" type="h1">
            Tematiska satsningar och fokus
          </head>
          <p xml:id="i-N3rYpGBVF6qTCajrj2SRvp">
            Biståndspolitiken bör skapa förutsättningar för människor i fattigdom
            och förtryck att förbättra sina levnadsvillkor utifrån deras grundläggande
            behov i den omedelbara vardagen. Flertalet av världens fattiga
            lever på landsbygden och majoriteten av dessa ger högsta prioritet
            åt tillgång till livsmedel och inkomst. En tiondel av världens
            befolk­ning har dessutom inte tillgång till rent vatten.
          </p>
          <p xml:id="i-STacWjCnMNJPCbcLW3KcY7">
            Med de fattigas behov som utgångspunkt bör därför tematiska satsningar
            på tillgång till grundläggande behov såsom dricksvatten, grundläggande
            sanitet, livsmedel och inkomst prioriteras. Detta ger möjlighet
            för mottagarna att påverka sin egen vardag och omgivning. Mötandet
            av sådana grundläggande behov är en förutsättning för att bygga
            fungerande samhällen med politiskt engagemang och respekt för
            demokratiska principer och mänskliga rättigheter.
          </p>
          <p xml:id="i-Un8r6RbXSn7q5Xn9aHzNm5">
            Barns rättigheter och barnkonventionen bör få en större plats
            i biståndspolitiken än vad de har idag. Barn är de som är de mest
            utsatta i krig och katastrofer. De är offer för de värsta formerna
            av barnarbete, sexuellt utnyttjande och våld. De grundläggande
            principerna i FN:s barnkonvention, om barnets rätt till liv och
            utveckling och att barnets bästa ska vara vägledande i alla beslut
            som rör barn ska vara centralt i arbetet för fattig­domsbekämpning
            och utveckling inom biståndspolitiken.
          </p>
          <head xml:id="i-YTi145LqxS6rMLKiSTb5Mz" type="h1">
            Demokrati och mänskliga rättigheter
          </head>
          <p xml:id="i-Y4eboWquWgg31VuwgKoaTb">
            I den socialdemokratiska regeringens arbete för demokrati och
            mänskliga rättigheter fanns ett tydligt fokus på medborgerliga
            och politiska rättigheter och stöd till statliga institutioner,
            myndigheter, civilsamhällesorganisationer och medier. Detta har
            i grunden ett gott syfte, men det bör ifrågasättas i vilken grad
            ett alltför långtgående fokus på detta bidrar till att skapa förutsättningar
            för människor i fattigdom och förtryck att förbättra sina levnadsvillkor
            utifrån deras prioriteringar i den omedelbara vardagen.
          </p>
          <p xml:id="i-12ZPxx6r2Sko3ddj4vfs4b">
            Så länge fattigdom, brist på mat och humanitära kriser råder
            finns det utrymme för besparingar inom stödet till statliga institutioner.
            En del av det stödet går direkt till regeringsförvaltningen i
            länder där regeringen inte arbetar för landets bästa. Den typen
            av stöd bör användas med större försiktighet.
          </p>
          <p xml:id="i-AjEwhyNECJT7so1Cj7BJUn">
            Det bör således finnas ett etiskt golv som mottagare av den typen
            av bistånd måste hålla sig över. Att exempelvis betala ut 200
            miljoner kronor per år i sektorbudgetstöd mellan 2017 och 2020
            till Tanzanias finans- och planeringsministerium, samtidigt som
            staten i det landet bedriver en brutal häxjakt på hbtq-personer,
            är oförsvarligt.
          </p>
          <p xml:id="i-SYmi7XTTFFTv2tgf22mnK">
            Situationen för yttrandefrihet och media har försämrats i exempelvis
            Moçambique och Tanzania, trots att dessa länder är några av de
            största mottagarna av bistånd för den offentliga förvaltningen
            och demokratisering.
          </p>
          <p xml:id="i-YM3F3MEU4QKehbruarFXKq">
            Bistånd med syftet att förbättra respekten för mänskliga rättigheter
            är lovvärt, men det måste genomföras med insikt om de djupa kulturella
            skillnader som ofta finns mellan givare och mottagare. Lagar som
            västvärlden ser som djupt omoraliska, exempelvis den som styr
            kvinnors rättigheter i Afghanistan, är inte utformade godtyckligt,
            det är produk­ten av afghanska värderingar. Erfarenheter på området,
            exempelvis det uteblivna resul­tatet av EVAW-lagen i det landet,
            visar att värderingar väldigt sällan är till salu eller kan förändras
            med hjälp av information utifrån.
          </p>
          <p xml:id="i-NCBoGTNnHkWuJMvjgzbLnH">
            Statliga organisationer i de svagaste länderna är ofta genomsyrade
            av korruption. Fallet med Afghan reconstruction trust fund, som
            förvaltats så illa att den förvärrat den militära konflikten i
            landet, visar svårigheten att genomföra den typen av bistånd.
          </p>
          <p xml:id="i-EsJb6NfZ7WCDpXM5WATZgK">
            Att bygga fungerande demokratiska samhällen är tidskrävande och
            måste i första hand drivas på av inhemska krafter och individer
            med förståelse och kunskap om lokala förutsättningar. Vetenskapen
            visar att för fattiga, marginaliserade människor är frågan om
            att göra sin röst hörd och utöva inflytande i första hand en fråga
            om deras ställning i den omedelbara närmiljön. Ekonomiska förutsättningar
            och en acceptabel levnads­standard är således en förutsättning
            för bygget av demokrati och mänskliga rättigheter, inte tvärt
            om.
          </p>
          <p xml:id="i-8Zm4i3McuAfRX7bg7z9AJe">
            På denna grund bör ett fokus på området demokrati och mänskliga
            rättigheter minska relativt övriga områden inom biståndet.
          </p>
          <head xml:id="i-CsupaG6wfXwmTkd7RSZ1SX" type="h1">
            Miljö, klimat och energi
          </head>
          <p xml:id="i-KMm83nxEeji3u3jAk6SBx">
            Känsliga naturområden som regnskog måste brukas hållbart. Den
            tropiska skogen rymmer mellan 50 och 70 procent av alla jordens
            växt- och djurarter men är samtidigt en viktig ekonomisk resurs.
            När omfattande skogsarealer huggs ned förändras det lokala och
            regionala klimatet, bl.a. i form av minskad nederbörd. Avskogningen
            medför också omfattande utsläpp av koldioxid. Därför är det viktigt
            att verka för att vissa delar ska kunna skyddas helt medan andra
            ska kunna nyttjas hållbart.
          </p>
          <p xml:id="i-SokF3xRkkQj1avRio5s7qs">
            Klimatförändringar är ett globalt problem. Offentliga medel som
            avsätts för att be­kämpa klimatförändringar måste riktas dit de
            gör mest nytta. Studier visar att utsläpps­minskningar i Sverige
            är betydligt mindre kostnadseffektiva jämfört med motsvarande
            minskningar i utvecklingsländer. Detta gäller särskilt energiutvinning
            eftersom många utvecklingsländer fortfarande förlitar sig på kolkraft.
          </p>
          <p xml:id="i-BzCqLYw7P7AdiQhZcCZizF">
            Sverigedemokraterna vill därför särskilt satsa på utsläppsminskningar
            i utvecklings­länder och anta en målsättning om att 10 % av det
            bilaterala biståndet används för miljö, klimat och energi och
            bibehålla stödet till Gröna klimatfonden på samma nivå som regeringens
            indikativa fördelning enligt budgetproposition för 2020. Vi ser
            också att regeringen bör avveckla stöd till utvecklingsbanker
            som tillåter byggande av ny kol­kraft, om dessa inte ändrar sina
            regler.
          </p>
          <head xml:id="i-TG51jebDVn1CU7kCFu5p3j" type="h1">
            Fred och säkerhet
          </head>
          <p xml:id="i-LQNtBf4aDkf6M1PhDKEvU3">
            Konflikter orsakar förutom mänskligt lidande även fattigdom.
            Ett förebyggande arbete för att minska risken för krig och konflikter,
            parat med ett arbete för fred och försoning, är därför också viktigt.
            Krig och konflikter försvårar också för ett gott utvecklingssam­arbete
            och direkta humanitära insatser. En god samordning med säkerhetsfrämjande
            insatser är därför angeläget. Fred och försoning är därmed på
            vissa platser en förutsätt­ning för att kunna genomföra både humanitära
            och ekonomiska hjälpinsatser.
          </p>
          <head xml:id="i-56vYgQwMpPuUph22a9RLFm" type="h1">
            Ekonomisk utveckling inklusive jord- och skogsbruk
          </head>
          <p xml:id="i-2y1CeRKpBgn7TWK7nmiBKt">
            Ökad sysselsättning och ekonomisk utveckling är avgörande för
            målet om bistånds­oberoende. Om utvecklingsländer ska få en chans
            till ekonomisk tillväxt är handelslätt­nader av olika slag en
            viktig åtgärd. Tillgången till den inre marknaden är en viktig
            faktor för att människor ska kunna lyftas ur fattigdom. För att
            ge önskad effekt måste detta också kombineras med insatser som
            motverkar korruption och kapitalflykt.
          </p>
          <p xml:id="i-EUDMLLy3qQt63joTCsbAmP">
            Att skapa ekonomisk tillväxt i utvecklingsländer är behäftat
            med ett antal svårlösta problem. Dessutom ser situationen väldigt
            olika ut från land till land. Viktiga faktorer som tillgång till
            kust och hamnar, infrastruktur, naturresurser, interna konflikter
            och kvaliteten på det politiska ledarskapet varierar kraftigt
            mellan de minst utvecklade länderna och därmed måste också åtgärderna
            för att skapa tillväxt anpassas för varje lands unika situation.
          </p>
          <p xml:id="i-3dN9dndXD2mdK1BMmRWG7T">
            Studier har visat att export leder till ökad produktivitet för
            afrikanska företag, till skillnad från USA, EU och Kina där någon
            motsvarande effekt inte finns. Detta beror på att de inhemska
            marknaderna i västvärlden och Kina är så pass stora att konkurrensen
            är lika hård inom som utanför den inhemska marknaden. De afrikanska
            marknaderna är dock så pass små och stagnerade att mycket ineffektiva
            företag kunnat överleva. Till stor del på grund av importrestriktioner
            och korruption.
          </p>
          <p xml:id="i-R5tFMKKytowe6d7bJffTXP">
            Sveriges långsiktiga utvecklingsbistånd bör därför fokusera på
            att hjälpa utveck­lingsländer bygga konkurrenskraftiga exportföretag.
          </p>
          <p xml:id="i-VB56SEyinMobBHpt1WANAD">
            Jordbruksutveckling är ett av de bästa verktygen för att bekämpa
            extrem fattigdom, öka det gemensamma välståndet och tillse att
            de 9,7 miljarder människor som kommer leva på jorden år 2050 får
            mat. Tillväxten inom jordbrukssektorn är två till fyra gånger
            effektivare vad gäller att höja inkomsterna bland de fattigaste,
            jämfört med andra typer av insatser. 65 % av fattiga, arbetande
            vuxna lever på jordbruk. Jordbruket är även avgörande för den
            ekonomiska tillväxten.
          </p>
          <head xml:id="i-UxqNE8bBDtFdbFS71xecfc" type="h1">
            Hälsa, vatten och sanitet
          </head>
          <p xml:id="i-9463zpUdNyvAK3J3Us5Ftv">
            Att förebygga smittsamma sjukdomar sparar både pengar och lidande.
            Exempelvis är hiv och aids ett angeläget problem som måste bemötas
            med framförallt preventiva me­toder. Förutom det mänskliga lidandet
            kan hiv/aids komma att mycket kraftigt belasta utvecklingsländers
            ekonomi på lång sikt.
          </p>
          <p xml:id="i-ErbNycUnAR66pwCrVY13dg">
            Under 2017 fick uppskattningsvis 19,9 miljoner spädbarn inte
            grundläggande vaccinationer såsom exempelvis DTP-vaccin. Cirka
            60 % av dessa barn lever i 10 länder: Afghanistan, Angola, Demokratiska
            republiken Kongo, Etiopien, Indien, Indonesien, Irak, Nigeria,
            Pakistan och Sydafrika. Under 2017 vaccinerades 65 miljoner barn,
            ofta med fler än ett av GAVI sponsrat vaccin. Målet om att vaccinera
            300 miljoner barn mellan 2016 och 2020 är på väg att uppfyllas.
          </p>
          <p xml:id="i-21k5isNVirjKW8K15BXLNk">
            Tillgången till rent vatten och sanitet är en avgörande faktor
            för hälsa och utveckling i fattiga länder. Bristen härpå drabbar
            kvinnor och barn extra hårt. I många utvecklings­länder vandrar
            kvinnor dagligen långa sträckor för att hämta vatten som i många
            fall är förorenat. 884 miljoner människor saknar tillgång till
            rent vatten och 2,3 miljarder människor har inte tillgång till
            toalett. Ett gram avföring innehåller nästan en miljon bakterier
            och 10 miljoner virus. När avföring inte hanteras säkert riskerar
            därför vatten­källor, närmiljö och matproduktion att förorenas.
            Nästan 290 000 barn under fem år dör varje år av diarrésjukdomar
            orsakade av smutsigt vatten och dålig sanitet.
          </p>
          <p xml:id="i-RJut7kkpm2yceMtdmcq2VT">
            Tillgång till rent vatten, säker sanitet och hygien är grundläggande
            förutsättningar för människors överlevnad, hälsa, jämställdhet,
            utbildning, välfärd och ekonomiska produktivitet.
          </p>
          <head xml:id="i-8hkyuD97vsR7vEBTVQTqFE" type="h1">
            Utbildning
          </head>
          <p xml:id="i-QbBAChNv1QPz11AqwUp432">
            Barnkonventionen slår fast barns rätt till utbildning. Att lära
            sig läsa och skriva är förutsättningar för ett självständigt liv.
            Utbildning kan bana vägen för att ta sig ur fattigdom och utsatthet;
            detta gäller särskilt flickor. Studier visar att utbildning bland
            flickor ger större självständighet, fördröjer familjebildningen
            och minskar problemet med överbefolkning. Utbildningsinsatser
            ska prioriteras till de minst utvecklade länderna och återuppbyggnad
            av skolor i områden som destabiliserats av konflikter.
          </p>
          <head xml:id="i-9uWjaKw7jrw9NZG492BH7K" type="h1">
            Humanitärt bistånd och flyktinghjälp
          </head>
          <p xml:id="i-46gPp4RGVPbXMJUfDv39cf">
            Konflikter, matosäkerhet och naturkatastrofer orsakar stor förödelse
            under lång tid och Sverige ska bidra generöst och efter bästa
            förmåga. De rent humanitära insatserna bör anses vara den viktigaste
            tematiska delen av biståndspolitiken.
          </p>
          <p xml:id="i-SuxkLXAANeefJTsabjaYA3">
            Om ett barn inte får rätt näring de första 1 000 dagarna kan
            det ge bestående men, matosäkerhet under bara en kort tidsperiod
            kan alltså orsaka livslånga skador. World Food Program hjälper
            årligen 80 miljoner människor i 80 olika länder uppnå tillräckligt
            dagligt kaloriintag.
          </p>
          <head xml:id="i-DDTo37DAvGPapoUK5uGdCt" type="h1">
            Flyktingar och IDPs i världen, UNHCR 2018
          </head>
          <head xml:id="i-9R6YyhMmbZkCJ6uNxKvswY" type="h1">
            Det bör göras en tydlig distinktion mellan flyktinghjälp och
            asylinvandring.
          </head>
          <p xml:id="i-B1G1t25WChsRQUGTAuyuio">
            Asylinvandring är en högst osäker investering eftersom mottagarlandet
            sällan vet säkert vem den sökande är, huruvida det är möjligt
            att hjälpa personen i närområdet eller om det finns andra som
            har ett mer akut behov. Flyktinghjälp är inte behäftat med sådana
            frågetecken. En översikt över världens flyktingar visar också
            att mindre än 10 % är just asylsökande, medan den absoluta majoriteten
            inte vill eller kan lämna sina hemländer.
          </p>
          <p xml:id="i-6RSvmaaBaXDgCYUnBLPhkt">
            En stor del av asylsökande från länder i Mellanöstern befinner
            sig i värdsamhällen som erbjuder säkerhet och viss samhällsservice
            trots ett minskat stöd från det internatio­nella samfundet. Dessa
            länder bidrar också till stabiliteten i området. UNHCR förtydligar:
          </p>
          <p xml:id="i-9chnGRCg6FrWxgre6gqKj5">
            Despite current high levels of displacement and a lack of political
            solutions, there was an important countervailing trend in 2017:
            a growing recognition grounded in values, but also in realism,
            that refugee flows would continue as long as conflicts were not
            solved, and that in hosting refugees the countries neighboring
            those in crisis contribute to regional stability. However, these
            efforts can only be sustained through international support that
            includes, but also extends beyond, humanitarian funding.
          </p>
          <p xml:id="i-6ePT6zEXXnBzpjid1pTaTP">
            En verklighetsförankrad flyktinghjälp fokuserar resurserna där
            de gör som mest nytta, genom att stärka den humanitära insatsen
            i närområdet, både i värdsamhällen och till­fälliga bosättningar.
          </p>
          <p xml:id="i-DnVZUzBiwS5GzfZvDopTgS">
            Barn drabbas ofta hårdast i konfliktsituationer och miljontals
            barn lever under svåra förhållanden i flyktingläger och värdsamhällen.
            Utan rätt insatser riskerar hela genera­tioner gå miste om kvalitativ
            utbildning och trygg barndom. Insatser för barns och ungdomars
            utbildning och välmående är grundläggande och avgörande för framtiden
            och för att länder i konflikt ska kunna återuppbyggas. Utbildning
            är också en hörnsten i det förebyggande arbetet mot att barn och
            ungdomar radikaliseras och rekryteras till extrema grupper.
          </p>
          <head xml:id="i-donDJ4mVpJE8w9yMUJySB" type="h1">
            Särskilt återvandringsstöd
          </head>
          <p xml:id="i-566aTfaCKVxNaKAvET59n8">
            För många asylsökande blir livet i Sverige inte vad de hoppats.
            Människosmugglarnas affärsmodell bygger inte sällan på löften,
            lögner och överdrifter om vad migranter kan förvänta sig. Kunskapsläget
            om svensk kultur, hur det svenska samhället fungerar och vilka
            kompromisser som personer från kulturellt avlägsna länder tvingas
            till i Sverige är ofta bristfällig. Möjligheten till egen försörjning
            för asylsökande är statistiskt sett små.
          </p>
          <p xml:id="i-qFaKbvvWduTFaiVKNWaop">
            Det faktum att många asylsökande aldrig finner sin plats i Sverige
            speglas också av statistiken över utflyttningar och frivilligt
            återtagande av asylansökningar. Under de senaste tio åren har
            tiotusentals personer valt att återvända till Irak, Iran och Somalia,
            medan ytterligare tiotusentals har rest i motsatt riktning. Antalet
            som frivilligt återtar sina asylansökningar har också ökat kraftigt
            och uppgick 2016 till 5 800 och mellan 2012 och 2018 återtog sammanlagt
            över 18 000 personer sina ansökningar.
          </p>
          <p xml:id="i-UDZmqGSpZMaw31XxGs9P3c">
            Anledningen till att asylsökande väljer att återvända är sannolikt
            samma skäl som varför man väljer att lämna sina hem. Det huvudsakliga
            skälet för 7 av 10 irreguljära migranter som reser genom exempelvis
            Libyen är ekonomiskt. Enligt UNHCR:
          </p>
          <p xml:id="i-LZrsBqLHr1pWS3gWdwwKRr">
            Some of the key issues pushing respondents to travel to Libya
            are economic: lack of livelihoods, the difficulty of finding income-generating
            activities, the necessity of providing for their family and improving
            their material situation. This applies to refugees and migrants
            along the Western as well as the Eastern routes through Libya.
          </p>
          <p xml:id="i-D5kearfLMXYeWpBVH8RZgL">
            När förhoppningarna om arbete och goda inkomster inte infrias
            väljer sannolikt många att återvända. Sverigedemokraterna är säkra
            på att fler personer än idag skulle vilja återvända, men att de
            behöver viss hjälp. Eftersom asylsökande som tillhör gruppen med
            låg integrationspotential belastar den offentliga ekonomin med
            3 miljoner kronor per person så innebär varje krona som satsas
            på återvändande också en enorm offentlig­finansiell besparing.
          </p>
          <p xml:id="i-NpFGJJLudxu9qKLzdWi5ps">
            Arbetet med återvandring bör därför stödjas och underlättas i
            syfte att upprätta en hjälpmekanism för personer med uppehållstillstånd
            eller svenskt medborgarskap som önskar återvända. Hjälpen kan
            exempelvis bestå av utbildning för barn eller vuxna, stöd för
            att hitta arbete eller starta företag, för att ordna bostad eller
            andra praktiska omständligheter. Mekanismen ska vara flexibel
            och anpassa stödet till den sökandes behov, men hålla sig inom
            OECD:s regelverk för bistånd genom att endast finansiera kostnader
            i mottagarlandet. Stödet ska vara till för den som levt i Sverige
            lagligt under viss tid men inte funnit sin plats.
          </p>
          <head xml:id="i-9LW6qmrrgdGrjVjEZcKwHM" type="h1">
            Olämpliga mottagare, avbrott och korruption
          </head>
          <p xml:id="i-DvTRr3BfWxFa8hHZEGKRBJ">
            Det ska aldrig löna sig att missköta ett lands ekonomi eller
            se mellan fingrarna med korruption och förskingring. Denna ambition
            är tyvärr inte alltid förenlig med viljan att prioritera de minst
            utvecklade och fattigaste länderna eftersom dessa ofta brister
            i kapaciteten att hantera biståndsmedel. Det är därför viktigt
            med ett flexibelt bistånd anpassat efter den situation som råder
            i olika länder, där bistånd till länder med svaga institutioner
            i första hand bör gå genom ickestatliga organisationer. Sverige
            måste också omedelbart frysa utbetalningar så fort en skälig misstanke
            finns om att pengarna försvinner till korruption. Nedan är tre
            exempel på bistånd som bör anses olämpliga.
          </p>
          <head xml:id="i-As2JVPxNxNi3uoTn1nFusr" type="h1">
            Afghan reconstruction trust fund (ARTF)
          </head>
          <p xml:id="i-GoZRGFkveMH7Vo9hkbQKDm">
            Afghanistan är ett av världens mest fattiga och korrumperade
            länder. Afghan reconstruction trust fund (ARTF) är ett instrument
            som upprättades 2002 för att stödja återuppbyggnaden av landet
            efter talibanregimens fall. Fonden har spenderat 10 miljar­der
            USD sedan den upprättades och en del av pengarna används till
            något som liknar budgetstöd. En oberoende granskning publicerad
            av Special Inspector General for Afghanistan Reconstruction (SIGAR)
            2018 pekar på att antal mycket allvarliga problem i hur fonden
            skötts.
          </p>
          <p xml:id="i-NN4tcPs482rsKe4zcedsXH">
            Företrädare för SIGAR underströk i samband med granskningen att
            tillsynen över hur pengarna spenderats varit obefintlig och att
            Världsbanken inte tydligt kunnat redovisa vilken effekt fonden
            haft. Givarländerna har både blundat för och förvärrat problemet
            med korruption genom att spendera för mycket, för snabbt i ett
            för litet land.
          </p>
          <p xml:id="i-JH8vKsQhHJmKFCpknHaMS">
            Effekten av detta har blivit att konflikten har förvärrats eftersom
            korruptionen undergräver förtroendet för regeringen och moralen
            hos de som strider på regeringens sida. Världsbanken, som förvaltar
            fonden, instämmer dessutom i mycket av kritiken.
          </p>
          <p xml:id="i-SggDA429qGHgnMvhcyNnyy">
            Sverige bidrar med en halv miljard mellan 2014–2020, och betalningarna
            fortsätter trots att Sverige vet att mycket av pengarna försvinner
            i korruption som i sin tur gör situationen i landet värre.
          </p>
          <head xml:id="i-eenHaaLdqp19GEXYqujnj" type="h1">
            Den palestinska myndigheten
          </head>
          <p xml:id="i-DzuXpWFJRQ4e7qjzZuJeBA">
            Under 2017 avslöjade Awaqi al-Issa (tidigare jordbruksminister
            och socialminister i samlingsregeringen som tillträdde 2014 men
            som avgick drygt ett år senare) omfattande korruption inom den
            palestinska myndigheten. Ministern har också lyft fram bevis för
            att ha påtalat problemen för premiärministern, utan att få gehör.
            I ett Facebookinlägg förklarade han också varför han valde att
            avgå:
          </p>
          <p xml:id="i-P18J4URCTUPZzAD5Ux3E1">
            It was not possible nor permitted to carry out any useful action
            to reduce corruption, or improve the services provided to our
            people… the well-qualified and non-corrupt officials continued
            to be removed, while those suspected of corruption had their positions
            strengthened.
          </p>
          <p xml:id="i-GmpUiNYA56suQDNVbenLHy">
            Al-Issas berättelse speglar andra rapporter som visat att upp
            till hälften av den palestinska myndighetens budget förskingras
            varje år. En opinionsundersökning gjord av Palestinian Center
            for Policy and Survey Research visar dessutom att 79 % av palestinierna
            ser den palestinska myndigheten som korrupt.
          </p>
          <p xml:id="i-2NXpJif5xTwotM16PEFuF1">
            Vid sidan av den omfattande korruptionen har den palestinska
            myndigheten också enorma problem med mänskliga rättigheter. Under
            2017 har den och Hamas eskalerat förtrycket av yttrandefriheten
            och fortsätter tortera sin egen befolkning med straffrihet. Kvinnor
            utsätts för diskriminering och våld, och i Gaza fortsätter Hamas
            så kallade domstolar att mäta ut dödsstraff och genomföra offentliga
            avrättningar.
          </p>
          <p xml:id="i-F8xFxD813jdwoxJ4RDdyZR">
            Myndigheten deltar också mycket aktivt i spridandet av antisemitiska
            konspirations­teorier och hat mot judar. Myndighetens skolmaterial
            glorifierar våld och martyrskap och uppmanar barn att bokstavligen
            offra sina liv i religionens namn, vilket lett till att EU-parlamentet
            beslutat att frysa en del av sitt bistånd. Även USA har fattat
            liknande beslut.
          </p>
          <p xml:id="i-EqyA4hYgueWnANqTADLBdv">
            Trotts allt detta fortsätter Sverige genomföra utbetalningar.
            Det svenska biståndet till den palestinska myndigheten uppgår
            enligt oberoende bedömare till 800 miljoner kro­nor per år vilket
            inkluderar både bilateralt, humanitärt och stöd till civilsamhällesorga­nisationer.
          </p>
          <p xml:id="i-VQjj6HHoZzrJGwVtmgu6kL">
            Sverigedemokraterna är mycket skeptiska till att ungefär 40 miljoner
            kronor inom det bilaterala stödet betaldes ut till projekt inom
            konst, dans, cirkus och media under 2017. Vi ställer oss också
            frågande till om Sida klarar att följa upp det individuella projektbaserade
            stödet till 76 olika civilsamhällesorganisationer. Med tanke på
            de enorma problemen med korruption bör även en viss tveksamhet
            till investeringen på 152 miljoner kronor för infrastruktur finnas.
          </p>
          <head xml:id="i-N4dNK61kcBwcoTUxJcGyyY" type="h1">
            Europas närområde
          </head>
          <p xml:id="i-8aJ3bNGC1hPhRUQMKPCAZC">
            Sverige gav under 2017 drygt 300 miljoner kronor i bistånd till
            länder i Europa och dess närområde. Mycket av stödet till Europa
            och dess närområde går till projekt inom media, demokratiskt deltagande,
            offentlig administration, civilsamhällesorganisationer men även
            investeringar i infrastruktur och bankväsendet. Bara stödet till
            projekt i Turkiet uppgick till drygt 71 miljoner och syftar bland
            annat till att stärka mänskliga rättigheter och förhindra barnäktenskap.
          </p>
          <p xml:id="i-9eWTK3mBosWRr5iEdRmMYx">
            Sverigedemokraterna står bakom syftet men anser att metoden som
            sådan är mycket tveksam. Länderna i Europa och dess närområde
            är inte underutvecklade och det pågår, förutom flyktingsituationen
            i Turkiet, inga allvarliga humanitära kriser.
          </p>
          <p xml:id="i-Bk9fLTYaBHJkU5hkJCyUbR">
            Att den regionala strategin dessutom uttalat har dessa länders
            EU-medlemskap som mål ser vi som mycket problematiskt. Unionen
            har idag ett antal medlemsstater som vid inträdet inte uppfyllde
            de formella kraven, vilket fått mycket allvarliga följder. Anslut­ningsstödet
            undergräver i praktiken Köpenhamnskriterierna eftersom länder
            som behöver stöd för att nå dem kliver in i unionen med enorma
            hjälpbehov från dag ett.
          </p>
          <p xml:id="i-Us1nHEY19Rty7dir7w5BEh">
            Nyttan med att spendera tiotals miljoner kronor för att förändra
            sociala attityder, exempelvis den mot barnäktenskap i Turkiet,
            bör ifrågasättas. Att barnäktenskap förekommer i Turkiet beror
            på att barnäktenskap är en mycket djupt rotad del av den traditionella
            kulturen. En ökad kulturell mognad är önskvärd, men förändringen
            måste komma självmant från det turkiska folket.
          </p>
          <head xml:id="i-QME11npQxtwZZkmDFLk7Z7" type="h1">
            Budgetstöd
          </head>
          <p xml:id="i-NviLCjyHkybKmZf6JcK52J">
            Biståndsformen budgetstöd betalas ut direkt till mottagarlandets
            statskassa, vilket ställer stora krav på mottagarländernas kapacitet.
            Generellt budgetstöd inom biståndet har före­kommit i svenska
            regeringsdokument sedan år 2000, och denna biståndsform ökade
            i omfattning snabbt fram till år 2008. Sedan dess har stödformen
            minskat. De senaste mottagarländerna som fick generellt budgetstöd
            från Sverige var Tanzania (fram till 2015) och Moçambique (fram
            till 2016). Det generella bilaterala budgetstödet är idag avvecklat
            även om Sverige fortfarande indirekt betalar ut budgetstöd till
            den afghanska regeringen genom ARTF.
          </p>
          <p xml:id="i-RYnDdWo9HUjgMniK8dei46">
            Det bör inte vara en svensk prioritering att bygga upp statsförvaltningen
            i länder som Dac klassar som de minst utvecklade utan i stället
            bör Sverige prioritera utveck­lingsbistånd eller humanitära insatser.
            Att direkt stödja t.ex. Tanzanias statsförvaltning, samtidigt
            som staten Tanzania bedriver en brutal häxjakt på hbtq-personer,
            ser vi som mycket tveksamt. Budgetstödet som biståndsform är också
            olämpligt avseende länder som inte har en välfungerande statsförvaltning.
          </p>
          <head xml:id="i-Ht1NELogVJyz7MEyzSXbgf" type="h1">
            Tydligare redovisning av genomförande parters arbete
          </head>
          <p xml:id="i-P4JphyAUAUX6bjA6AXtA4v">
            Sverigedemokraterna är positiva till en sammanhängande strategi
            för multilateralt utvecklingssamarbete och menar att en sådan
            strategi utgör en bra grund för framtida beslutsfattande. En ökad
            transparens inom biståndet bör genomföras där det är möjligt,
            för att följa biståndet från givare till genomförande.
          </p>
          <p xml:id="i-Mdn8TnaoP59jssGH6xhTRn">
            Initiativet openaid.se är välkommet, men innehåller samtidigt
            en del brister. För att komplettera resultatskrivelserna till
            riksdagen, menar vi, bör informationen som framgår på openaid.se
            utvecklas och att exempel på resultat tydligare redovisas.
          </p>
          <p xml:id="i-WAK7dmoHzJhEsd9iZFVR2u">
            När bistånd kanaliseras via multilaterala organisationer är det
            ofta en kanal för andra genomförandepartner inom ramen för insatserna.
            Exempelvis förmedlas en betydande del av SIDA:s stöd till FN vidare
            till civilsamhällesorganisationer, såväl nationella som lokala
            gräsrotsorganisationer. De stora landbaserade humanitära fonderna
            kanaliserar i vissa fall upp till 80 procent av medlen genom enskilda
            organisationer.
          </p>
          <p xml:id="i-R4XzbVh7inZPPFqvWoiK6y">
            Användandet av multilaterala organisationer för att kanalisera
            svenskt bilateralt bistånd har ökat kraftigt under 2000-talet
            vilket innebär att det finns risk att en alltför stor tilltro
            sätts till de multilaterala organisationerna, som ansvarar för
            att kanalisera pengar, samtidigt som kontrollen och uppföljningen
            av genomförandepartner halkar efter. Transparensen bör förbättras
            och det måste bli betydligt lättare att kunna följa ett bistånd
            inom exempelvis ett landområde från givare genom multilaterala
            organisationer till genomförandeparten.
          </p>
          <p xml:id="i-BXmGLuXyx2do7YYEKVjFae">
            Riksdagen bör uppdra till regeringen att tydligare redovisa i
            vilken grad genomförande parter efterlever Sveriges strategi och
            målsättningar inom biståndet i kommande resultatredovisningar
            av det multilaterala biståndet.
          </p>
          <head xml:id="i-Jc1YVgaSRuPZCCGsBvuME6" type="h1">
            Avräkningar från biståndsbudgeten
          </head>
          <p xml:id="i-46tthJiUVwG5ETDCL5Qo3o">
            Aldrig förr har så många människor befunnit sig på flykt från
            sina hem och vi har de senaste åren även märkt av detta i norra
            Europa, då inte minst i Sverige. Att människor söker sig ett bättre
            liv är ingenting konstigt, utan fullt naturligt, inte minst i
            tider då vi ser nya konflikter och betydande miljöförändringar.
            Detta innebär samtidigt att värdsamfundet tvingas stå för stora
            delar av de kostnader som följer. I arbetet för genomförandet
            av Agenda 2030 spelar migrationen en central roll, då detta påverkar
            olika samhällen olika mycket. Det kanske tydligaste beviset för
            detta är de enorma avräkningar som gjorts från olika länders biståndsbudget
            – där bistånd som syftat till att stärka de globala målen blivit
            indraget som följd av ett högt asylmottagande.
          </p>
          <p xml:id="i-wcmF4w8dadTMRiiUZn3E9">
            Sverige har under flera år stått för de högsta avräkningarna
            i biståndsbudgeten genom att använda sig av OECD/Dacs principer
            om avräkningar från biståndsbudgeten. Att Sverige och många andra
            länder använder sig av denna princip är fullt förståeligt ur ett
            nationalekonomiskt perspektiv, men orimligt ur ett etiskt perspektiv.
            I grund och botten innebär detta en legitimering av en hållning,
            där notan för det inhemska flyktingmottagandet skickas till de
            absolut mest utsatta och förtryckta flyktingarna i krisområdenas
            närhet, men det påverkar även negativt en hållbar global utveckling
            i enlighet med Agenda 2030.
          </p>
          <p xml:id="i-LvNnhMxafLu8deVwPoWabn">
            Detta är ineffektivt och långsiktigt ohållbart, samt en hållning
            som Sverige­demokraterna på intet sätt kan acceptera, varför regeringen
            bör verka för att ändra OECD/Dacs principer så att avräkningar
            för asylmottagande inte kan inkluderas i biståndsbudgeten. Det
            enda som ska kunna räknas som bistånd kopplat till flykting­mottagning
            är möjligen hjälp till dem som kommer genom vidarebosättning via
            UNHCR.
          </p>
        </div>
        <div type="motSignatures">
          <list>
            <item xml:id="i-DVQg1HSsAKfRVhhE3B7hsD" who="i-4wsP6LwQoWWj732ozhmgSc">
              Ludvig Aspling (SD)
            </item>
            <item xml:id="i-N9gSpHW9AbyFKP5MFWabvx" who="i-TKwDinNn4twnLieK52EXRu">
              Björn Söder (SD)
            </item>
            <item xml:id="i-DzxhvHws2q8y3EFypmvEBJ" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-2p2FHDtndcYk5M4ocYMtrA" who="i-PtgVSQS6zzFSG7jQDufZYA">
              Tobias Andersson (SD)
            </item>
            <item xml:id="i-Cfp1tH1Rb7t9RjvUqmDyS1" who="i-V7UFodKLft3oP8S6c3GFzd">
              Lars Andersson (SD)
            </item>
            <item xml:id="i-2fcfVc69sWWht54P7yjxg1" who="i-7p7goD9VC5HZh4VdEN1AFo">
              Sara Gille (SD)
            </item>
            <item xml:id="i-R3e5NQDACeJaVNN6AjwtbB" who="i-VFaAexqzCaq9JmKCfc1WJ9">
              Julia Kronlid (SD)
            </item>
            <item xml:id="i-BpDfw5F5SJp6ygwsXxRkr3" who="i-TFG2PW7ay7mUZBy2GoJDbV">
              Mats Nordberg (SD)
            </item>
          </list>
        </div>
      </div>
    </body>
  </text>
</TEI>
