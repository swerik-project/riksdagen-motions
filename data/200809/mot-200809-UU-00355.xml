<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00355">
  <teiHeader>
    <fileDesc>
      <titleStmt>
        <title>Folkviljan och nya EU-fördrag</title>
        <author corresp="i-KtELEJ9HytY7HFgQExEzLq">av Sven Bergström m.fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Folkviljan och nya EU-fördrag</title>
          <idno type="rdwebb">GW02U355</idno>
          <rs type="number">U355</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U355/text</ref>
          <ref type="dokument_url_html">http://data.riksdagen.se/dokument/GW02U355</ref>
          <ref type="dokumentstatus_url_xml">http://data.riksdagen.se/dokumentstatus/GW02U355</ref>
          <ref type="doc">http://data.riksdagen.se/fil/B26FE48D-B1B4-480C-8735-9BC9778FA574</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <name>Sven Bergström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-YU8i88S8eJQ5ZYdJzkoGef</idno>
            <name>Eva Selin Lindgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FumvdUNnod1vDTfC2Bu3Tv" type="signed"/>
        <correspContext corresp="i-FumvdUNnod1vDTfC2Bu3Tv">
          <note type="signatory" corresp="i-KtELEJ9HytY7HFgQExEzLq"/>
          <note type="signatory" corresp="i-YU8i88S8eJQ5ZYdJzkoGef"/>
          <note type="signatory" corresp="i-9nQnnjEYdDqQdpqWHaTczL"/>
        </correspContext>
        <correspAction type="numbering" xml:id="i-Mim2XThu6BRVcCzUxVBTC9">
          <date when="2008-10-09"/>
        </correspAction>
        <correspAction type="submission" xml:id="i-XAucZ6xctRKBwXJYXEBxJe">
          <date when="2008-10-07"/>
        </correspAction>
        <correspAction type="transfer" xml:id="i-MbcpCgrCwoTqY6cresFXRb">
          <date when="2008-10-07"/>
        </correspAction>
        <correspAction type="assigned" xml:id="i-3ekBEjsRzMgUp9hhthSd2g"/>
        <correspContext corresp="i-3ekBEjsRzMgUp9hhthSd2g">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-DkUbC5mrUVkDiRenjDyTST">
            Förslag till riksdagsbeslut
          </head>
          <p xml:id="i-43Z41a64y5vhLR5P6EY59c">
            Riksdagen tillkännager för regeringen som sin mening vad som
            anförs i motionen om att ett godkännande av ett nytt EU-fördrag
            bör ske i den ordning som gäller för stiftande av grundlag, dvs.
            två riksdagsbeslut med likadant innehåll och ett allmänt val mellan
            de två besluten.
          </p>
        </div>
        <div type="motContent">
          <head type="h1" xml:id="i-T9hJegBqoSy8huHYyDFjzD">
            Motivering
          </head>
          <p xml:id="i-Ez9wjqd6kfAgsLbRfKV2rj">
            År 2005 röstade väljarna i Frankrike och Nederländerna med klar
            majoritet nej till det så kallade konstitutionella fördraget.
            Därmed hade fördraget fallit. Efter en tankepaus återkom dock
            EU med ett nytt, omarbetat förslag, Lissabonfördraget. Sakligt
            sett har båda fördragen i stort sett samma innehåll. (Enligt den
            brittiska tankesmedjan Open Europe är innehållet i praktiken till
            96 procent identiskt.)
          </p>
          <p xml:id="i-BDK9YVYdWjJQjcN5XMbtwA">
            Lissabonfördraget innebär en omfattande maktöverföring till EU.
            På en rad nya områden införs majoritetsbeslut i ministerrådet,
            vilket innebär att nya lagar kan införas i Sverige även om en
            enig riksdag säger nej. Finns majoritet i ministerrådet hjälper
            inga nationella beslut däremot. Samtidigt stärks de stora medlemsländernas
            inflytande över besluten. Medan Tyskland fördubblar sin röststyrka
            i ministerrådet från dagens 8,4 procent till 16,7 procent minskar
            Sveriges röststyrka från dagens 2,9 till 1,8 procent. De stora
            medlemsländernas inflytande på EU:s beslut ökar på de mindres
            bekostnad.
          </p>
          <p xml:id="i-LkgC71YySoU9vJCc9TbQe2">
            För vår del ser vi det som särskilt allvarligt att Sverige inte
            i det nya fördraget har förhandlat fram något undantag från den
            gemensamma valutan, euron, vilket Storbritannien och Danmark har.
            Likaså finns det skäl att diskutera formuleringarna om ett gemensamt
            EU-försvar, vilket i praktiken riskerar att innebära att Sverige
            måste ge upp sin militära alliansfrihet. Risken är också uppenbar
            att EU-rätten anses överordnad den nationella lagstiftningen på
            arbetsrättens område.
          </p>
          <p xml:id="i-BrSh6PmtRcnjA2praENgr5">
            Vi anser att ett nytt fördrag ska inriktas på att göra det europeiska
            samarbetet smalare men vassare. EU, ska främst vara ett samarbete
            mellan självständiga stater, men samtidigt ha kraftfulla muskler
            när det gäller viktiga gränsöverskridande frågor som miljö, handel
            och kamp mot internationell brottslighet. Med Lissabonfördraget
            blir EU både bredare och mer klåfingrigt.
          </p>
          <p xml:id="i-8WKQR3FWnzGsQoPpjJ28uU">
            Lissabonfördraget innebär att ytterligare makt, även lagstiftande
            makt, överförs från nationell nivå till unionsnivå. Enligt vår
            mening har den nu sittande riksdagen fått makt och myndighet att
            å svenska folkets vägnar stifta lagar och fatta kloka och framsynta
            beslut till gagn för arbete, utveckling och välfärd. Men den sittande
            riksdagen har inte begärt och inte heller fått något mandat av
            svenska folket att avlöva sig själv, och slussa sin makt vidare
            till EU, vilket Lissabonfördraget innebär.
          </p>
          <p xml:id="i-S4aS51EAEeDhczuxopRQzN">
            En rad tunga remissinstanser, som Advokatsamfundet och Uppsala
            universitet, har kommit fram till att fördraget rör principerna
            för statsskicket och därför bör behandlas som en grundlagsfråga.
            Exempelvis upphör riksdagens grundlagsfästa monopol att lagstifta
            när det gäller straffrätten om Lissabonfördraget träder i kraft.
          </p>
          <p xml:id="i-QEd4VhREyegHbh4unj9L4U">
            Även Lagrådet lyfter fram att riksdagens ställning kraftigt urholkas
            vid ett godkännande av Lissabonfördraget. I sitt remissyttrande
            framhåller Lagrådet:
          </p>
          <p xml:id="i-KxKPhEGqJhg2PNG53k5r9b">
            De nu nämnda överlåtelserna av normgivningskompetens och traktatmakt
            är så omfattande och betydelsefulla att riksdagens ställning reellt
            sett urholkas i väsentlig grad.
          </p>
          <p xml:id="i-RiQ3nMbiwzW6bysi2eGR1L">
            Enligt vår mening är frågan om ett nytt EU-fördrag med så långtgående
            konsekvenser av sådan vikt att frågan inte kan avgöras nu genom
            ett beslut i riksdagen.
          </p>
          <p xml:id="i-GsgWAz3uTTRCnDJQX1J6EP">
            Det finns flera möjliga alternativ till hur frågan kan behandlas
            för att skapa en ökad legitimitet och bättre förankring av beslutet.
            Ett sätt är att frågan får avgöras i en folkomröstning där folket
            får ta ställning som i Frankrike, Holland och Irland.
          </p>
          <p xml:id="i-H4SuBAQtsJBGKYAytwchkc">
            Ett minikrav enligt vår mening är att frågan om Lissabonfördraget
            åtminstone hanteras så att den kan få stort utrymme i en allmän
            valrörelse innan ett slutgiltigt beslut fattas. Det skulle innebära
            att frågan avgörs genom två riksdagsbeslut med likadant innehåll
            och att ett allmänt val hålls mellan de två besluten. I praktiken
            ett beslut före valet 2010 och ett ytterligare beslut av en ny
            riksdag efter valet. Detta bör ges regeringen till känna.
          </p>
          <p xml:id="i-EAVgfPeJvBNZruvhy4V2ZW">
            Regeringarna runt om i EU:s medlemsländer har ansträngt sig för
            att undvika folkomröstningar om det nya fördraget. Resultatet
            är att innehållet knappast alls har diskuterats i en bred, demokratisk
            debatt i medlemsländerna, vilket borde vara en självklarhet.
          </p>
          <p xml:id="i-PPMgNtbG8qy57eti796bfD">
            Irlands grundlag är emellertid så entydig att en folkomröstning
            inte går att undvika. All maktöverföring från Irland till överstatlig
            organisation måste vara förankrad hos en majoritet av medborgarna.
            Därför är Irland det enda medlemsland som har haft en bred folklig
            debatt om Lissabonfördraget och svaret blev som vi vet ett tydligt
            nej vid folkomröstningen i juni.
          </p>
          <p xml:id="i-HTgNC2kevxjxk1Q689iTL9">
            I stället för att följa EU:s regelverk, som kräver att samtliga
            medlemsländer godkänner ett nytt fördrag, och avbryta ratificeringsprocessen,
            fortsätter denna i de länder som ännu inte har tagit ställning.
            Irländarna ska så småningom övertalas att rösta ja i en ny folkomröstning
            med hjälp av några undantag från fördraget, är tanken.
          </p>
          <p xml:id="i-EV4EKx9NDK7nY8zDyBfe7E">
            Vi anser att EU:s utveckling och innehållet i ett nytt omfattande
            och långtgående fördrag måste diskuteras och förankras i folkviljan.
            Därför anser vi att även Sverige bör ge medborgarna möjlighet
            att ta ställning till Lissabonfördraget innan riksdagen slutligen
            avgör frågan.
          </p>
        </div>
        <div type="motSignatures">
          <list>
            <item xml:id="i-4mgRDy3XhSx777chSaSb1G">
              Sven Bergström (c)
            </item>
            <item xml:id="i-WwA1nFx8md1BToyL8Z5jdV">
              Eva Selin Lindgren (c)
            </item>
            <item xml:id="i-XPF4c59TDAKpp17iDpJKD9">
              Per Lodenius (c)
            </item>
          </list>
        </div>
      </div>
    </body>
  </text>
</TEI>
