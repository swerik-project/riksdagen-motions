<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__50/mot_1970__fk__50-001.pdf"/>
      <fw xml:id="i-WiKT4QMtuGS1jtJsctPLQH">
        Motion i Första kammaren, nr 50 år 1970 3
      </fw>
      <div type="motHeader" xml:id="i-H5tjSxBhbGm1TiDuyQoHMp">
        <div type="motTitle" xml:id="i-VszerAgAqhwouEeHZour7g"/>
        <div type="motSubmissionInfo" xml:id="i-VVSogDtFtM1TyNFbC1hzi2"/>
      </div>
      <div type="motBody" xml:id="i-G8ECxDiBZWuFxUbEuwBEYW">
        <div xml:id="i-HubCYpEUqy1auYvC2SRSZA">
          <p xml:id="i-Hxd7DT2kE5hTCnbrQeRiM5">
            Nr 50
          </p>
          <p xml:id="i-PmojJhx8p3wEvY4bDjd3tr">
            Av herr Pettersson, Karl, om lokaliseringspolitiska insatser
            i Jämtlands län.
          </p>
          <p xml:id="i-WL15znf3DBLjw1R76sf4cq">
            Avtappningen av befolkningen i Norrland och framför allt i Norrlands
            inland fortsätter i lavinartad omfattning. På grund av att möjligheter
            till sysselsättning icke skapas i tillräcklig omfattning tvingas
            människorna flytta till andra delar av landet för att få sin bärgning.
            Det har talats och utretts om dessa problem under lång tid. De
            flesta för- slag till åtgärder har bemötts med motiveringen att
            utredningar av olika slag pågått och att frågeställningarna utreds.
            Människorna i de berörda områdena har tröttnat på alla utredningar
            och vill nu se konkreta åtgärder. Vissa sysselsättningsskapande
            åtgärder har utlovats för Norrlands inland. Bl. a. skulle skogsvårdande
            åtgärder sättas in för att skapa sysselsättning för svårplacerad
            och ortsbunden äldre arbetskraft. Utformningen av be- stämmelserna
            har emellertid icke givit avsedd verkan. Beredskapsarbeten har
            igångsatts. Det är visserligen bra att vägar och andra arbeten
            bedrivits såsom beredskapsarbeten. Skulle så icke varit fallet
            hade många sysselsättningstillfällen icke funnits, och inlandet
            skulle säker- ligen icke haft det vägnät som byggts och håller
            på att utbyggas. Det är dock fasta arbetsplatser som måste skapas
            för de människor som lever i dessa områden. Får utflyttningen
            fortsätta kommer ett läge att in- träffa, där möjlighet för service
            för de kvarboende omöjliggörs. Inom dessa områden finns också
            en väsentlig del av vårt lands turistvä- sen. Genom utflyttningen
            kommer också möjligheterna till service åt de ökande turistskarorna
            att försvåras. Lokaliseringspolitikens femåriga försöksperiod
            har snart gått till ända utan att ha infriat Norrlands inlands
            förhoppningar om ökade sysselsätt- ningsmöjligheter och en uppbromsning
            av avflyttningstakten. Vid försöks- periodens början hoppades
            alla i inlandet att aktiv lokaliseringspolitik skulle få sådana
            verkningar. Tyvärr har det icke blivit på det sättet. Med utgångspunkt
            i dessa erfarenheter hade förhoppningar knutits till den utredning
            som tillsattes i december 1967, med uppdrag åt en sak- kunnig
            att tillsammans med en rådgivande nämnd utreda den fortsatta 1o-
            kaliseringspolitiska stödverksamheten efter den 1 juli 1970. Utredningen
            har på grund av tidsknappheten valt att — som ett provi- sorium
            — lägga fram vissa begränsade förslag till ändringar av det nuva-
          </p>
          <pb facs="riksdagen-motions-pdf/data/1970/mot_1970__fk__50/mot_1970__fk__50-002.pdf"/>
          <fw xml:id="i-BeUAx4ALpMYHzmf9vXiD1J">
            4 Motion i Första kammaren, nr 50 år 1970
          </fw>
          <p xml:id="i-D91Cpk2MJpj2772dtbnhfA">
            rande stödet för att på så sätt öka insatserna i de delar av
            landet, där åt- gärder visat sig vara påkallade. Utredningen föreslår
            vissa smärre juste- ringar av stödområdets geografiska avgränsning
            och har utsett femton orter inom Norrlands inland och Norrbottens
            kustland, vilka speciellt skall prioriteras. Utredningen föreslår
            vidare vissa utvidgningar av stödmöjlig- heterna i form av bidrag
            och lån till industriföretag och företag med indu- striliknande
            verksamhet, som är särskilt förmånliga om företagen lokalise-
            ras till de föreslagna prioriteringsorterna. Inom Jämtlands län
            finnes tre prioriteringsorter: Östersund, Strömsund och Sveg.
            Skall övriga orter inom länet lämnas åt sidan, är valet av prioriterings-
            orter ett förslag med vittgående konsekvenser. Det kan ifrågasättas
            om man är tvungen att binda sig för de föreslagna prioriteringsorterna.
            Det är egen- domligt att ingen ort i västra, södra eller östra
            Jämtland har medtagits. När det gäller lokaliseringspolitiken
            i inlandet måste det med kraft un- derstrykas att en av de viktigaste
            huvudnäringarna är och måste vara skogs- bruket, eftersom ett
            fungerande skogsbruk är så betydelsefullt för den norr- ländska
            skogsindustrins fortlevnad. Därför måste lokaliserings- och regio-
            nalpolitiken utformas så, att det vid sidan av mera utpräglade
            industriorter även finns orter med en sådan service, att den för
            skogsbruket nödvändiga arbetskraften stannar kvar. Oavsett vilken
            politik statsmakterna än går in för måste man utgå ifrån att det
            alltid kommer att finnas andra orter än centralorterna där förutsätt-
            ningar för industriell verksamhet kan komma att uppstå. Det kan
            vara till- gången på råvaror och arbetskraft. Det kan också vara
            den personliga dug- ligheten, t. ex. personer med exploateringsbara
            produktidéer, som vill starta verksamhet i ett mindre samhälle.
            Etableringar på sådana orter får inte förhindras. En lokalisering
            av företag enbart till centralorter kan därför inte accepteras.
            Västra Jämtland har gamla industritradilioner med anor från tidigare
            sekel. Där bedrivs ett omfattande skogsbruk. Till vissa delar
            kompletteras detta med betydande jordbruk inom vissa delar av
            området. Turismen är i västra Jämtland en mycket viktig näring.
            För att dess utveckling skall kunna fortgå krävs att någon ort
            får utvecklas efter samma villkor som de s. k. prioriteringsorterna.
            Södra Jämtland är en betydande skogs- och jordbruksbygd. Centralort
            finnes inom området med påbörjad industrialisering. På grund av
            det cen- traliserade skogsbruket måste även inom detta område
            finnas någon ort, som kan ha möjlighet till utveckling efter de
            villkor, som skall gälla för prioriteringsorterna. I östra Jämtland
            finns orter med anknytning till ett centraliserat skogs- bruk,
            där kommuner tillsammans med skogsbruk och skogsindustri gemen-
            samt utfört centraliserade bostadsområden för skogsarbetare. Dessutom
          </p>
          <pb facs="riksdagen-motions-pdf/data/1970/mot_1970__fk__50/mot_1970__fk__50-003.pdf"/>
          <fw xml:id="i-ET2FPpvmzHy9LTw4gY9iJ4">
            Motion i Första kammaren, nr 50 år 1970 5
          </fw>
          <p xml:id="i-TQbCaV48SHUh4KRv21owFX">
            finns orter med väl utvecklad industri och goda kommunikationer.
            I vissa delar av området kompletteras detta med ett livskraftigt
            jordbruk. Med hänsyn till den industriella utvecklingen, det centraliserade
            skogsbruket och det livskraftiga jordbruket måste det inom området
            finnas någon ort jämförbar med prioriteringsort. Jämtlands län
            har procentuellt sett blivit föremål för den största avtapp- ningen
            av invånare under det senaste decenniet. Länet har också erhållit
            den lägsta andelen av de utgående stödåtgärderna inom stödområdet
            för lokaliseringspolitiska företagsinsatser. Till och med områden
            utanför stöd- området har erhållit större andel av stödåtgärderna
            än vad Jämtlands län erhållit. Behovet av kraftigare åtgärder
            är därför ett livsvillkor för att vända utvecklingen inom länet.
            Dessa åtgärder måste sättas in i länet i dess helhet. Inom västra,
            södra och östra Jämtland finnes utvecklingsbara orter, vilka måste
            stödjas. En spontan utveckling med ytterligare uttunning av befolk-
            ningsunderlaget kan icke accepteras.
          </p>
          <p xml:id="i-NUrbNWyCHSKUH8XRqpPkhZ">
            Med stöd av vad här anförts hemställes,
          </p>
          <p xml:id="i-PvbY8gQdWzv1picio4yyZy">
            att riksdagen i skrivelse till Kungl. Maj:t måtte uttala, att
            behovet av lokaliseringspolitiska insatser i olika delar av Jämtlands
            län särskilt tillgodoses vid utformningen av den fortsatta lokaliseringspolitiska
            verksamheten med hänsyn till att en så stor avflyttning skett
            från länet och att den pro- centuella andelen av utgående lokaliseringsstöd
            till Jämt- lands län under pågående försöksperiod varit så ringa.
          </p>
          <p xml:id="i-Dke6nwUeLaQQqwcVZHW91r" type="date">
            Stockholm den 15 januari 1970 Karl Pettersson (m)
          </p>
        </div>
      </div>
    </body>
  </text>
</TEI>
