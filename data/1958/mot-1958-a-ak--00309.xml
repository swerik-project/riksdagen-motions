<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-a-ak--00309">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__309/mot_1958_a_ak__309-001.pdf"/>
      <fw xml:id="i-TRY4SHQec3b5wyr5ZrcRMM">
        Motioner i Andra kammaren, nr 309 år 1958 9
      </fw>
      <div xml:id="i-Qrwq6uHztqCGZyyUi4XSuq" type="motHeader">
        <div xml:id="i-XnpY7ZWnL6wmjWFcXnZv27" type="motTitle"/>
        <div xml:id="i-WJbPHZ3Qg8j9Lh2XtPBEq2" type="motSubmissionInfo"/>
      </div>
      <div xml:id="i-XXjtgitJYuEc7qwBFFSd9d" type="motBody">
        <div xml:id="i-NQfXeUqAqriUKayfkpPeoh">
          <p xml:id="i-4ZY19hXDbp3JWMkvBdsDeb">
            Nr 309
          </p>
          <p xml:id="i-GCi3iFFxLARoxL5Up4GSvs">
            Av herr Spångberg, om avslag å Kungl. Maj:ts förslag att inrätta
            ytterligare en amanuenstjänst i riksarkivet.
          </p>
          <p xml:id="i-Nu1kopSLUciz7mTG4fJmo8">
            I sina anslagsäskanden för nästa budgetår har riksarkivet (Åttonde
            hu- vudtiteln, B. 1.) särskilt framfört krav på en ökning av den
            vetenskapligt utbildade personalen och därvid anfört bl. a. följande:
            Följden av den här framhållna alltför knappa tillgången på vetenskap-
            ligt utbildad biträdespersonal blir att arbetsbalansen i fråga
            om oförteck- nade eller på annat sätt obehandlade arkiv och samlingar
            växer. Ytterst går detta ut över administrationens, forskningens
            och allmänhetens be- rättigade krav på snabba och säkra upplysningar
            om arkiven och deras innehåll samt på lätt tillgång till dem.
            Det torde i längden vara dålig eko- nomi för statsverket att hålla
            institutioner, vilkas uppgift är att omhänder- taga och tillhandahålla
            källmaterialet till vår äldre och nyare historia, för- valtningsakter
            och för det allmännas liksom för enskilda personers rätts- anspråk
            och intressen betydelsefulla handlingar, men samtidigt icke tillgodose
            deras oundgängliga behov av arbetskraft, med den påföljd, att
            institutionerna icke som sig bör kan fullfölja sina uppgifter
            till det all- männas, forskningens och allmänhetens båtnad. Den
            stora kostnad, som ändå nedlägges på arkivväsendet, får icke den
            effekt, som varit möjlig, med en mycket måttlig ökning av personalanslaget.
          </p>
          <p xml:id="i-5T8LP9dGdfbpnPsTsfD39K">
            Det skildrade missförhållandet har föranlett departementschefen
            att tillstyrka riksarkivets förslag om inrättande av ytterligare
            en amanuens- tjänst i reglerad befordringsgång. Det behov av vetenskapligt
            utbildad personal, som otvivelaktigt före- ligger för aktuella
            förtecknings- och gallringsarbeten inom riksarkivet, synes emellertid
            kunna tillgodoses utan anslagsökning genom omflyttning av kvalificerad
            personal, som redan finns att tillgå inom riksarkivet. Sedan år
            1953 finns därstädes såsom ett provisorium inrättad en särskild
            sektion för de arbetsuppgifter, som tidigare handhades av riksheraldikern.
            Dessa arbetsuppgifter, som till sin art äro främmande för riksarkivets
            egentliga verksamhet, äro av obetydlig omfattning. Den tid, som
            före omorganisa- tionen av den statliga heraldiska verksamheten
            erfordrades för ärendenas handläggning, motsvarade högt räknat
            en halvtidstjänst. Riksarkivet har själv år 1954 uppgivit, att
            en arkivarie skötte ärendena under förlängd lunchtid. Efter omorganisationen
            har man genom att väsentligt överdriva betydelsen av den heraldiska
            verksamheten fått tilldelat sig förutom bi- trädespersonal en
            förste arkivarie och statsheraldiker i Ae 24 i egenskap av sektionsföreståndare,
            vilken såsom arkivarie i Ao 21 har mångårig er-
          </p>
          <pb facs="riksdagen-motions-pdf/data/1958/mot_1958_a_ak__309/mot_1958_a_ak__309-002.pdf"/>
          <fw xml:id="i-Cq4e4z6jzat8LYkdg8ZUvF">
            10 Motioner i Andra kammaren, nr 309 år 1958
          </fw>
          <p xml:id="i-EuebPQc6HN6hykqPPJYeP2">
            farenhet av arkivarbete, samt en amanuens i reglerad befordringsgång,
            den senare med halvtidstjänstgöring. Det kan omnämnas, att det
            i initierade kretsar hävdas, att den heraldiska sektionen fått
            denna personaluppsätt- ning med tanke på att sektionsföreståndaren
            även skulle kunna ägna sig åt bl.a. sina uppdrag vid hovet och
            ordensväsendet. Ifrågavarande be- fattningshavare har också fått
            använda en mycket stor del av tjänstetiden åt dessa sina uppdrag,
            vilka enligt ett yttrande av riksarkivet till riks- räkenskapsverket
            betraktas som statlig tjänstgöring. (Jfr motion AK 1955: 396,
            SU:s utl. nr 50 och AK:s prot. nr 10, s. 36 f.) Denna riksarkivets
            uppfattning kan ha sitt intresse med tanke på riksdagens begäran
            år 1956 om redovisning av den tid, som tages i anspråk för statliga
            ärenden. (SU:s utl. nr 8, s. 6.) Som anmärkningsvärda kunna framhållas
            uppdragen så- som sakkunnig i heraldiska frågor åt enskilda ordenssamfund,
            varigenom statsverket undandrages inkomster. Riksarkivets heraldiska
            verksamhet kan vidare göras väsentligt mera tidsbesparande. De
            mest tidsödande ärendena gälla fastställelse av kom- munala vapen.
            Hela denna fastställelseprocedur anses emellertid onödigt invecklad
            och lär ha funderats ut av riksheraldikerämbetet på 1930-talet
            för att motivera ämbetets fortsatta existensberättigande. Sedan
            urminnes tider äga de svenska städerna och kommunerna själva att
            bestämma i sina heraldiska angelägenheter, och ännu i dag gäller,
            att ett kommunalt be- slut om antagande och förande av vapen ej
            behöver underställas statlig myndighet för att vapnet skall vara
            lagligen skyddat. (Se departements- chefens uttalande i prop.
            1934:4, s. 40, som godkändes av riksdagen.) Någon garanti för
            vapnens korrekthet innebär ej heller den statliga fast- ställelsen,
            enär det förekommit, att vapen utarbetade av riksheraldiker- ämbetet
            och riksarkivet varit bristfälliga ur heraldisk synpunkt. En hel
            del kommuner förledas nu av riksarkivet att söka en obehövlig
            och kost- nadskrävande statlig fastställelse, varvid riksarkivets
            heraldiska sektion uppsätter yttrande med påtagligt ordrika protokollsbilagor.
            Otvivelaktigt finns det en hel del inom riksarkivets heraldiska
            verksamhet, som genom rationaliseringsåtgärder skulle kunna göras
            väsentligt mindre tids- och kostnadskrävande. En snar översyn
            genom statens organisationsnämnd synes därför vara av behovet
            påkallad. Riksarkivets behov av vetenskapligt utbildad personal
            för arkivarbete kan alltså tillgodoses genom att förste arkivarien
            på heraldiska sektionen får ägna väsentligt mindre tid åt de obetydliga
            heraldiska arbetsuppgif- terna och annat som upptagit hans tjänstetid,
            och i stället jämte sektio- nens amanuens sysselsätta sig med
            det mera angelägna arkivarbetet, för vilket ju bägge äro utbildade.
            Tidigare uttalanden i riksdagen, att den vetenskapligt utbildade
            personalen på heraldiska sektionen i möjligaste mån skall ägna
            sig åt egentligt arkivarbete, synas ej ha beaktats. Det är ju
            arkivariekompetensen och ej de eventuellt förefintliga insikterna
            på det
          </p>
          <pb facs="riksdagen-motions-pdf/data/1958/mot_1958_a_ak__309/mot_1958_a_ak__309-003.pdf"/>
          <fw xml:id="i-8o6QbDLTfzrQrVSE3Paujr">
            Motioner i Andra kammaren, nr 309 år 1958 11
          </fw>
          <p xml:id="i-RhWxhV3RA5a4Dp4MBWEicQ">
            heraldiska området, som motiverar den höga lönesättningen. Den
            obetyd- liga heraldiska verksamheten är ju till sin natur mera
            rådgivande, varför tjänstebenämningen »förste arkivarie och heraldisk
            konsulent» hade varit mera adekvat och starkare framhävt arkivariekompetensen.
            Under åberopande av vad här anförts hemställes, att riksdagen
            måtte besluta att avslå förslaget om inrät- tande inom riksarkivet
            av ytterligare en amanuenstjänst.
          </p>
          <p xml:id="i-6yh1UqwfVcNGcLyqrZ2seS" type="date">
            Stockholm den 25 januari 1958
          </p>
          <div xml:id="i-CinVBpwJ7YL8vTVMLRQXih" type="signatureBlock">
            <p xml:id="i-R2mCkv9LR6RBLtNTkTyoVy" who="i-S4jJECjfFmddUzRkooT6yP" type="signature">
              Aug Spångberg
            </p>
          </div>
        </div>
      </div>
    </body>
  </text>
</TEI>
