<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-MJU-00337">
  <teiHeader>
    <fileDesc>
      <titleStmt>
        <title>Miljö och landsbygd, jord och skog, i ett västsvenskt perspektiv</title>
        <author corresp="i-24CbHNwsRznss4Yas6HseU">av Anita Brodén m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Miljö och landsbygd, jord och skog, i ett västsvenskt perspektiv</title>
          <idno type="rdwebb">GU02MJ337</idno>
          <rs type="number">MJ337</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GU02MJ337/text</ref>
          <ref type="dokument_url_html">http://data.riksdagen.se/dokument/GU02MJ337</ref>
          <ref type="dokumentstatus_url_xml">http://data.riksdagen.se/dokumentstatus/GU02MJ337</ref>
          <ref type="doc">http://data.riksdagen.se/fil/F797003B-890C-4199-8056-76614321FD3B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-QhURWkawnPDBf443faKewj</idno>
            <name>Cecilia Wigström i Göteborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-6NzqsXjPzSi4BTz8BKo1Rg</idno>
            <name>Christer Winbäck</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2eTVjxpWbcNCTcNRbEimu8" type="signed"/>
        <correspContext corresp="i-2eTVjxpWbcNCTcNRbEimu8">
          <note type="signatory" corresp="i-24CbHNwsRznss4Yas6HseU"/>
          <note type="signatory" corresp="i-Nywj47pd422wBAiv8K2vPV"/>
          <note type="signatory" corresp="i-AvtuWmW4WHMDrctQKwDQuR"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-QhURWkawnPDBf443faKewj"/>
          <note type="signatory" corresp="i-6NzqsXjPzSi4BTz8BKo1Rg"/>
        </correspContext>
        <correspAction type="referral" xml:id="i-Ge5QL6FSxcCD4saWviwWYu">
          <date when="2006-11-07"/>
        </correspAction>
        <correspAction type="dismissal" xml:id="i-MRz7R2pvaWUw1okyiGyiBv">
          <date when="2006-11-07"/>
        </correspAction>
        <correspAction type="numbering" xml:id="i-BeVAkXnq1PHxfPoQKkA468">
          <date when="2006-11-02"/>
        </correspAction>
        <correspAction type="submission" xml:id="i-Av9ZVhbAzYniyGGyaYKqJX">
          <date when="2006-10-31"/>
        </correspAction>
        <correspAction type="transfer" xml:id="i-G3C2qXRzQEWC858Pio6kJQ">
          <date when="2006-10-31"/>
        </correspAction>
        <correspAction type="assigned" xml:id="i-7yjs2zEmeFGSzGWanbue2f"/>
        <correspContext corresp="i-7yjs2zEmeFGSzGWanbue2f">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Pp4tCCNVdSbpnf2bRZE6Lj">
            Förslag till riksdagsbeslut
          </head>
          <list style="ol">
            <item xml:id="i-BaQ8uUep2MWa4sbfMZcZtM">
              Riksdagen tillkännager för regeringen som sin mening vad i motionen
              anförs om att Västsverige vore ett naturligt centrum för forskning
              vad gäller hållbar utveckling.
            </item>
            <item xml:id="i-UabuMus3XcmHcfM3XBTsuh">
              Riksdagen tillkännager för regeringen som sin mening vad i motionen
              anförs om att en tjälsäkring av vägarna i Dalsland är nödvändig
              för att klara skogsindustrin. 1
            </item>
            <item xml:id="i-4FfH8Z2zuU2ZkK3R4wFGxT">
              Riksdagen tillkännager för regeringen som sin mening vad i motionen
              anförs om vikten av skötselplaner vid avsättningar för naturskyddade
              områden.
            </item>
            <item xml:id="i-5d4kWNCsve5d4m5xitdrB1">
              Riksdagen tillkännager för regeringen som sin mening vad i motionen
              anförs om Västsverige som centrum för utveckling och testning
              av miljömässigt uthålliga system för nästa generations fordonspark
              och kommunikationssystem. 1
            </item>
            <item xml:id="i-CrvDW2qKU7XqoEpVYyL24T">
              Riksdagen tillkännager för regeringen som sin mening vad i motionen
              anförs om nödvändigheten av en framsynt politik för att möjliggöra
              nödvändig kommunikation i Västsverige på ett miljömässigt och
              ekonomiskt hållbart sätt. 1
            </item>
            <item xml:id="i-41pLHbG8faPtwCmcNwuPFZ">
              Riksdagen tillkännager för regeringen som sin mening vad i motionen
              anförs om vikten av att lyfta fram svenskt mervärde, vilket kan
              stimulera den regionala livsmedelsproduktionen. 2
            </item>
            <item xml:id="i-Hcyu5JASyrYvf71Gsf2iQb">
              Riksdagen tillkännager för regeringen som sin mening vad i motionen
              anförs om ett mer flexibelt synsätt på strandrätten.
            </item>
            <item xml:id="i-6shGhqTwmZnz84a83r6yMc">
              Riksdagen tillkännager för regeringen som sin mening vad i motionen
              anförs om möjligheter för utökade turistsatsningar i Västsverige.
              2
            </item>
            <item xml:id="i-Cm9uRpzwjcFWSNEzcGLAWs">
              Riksdagen tillkännager för regeringen som sin mening vad i motionen
              anförs om det civila samhällets betydelse. 2
            </item>
          </list>
          <p xml:id="i-Y5zkoSLnEuApbscsk1sfYA">
            1 Yrkandena 2, 4 och 5 hänvisade till TU.
          </p>
          <p xml:id="i-GbXY9kGawoNH1fq8eTemB7">
            2 Yrkandena 6, 8 och 9 hänvisade till NU.
          </p>
        </div>
        <div type="motContent">
          <head type="h1" xml:id="i-EVqysXea8bLMN7d4qApskL">
            Miljö och landsbygd, jord och skog, i ett västsvenskt perspektiv
          </head>
          <head type="h1" xml:id="i-QwcZXQijYfvLto98oquAUz">
            Motivering
          </head>
          <p xml:id="i-YDxunchSgtS8LHfPhpRLeH">
            Den ideologiska grunden för en liberal landsbygdspolitik handlar
            om varje människas möjlighet att ha makt och ansvar för sitt eget
            liv. En liberal landsbygdspolitik bör sträva efter att skapa förutsättningar
            för dem som vill bo på landsbygden eller i en mindre tätort. Däremot
            finns det ingen motsättning mellan detta och ett samhälle med
            stor rörlighet. Den fria rörligheten är en grundbult i den liberala
            ideologin. Människans möjlighet till rörlighet är ett väsentligt
            inslag för god livskvalitet och en grundförutsättning för att
            vardagslivet skall kunna fungera.
          </p>
          <p xml:id="i-4hdTStinSzZCCy4MReabaU">
            Den liberala miljöpolitiken utgår från att människan är beroende
            av naturen och dess resurser. I naturen finns och skapas förutsättningarna
            för allt mänskligt liv. De politiska utmaningarna på miljöområdet
            är stora. Risken för fortsatt utarmning av den biologiska mångfalden
            är påtaglig, och globala klimatförändringar kan konstateras. Miljöarbetet
            är till sin grund gränsöverskridande. Vi står inför en enorm klimatutmaning
            där växthuseffekten är ett stort hot mot vår fortsatta överlevnad.
          </p>
          <head type="h1" xml:id="i-9ErwgzzZhNR43vmLr6ZqM2">
            Miljöarbetet i Västsverige
          </head>
          <p xml:id="i-7T88pTxaFEanKz8yCcdy7p">
            I Västsverige bedrivs sedan många år ett brett och framgångsrikt
            miljöarbete. I flera kommuner är miljöarbetet ovanligt utvecklat,
            mångsidigt och långsiktigt. Här finns hundratals goda exempel
            på projekt och lösningar för att uppnå en hållbar samhällsutveckling.
            Västra Götaland anses som en av de ledande regionerna i Europa
            när det gäller hållbar utveckling genom sina exempel på samverkan,
            lärande och ny teknik. Inte minst miljönämnden i Västra Götaland
            har fungerat väl och har lyckats bredda och samordna arbetet med
            miljö- och hållbarhetsfrågorna. Folkpartiet vill i den nya regeringen
            medverka till att ge fö rutsättningar för att Västra Götalandsregionens
            höga miljömål skall uppfyllas.
          </p>
          <p xml:id="i-2F7NJB6KvyFtHj4NwZmhFB">
            Vi anser därför att Västra Götaland vore ett naturligt centrum
            för forskning vad gäller hållbar utveckling. Detta bör riksdagen
            som sin mening ge regeringen till känna.
          </p>
          <head type="h1" xml:id="i-NyaDBLondYB2QYZTE4Gp9v">
            Jord och skogsbruk
          </head>
          <p xml:id="i-BypvsZAWXzdjbXJV7qY7wK">
            I Västsverige finns många jordbruks-, skogs- och fiskeföretag.
            Livskraftigt jord-, skogs- och fiskebruk ligger till grund för
            levande landsbygd och kustsamhällen med både öppna landskap, biologisk
            mångfald och åtskilliga företag baserade på råvaror från dessa
            näringar. Västra Götaland och Halland har större åkerareal, fler
            jordbruksföretag och fler nötkreatur än några andra län i Sverige.
            Utbudet av forskning, försöksverksamhet och utbildning inom lantbruks-
            och livsmedelssektorn bidrar till konkurrenskraften i Västsverige.
          </p>
          <p xml:id="i-BpVYPcU6tRo4nCZKYKYJRx">
            Hästens alltmer ökade betydelse märks inte minst i Skaraborg,
            en verksamhet som vi anser bör uppmärksammas och utvecklas.
          </p>
          <p xml:id="i-4ye5bCuvFSzdKJPuY2pvkz">
            Västsverige har stora skogsområden. Hälften av Västra Götalands
            yta är exempelvis täckt av skog, som försörjer viktig pappers-
            och massaindustri. Ungefär en tiondel av landets skogsavverkning
            sker i Västsverige. 70 % av virkesvärdet utgörs av timmer, och
            av detta är timmer från barrträd dominerande. En tjälsäkring av
            vägarna i Dalsland är nödvändigt för att säkra den viktiga skogsindustrin.
            Detta bör riksdagen som sin mening ge regeringen till känna.
          </p>
          <p xml:id="i-9zxtXBU77yFhhRCKxo6EDV">
            I Västsverige finns mer än 60 000 skogsägare. Efterfrågan på
            lövträd kan komma att öka då det finns många industrier som nu
            i stor utsträckning köper löv från andra delar av landet. Trävaruindustrierna
            i Västsverige har utvecklat nya produktlinjer, t.ex. spånskivor,
            möbler, monteringsfärdiga hus samt köksinredningar. En utökad
            förädling av träråvaran skapar fler arbetstillfällen och ökade
            nationella intäkter. Närheten till större befolkningskoncentrationer
            med större byggsektor är en konkurrensfördel för Västsverige.
          </p>
          <p xml:id="i-9hGh7bEVyrjqkZxbGQ2459">
            Det är angeläget att avsättningar för naturskyddade områden i
            Västsverige följs av skötselplaner. Detta bör riksdagen som sin
            mening ge regeringen till känna.
          </p>
          <head type="h1" xml:id="i-7QkwBRQ8Z92eoYDn2jmEER">
            Energi och transporter
          </head>
          <p xml:id="i-4twvvhQm81jMPFGVwtTk6H">
            Jordbrukets och skogens betydelse som energiproducent kommer
            att öka, vilket kommer att innebära positiva effekter för miljön,
            men också ha betydelse för många företagare. På landsbygden finns
            en stor potential för övergång från fossil till förnyelsebar drift.
            Det är viktigt att forskning och utveckling stimuleras samt att
            en mångfald av alternativ ges möjlighet att komma ut på marknaden.
          </p>
          <p xml:id="i-718T4Q9nCWnmyrBUjZdGvT">
            Västsverige med sin bilindustri borde vara det naturliga centrumet
            för utveckling och testning av miljömässigt uthålliga system för
            nästa generations fordonspark och kommunikationssystem. Detta
            bör riksdagen som sin mening ge regeringen till känna.
          </p>
          <p xml:id="i-CVBjD1LsgtuZCb7WTJt7CU">
            Bil är en nödvändighet för många i Sverige, både i staden och
            på landsbygden. En framsynt politik är därför nödvändig för att
            möjliggöra kommunikation på ett miljömässigt och ekonomiskt hållbart
            sätt. Detta bör riksdagen som sin mening ge regeringen till känna.
          </p>
          <head type="h1" xml:id="i-4vdLd7sUiUgKenPg5ogzx8">
            Livsmedelsproduktion
          </head>
          <p xml:id="i-14pi8BybQC4PFxjTm6RwAZ">
            Det är omöjligt att få en framgångsrik landsbygdsutveckling om
            inte de areella näringarna blomstrar. När det gäller produktion
            av livsmedel intar Västsverige en tätposition i landet. Västsverige
            svarar för 20 % av landets jordbruks- och livsmedelsproduktion.
            De livsmedelsindustrier som bygger på inhemska råvaror producerar
            t.ex. mejerivaror, färdiglagad mat, fiskkonserver och frysta grönsaker
            där Lidköping, Götene och Kungshamn kan nämnas.
          </p>
          <p xml:id="i-8L8rM4z1pK9uda3SP2DNpK">
            En alltmer konkurrensutsatt marknad kommer framgent att kräva
            större lyhördhet för konsumenternas krav, ökad profilering, förädling
            och nischproduktion. Det blir allt vanligare med nya livsmedelsprodukter
            som har hälsoeffekter. Denna så kallade mervärdesmat, eller functional
            food, kan utgöra en viktig del av förädlingen av svenska livsmedelsprodukter.
            Livsmedelsbranschen satsar alltmer på forskning och utveckling.
            Institutet för livsmedel och bioteknik i Göteborg har satsat medel
            i ett utvecklingscentrum för livsmedel.
          </p>
          <p xml:id="i-K2zELhYTQGQUJocXjjKj23">
            Regionmatsidén, som Dalslandsmat, Kaprifolkött, Mjörnlamm och
            Sjuhäradsmat bör kunna utvecklas ytterligare och förutom hälso-
            och miljöaspekten dessutom stimulera till fler arbetstillfällen
            och ökad turistverksamhet. Det gäller även Västsvensk Mersmak
            som lanserats på restaurangsidan. Vi anser att det är av stor
            vikt att mervärdet i svensk livsmedelsproduktion lyfts fram mer
            kraftfullt, vilket skulle gynna regionala livsmedelsföretag. Detta
            bör riksdagen som sin mening ge regeringen till känna.
          </p>
          <p xml:id="i-TFiTSgCGhESK2rkTeWwQD9">
            Förutom den frivilliga märkningen, som kan underlätta konsumenternas
            val av livsmedel, är obligatorisk märkning av livsmedel vad avser
            faktorer som påverkar säkerhet och hälsa av stor vikt. Detta gäller
            t.ex. att innehållsförteckningarna måste vara tydliga. Speciellt
            viktigt är märkning som skyddar de konsumenter som behöver undvika
            vissa livsmedel, t.ex. livsmedelsallergiker och andra födoämnesöverkänsliga.
          </p>
          <head type="h1" xml:id="i-DCeoNC7UWSKErmRxR9w76">
            Jakt och friluftsliv
          </head>
          <p xml:id="i-93nwte1crCrVTPLh8KBKmL">
            Ett stort och påtagligt problem är att landskapet i delar av
            Västsverige växer igen. Det är därför av stor betydelse att slå
            vakt om de betande mularna för att behålla det öppna landskapet
            och den biologiska mångfalden. Det är av stor vikt att den pågående
            Landsbygdsutvecklingsutredningen (LBU) beaktar Västsveriges behov
            av fortsatt öppna marker.
          </p>
          <p xml:id="i-QXqvPoRMgv4HrVyxV6kTyR">
            För att möjliggöra betande djur krävs också en balanserad rovdjurspolitik
            med möjlighet till skyddsj akt. Den nuvarande rovdjurspolitiken
            leder dessvär re endast till intressemotsättningar. Vi är därför
            positiva till den nytillträdda regeringens löfte att snarast göra
            en översyn av § 28 i jaktlagen.
          </p>
          <p xml:id="i-E1fP7V2FfjFRbRPC66bGx8">
            På landsbygden i delar av regionen är inte bristen på stränder
            tillgängliga för friluftsliv ett huvudproblem, utan det är den
            sedan lång tid pågående avfolkningen som är det stora hotet. En
            måttfull anpassning av regelverket vad gäller strandskyddet skulle
            skapa fler attraktiva boendemiljöer och förbättra överlevnadsmöjligheterna
            i dessa delar. Över de stränder som inte klassats som riksintresse
            av Naturvårdsverket eller klassats som skyddsvärda av länsstyrelserna
            skulle det ges ett större kommunalt inflytande. Det är av stor
            vikt att inte vara statisk vad gäller strandskyddet utan tillåta
            ett mer flexibelt skyd d, för att möjliggöra för viktiga turistsatsningar
            samt kunna erbjuda at traktiva boendemiljöer. Vi anser det vara
            nödvändigt med ett mer flexibelt synsätt på strandrätten. Detta
            bör riksdagen som sin mening ge regeringen till känna.
          </p>
          <head type="h1" xml:id="i-M5i7DowVMZe1xVwtYUxiXv">
            Turism
          </head>
          <p xml:id="i-T6yRZcURPZKETyJtTxNpmY">
            Den extremt småföretagsbaserade turistnäringen är en naturlig
            och viktig del av hela Sveriges näringspolitik. Västra Götalands
            och Hallands län hade år 2004 boendeintäkter på 2,8 miljarder
            kronor på hotell, stugbyar och vandrarhem. Genomsnittet för samtliga
            län låg på 672 miljoner kronor. Liseberg var Sveriges populäraste
            turistmål med sina 3 223 000 besökare. Handel och transporter
            är andra stora turistintäkter. Sverige hade 14,9 miljoner utländska
            besökare år 2003 som spenderade nästan 167 miljarder kronor. Antalet
            sys selsatta inom turistnäringen i Sverige totalt är ca 127 000
            personer.
          </p>
          <p xml:id="i-A4zk6BxDxK543E2xzAhdZk">
            Folkpartiets turistpolitik utgår ifrån det faktum att en fungerande
            turist­sektor kan ge fler jobb, bättre statliga finanser, ett
            levande Sverige samt en bättre miljö. Det krävs dock en förenkling
            av och ökad flexibilitet hos regelverk för att möjliggöra utökade
            turistsatsningar. Vår förhoppning är nu att Folkpartiet tillsammans
            med övriga i den nya regeringen skall genomdriva en avsevärd regelförenkling.
            Detta bör riksdagen som sin mening ge regeringen till känna.
          </p>
          <p xml:id="i-13eHsnqbDfvhDj18bjFn7w">
            Den s.k. ekoturismen är en intressant sektor som passar Västsverige
            väl med tanke på vad vi som turistmål har att erbjuda i form av
            sjöar och hav, orörd natur, hagmarker, brukade jordar samt stora
            skogsområden. I Västsverige finns också ett flertal städer med
            charm och puls, där Göteborg är centralt, samt andra kultur- och
            skönhetsupplevelser.
          </p>
          <p xml:id="i-SANKGAHJaNJH1HNnSLbjTK">
            Haven och vattnen spelar en central roll i Västsverige. Vattnen
            är viktiga både som livskälla, transportled, fiske och turism.
            Vår syn på fiske, sjöfart och vattenleder i Västsverige utvecklas
            i andra motioner.
          </p>
          <p xml:id="i-HqsuGxCLJApknKB54giycW">
            Många av regionens invånare bor på landsbygden. Det civila samhället
            måste vara närvarande på landsbygden för att människor skall kunna
            leva efter devisen bo där du vill. Vi motsätter oss nedrustning
            av polis, post, allmänna kommunikationer samt tingsrätter. Kultur
            och utbildning är också nödvändigt för att möjliggöra landsbygds-
            och arbetsmarknadsutveckling. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-SFGKLc96qmrBqmuwa7mkYk" who="i-24CbHNwsRznss4Yas6HseU">
              Anita Brodén (fp)
            </item>
            <item xml:id="i-8MmuJW5W2SM98dPds2NnSz" who="i-Nywj47pd422wBAiv8K2vPV">
              Jan Ertsborn (fp)
            </item>
            <item xml:id="i-DtEYVxGKDMQDdpSqtZYS4B" who="i-AvtuWmW4WHMDrctQKwDQuR">
              Eva Flyborg (fp)
            </item>
            <item xml:id="i-FC1JKMFxRJxCsGx1ram2eD" who="i-RDeqY3mXLBtUS9bixjvHS">
              Lars Tysklind (fp)
            </item>
            <item xml:id="i-Ww4cLdZzUB1DUM24FsTUck" who="i-QhURWkawnPDBf443faKewj">
              Cecilia Wigström i Göteborg (fp)
            </item>
            <item xml:id="i-WtwTWDskB8DbpfiijupU2E" who="i-6NzqsXjPzSi4BTz8BKo1Rg">
              Christer Winbäck (fp)
            </item>
          </list>
        </div>
      </div>
    </body>
  </text>
</TEI>
