<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_462/mot_200405_MJ_462-0001.pdf"/>
      <pb facs="riksdagen-motions-pdf/data/200405/mot_200405_MJ_462/mot_200405_MJ_462-0001.pdf"/>
      <div type="motHeader" xml:id="i-U9m2zbEfXoZ96XnSmXEMHi">
        <div type="motTitle" xml:id="i-KnzZDwE4PoGGKQu4HDkL9n"/>
        <div type="motSubmissionInfo" xml:id="i-HSFqdK6Ly9GXxScgavgZnZ"/>
      </div>
      <div type="motBody" xml:id="i-Tu9FgPeKvWkgFuomiKFpH4">
        <div xml:id="i-FJLnh2UKFtbC9zaT1AajPo">
          <p xml:id="i-JGZdfYFFYZLCAYH7RdBp5N">
            EG
          </p>
          <p xml:id="i-Twh3q8cCz9UqygngiVYHry">
            Enskild motion
          </p>
          <p xml:id="i-VX3ydAT1Ru3AYsRBc7cVrQ">
            Motion till riksdagen 2004/05:MJ462 MK av Birgitta Sellén och
            Sven Bergström (Cc)
          </p>
          <p xml:id="i-A3QVqW3qBEF5js7rSpcqLd">
            Säljakten i Sverige
          </p>
          <p xml:id="i-3aiATx788RTexteFCap4U5">
            Förslag till riksdagsbeslut
          </p>
          <p xml:id="i-C9XqXUtNu2A9fuKfYhcxMG">
            Riksdagen tillkännager för regeringen som sin mening vad i motionen
            anförs om att
          </p>
          <p xml:id="i-NGhgmvrBxt7hKE72VxfJLK">
            utveckla metoderna för säljakten.
          </p>
          <p xml:id="i-MCAAwpUPngdpuHQmYoa7q8">
            Motivering
          </p>
          <p xml:id="i-SBKCYYsz5vrYs5Uqboj4g3">
            Sälstammen i Östersjön och Bottenhavet har ökat. Det är framför
            allt längs Norrlandskusten som ökningen är stor. Sälen är en resurs
            som vi givetvis ska värna, eftersom både kött och skinn kan tas
            tillvara. Men de stora sälstammarna utgör ett stort hot mot fisket,
            inte minst efter Norrlandskusten. Om inte sälstammarna kan minskas
            är det uppenbart att den sista spillran av yrkesfiskare som idag
            finns, kommer att utplånas. Traditionellt har man i norra delen
            av landet mest jagat säl på vårisarna och även om en omfattande
            jakt bedrevs även långt söderut i landet så var det de stora flertalet
            av sälarna som togs just på isarna. Resultatet av den jakt som
            varit de senaste två åren är ur de skadedrabbades synvinkel ett
            mindre lyckat resultat i förhållande till den tilldelning som
            Naturvårdsverket beslutat om. Med tiden kommer sannolikt jaktresultaten
            att bli bättre. Stora insatser har gjorts i ett sälprojekt i Kvarken
            samt av Svenska Jägarförbundet för att utbilda jägarna i etiskt
            riktig jakt med hög grad av tillvaratagande. Risken är dock att
            sälstammarna kommer upp i sådant stort antal att det i princip
            blir omöjligt att ens balansera stammen med konventionell jakt.
            Därför behövs en utveckling av säljakten, vilket här ges några
            exempel på. För ett lyckat jaktresultat är det självklart att
            det underlättar att ha tillgång till bra
          </p>
          <p xml:id="i-2npx5mgVLMnffzRRiVCmcR">
            jaktplatser. Det finns idag ett antal platser där sälen inte
            får jagas. Detta bör omgående
          </p>
          <pb facs="riksdagen-motions-pdf/data/200405/mot_200405_MJ_462/mot_200405_MJ_462-0002.pdf"/>
          <p xml:id="i-Byk2ryj1Sb6hhwB9LCySQU">
            ses över av respektive Länsstyrelse i samråd med berörda organisationer.
            Reservat och jaktbegränsningar kan ha varit befogade när sälen
            framför allt var hårt pressad av miljögifter. Om inte de behoven
            finns idag ska begränsningarna tas bort eller förändras. För en
            trovärdig skyddspolitik måste även beslut kunna hävas när situationen
            förändrats. Det kan också konstateras att vissa Länsstyrelser
            har indelat länet i så splittrade områden att jakt i princip omöjliggjorts.
            Skyddsjakten har tillkommit för att ett begränsat antal sälar
            skall skjutas och det skall inte onödigt försvåras av omotiverade
            och till synes konstruerade begränsningar. I syfte att utveckla
            och underlätta jakten bör också Länsstyrelserna åläggas att tillhandahålla
            användarvänligt kartmaterial över var jakten kan bedrivas. Det
            har i flera sammanhang diskuterats lämpligheten att jaga säl från
            båt. Det finns flera aspekter på den frågan. Att sitta i en båt
            vid skottillfället gör att man är snabbt på plats och landningen
            av sälen kan därmed underlättas. Om jägaren står på land och skjuter
            en säl så tar det ganska lång tid för jägaren att sätta sig i
            en båt och åka ut till platsen där sälen fanns, för under den
            tiden har antagligen sälen redan sjunkit till botten. Det innebär
            att man inte kan ta tillvara kött och skinn. Att skjuta från båt
            gör att det är lättare att skjuta av det antal sälar som det finns
            tillstånd till och dessutom är det lättare att få jägare vilja
            skjuta dem eftersom de kan ta tillvara köttet och skinnet. Därför
            bör yrkesfiskare med tillstånd att jaga få möjlighet att jaga
            från båt i direkt anslutning till fiskeredskapen. Det kan sedan
            utvärderas tillsammans med andra delar av säljakten. En ytterligare
            del för att utveckla säljakten är att Länsstyrelserna bör uppmuntra
            att fällfångst av säl blir tillåten. Det är en metod som använts
            i första hand på svensk sida och troligtvis för att fånga unga
            djur. Den jaktformen har mindre betydelse ur populationssynpunkt,
            men ger yrkesfiskarna, som skulle sköta
          </p>
          <p xml:id="i-9eTVKWipboY7BCekz1w3Lm">
            dessa fällor, en möjlighet att styra fångsten till önskvärda
            platser.
          </p>
          <p xml:id="i-C7Jiw2jxoeH56i7K3NTXJH">
            Stockholm den 1 oktober 2004
          </p>
          <p xml:id="i-NiBYhDRgJeo1BbZLvPojNc">
            Birgitta Sellén (c) Sven Bergström (c)
          </p>
          <p xml:id="i-X6WAc3nQS9hfU5pLGnBwhi">
            MOT 200405 MJ 462.doc/MK
          </p>
        </div>
      </div>
    </body>
  </text>
</TEI>
