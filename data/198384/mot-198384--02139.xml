<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02139">
  <teiHeader>
    <fileDesc>
      <titleStmt>
        <title>Massmediafrågor</title>
        <author>Per Unckel </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Massmediafrågor</title>
          <idno type="rdwebb">G7022139</idno>
          <rs type="number">2139</rs>
          <ref type="dokument_url_text">http://data.riksdagen.se/dokument/G7022139/text</ref>
          <ref type="dokument_url_html">http://data.riksdagen.se/dokument/G7022139</ref>
          <ref type="dokumentstatus_url_xml">http://data.riksdagen.se/dokumentstatus/G7022139</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BbWhKN8LYooYPeK77uLHBD</idno>
            <name>PER UNCKEL</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KLySoVwLCgwjsfFe5wgcvN" type="signed"/>
        <correspContext corresp="i-KLySoVwLCgwjsfFe5wgcvN">
          <note type="signatory" corresp="i-BbWhKN8LYooYPeK77uLHBD"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2139/mot_198384__2139-001.pdf"/>
      <fw xml:id="i-7vQnur6xoDYV9BPQjHBkz6">
        Motion 1983/84:2139
      </fw>
      <div type="motHeader" xml:id="i-FdbaWHyKePKALuv5GNogCD">
        <div type="motTitle" xml:id="i-5tBFpvDVYsbbrYLYmm1nGQ"/>
        <div type="motSubmissionInfo" xml:id="i-GaU1WWRx7BQdf8C7ZvCzVP"/>
      </div>
      <div type="motBody" xml:id="i-DF2kpFQGUz33K9DPekbRxc">
        <div xml:id="i-XGoBGaKNXesFnas6yAWDiX">
          <p xml:id="i-THjY3yAxmSk6eYVfpm27xN">
            Per Unckel Massmediafrågor
          </p>
          <p xml:id="i-6jNSVWH7r2Qugv3ZJj1MY6">
            Fria och obundna massmedier är ett centralt och avgörande inslag
            i ett samhälle som vill kallas fritt. Genom massmedia kan debatten
            ges livsrum och den offentliga makten utsättas för den granskning
            som demokratin förutsätter. I vårt land finns inslag i statsmakternas
            förhållande till massmedierna som strider mot grundläggande frihetsprinciper.
            Det mest flagranta avsteget från idén om oberoende massmedier
            utgörs av Sveriges Radio-monopolet. En radio och TV omedelbart
            underställda den offentliga makten är och förblir ett latent hot
            mot de värden på vilka vårt samhälle i övrigt bygger. Samma sak
            gäller om den omfattande stödverksamhet som statsmakterna i dag
            är inbegripna i när det gäller pressen. Det är visserligen sant
            att offentligt stöd till tidningar under vissa givna betingelser
            kan säkerställa en pluralism som annars skulle riskera att gå
            förlorad. Men det är också sant att den offentliga makten, om
            detta stöd får en sådan omfattning att tidningsutgivning i realiteten
            inte är möjlig utan subsidier, skaffat sig ett maktinstrument
            som står i dålig överensstämmelse med det öppna samhällets ideal.
            Särskilt allvarligt blir det när stödmottagande tidningar inte
            själva ser riskerna. Radio-TV-monopolet bör mot den här angivna
            bakgrunden avvecklas, liksom på sikt också presstödet. Det kan
            inte uteslutas att en avveckling av presstödet kommer att leda
            till att vissa tidningar inte längre förmår överleva. Den grundläggande
            orsaken härtill är i så fall att de inte förmår att attrahera
            tillräckligt många läsare. Den nödvändiga mångfalden i debatten
            får i så fall upprätthållas på annat sätt. Nya medier måste tillåtas
            träda i gamlas ställe. Åtskilliga skäl talar för att den nya mediatekniken
            kan innebära omvälvande förändringar i massmedias arbetsvillkor.
            Nya möjligheter att sprida information och debatt öppnar sig.
            Dessa möjligheter måste till fullo tas till vara. Mångfaldens
            dödgrävare är de som vänder mediautvecklingen ryggen. Inför den
            nya tekniken förhåller sig regeringen ambivalent. Från tid till
            annan hävdas det att en avvägning måste ske mellan vad den nya
            tekniken erbjuder och våra kulturpolitiska ambitioner. Detta är
            ett i grunden felaktigt och utomordentligt farligt synsätt. Användningen
            av ny teknik i den fria debattens tjänst har ingenting med kulturpolitik
            att skaffa, i annan mån naturligtvis än att kulturellt skapande
          </p>
          <pb facs="riksdagen-motions-pdf/data/198384/mot_198384__2139/mot_198384__2139-002.pdf"/>
          <fw xml:id="i-LB9kKdyFocvsFdqQSvi7ap">
            Mot. 1983/84:2139 10
          </fw>
          <p xml:id="i-4Rr63h7F46GmeffXMakctF">
            gynnas av ett öppet samhällsklimat och många distributionskanaler.
            I yttrandefrihetsutredningens betänkande ”Värna Yttrandefriheten”
            beskrivs yttrandefriheten på följande sätt:
          </p>
          <p xml:id="i-46DDuZUyywYHQGphFpMF8K">
            Yttrandefriheten framstår inte som något medgivande från en mer
            eller mindre entusiastisk överhet, som väl- eller motvilligt har
            upplåtit ett noga avgränsat område för dess utvalde och förväntas
            justera gränserna beroende på hur medborgarna handskas med gåvan.
            Snarare upplevs den som en rättighet som medborgarna tillerkänner
            — eller erkänner hos — varann, att utövas ute på det öppna fältet
            i ett möte mellan åsikts- och smakriktningar. Det som kräver motiveringar
            blir då inte yttrandefriheten utan ingrepp i den. Uttalandet klargör
            vem som har bevisbördan. Den som står för yttrandefriheten behöver
            aldrig motivera sig. Yttrandefriheten är given. Den som vill inskränka
            däremot avkrävs motiv. Motiven får dessutom inte ha med yttrandets
            innehåll att skaffa. Yttrandefrihetens syfte är ju att skydda
            alla yttringar, också de obekväma. Vissa åsikter och värderingar
            får inte främjas genom att andra förhindras. Samma synsätt är
            tillämpligt också på medierna själva. Om mediers nytta skulle
            vägas mot andra samhälleliga ambitioner, kommer till slut all
            debatt att föras på de styrandes villkor. Detta får inte ske.
            Medias frihet får aldrig bli en ”avvägningsfråga”. För att förhindra
            en utveckling i denna riktning måste friheten för alla medier
            regleras i grundlag. En grundlagsreglering kommer emellertid att
            ta en viss tid. I avvaktan härpå bör de mekanismer inom den offentliga
            beslutsapparaten som har särskild betydelse för utvecklingen av
            en riktig massmediafilosofi ägnas intresse. Handläggningen av
            massmediafrågor inom regeringskansliet har genom åren skiftat,
            bl.a. med hänsyn till enskilda statsråds förflyttningar inom regeringskretsen.
            Att mediafrågor i dag handläggs inom utbildningsdeparte- mentet
            är emellertid lika felaktigt som när dessa frågor en gång sorterade
            under kommunikationsministern. Den rätta platsen är justitiedepartementet
            som i övrigt ansvarar för de medborgerliga fri- och rättigheter,
            av vilka fria media är en del. Regeringen beslutar själv om departementsorganisation
            och ärendefördel- ning. Riksdagen bör emellertid som sin mening
            ge regeringen till känna att en överflyttning av mediafrågorna
            till justitiedepartementet är angelägen för att markera frågornas
            frihetskaraktär. Riksdagen bör själv genom att ändra den egna
            utskottsfördelningen, på så sätt att alla massmediafrågor i fortsättningen
            handläggs av det utskott som i övrigt har ett entydigt ansvar
            för grundlagen, ge sitt bidrag till en klarare syn på mediafrågornas
            karaktär. Med hänvisning till vad som ovan framhållits hemställs
            1. att riksdagen beslutar som sin mening ge regeringen till känna
            vad som i motionen anförts om ansvaret för mediapolitiken inom
            regeringskansliet,
          </p>
          <pb facs="riksdagen-motions-pdf/data/198384/mot_198384__2139/mot_198384__2139-003.pdf"/>
          <fw xml:id="i-LDixNVMXajErnoCV5cM87w">
            Mot. 1983/84:2139 11
          </fw>
          <p xml:id="i-PrgvtEbBTZRUSUrLxXYXCn">
            2.att riksdagen beslutar genomföra en sådan omfördelning av ärenden
            mellan riksdagens kultur- och konstitutionsutskott att ansvaret
            för alla massmediafrågor i fortsättningen åvilar
          </p>
          <p xml:id="i-4ZzRLePQvVzrERvqzJDXwt">
            konstitutionsutskottet.
          </p>
          <p xml:id="i-MAEqzVcdtePXAsxRRN7rfu">
            Stockholm den 25 januari 1984
          </p>
          <p xml:id="i-UN3ww5X75KE4WxEEENgKa6">
            PER UNCKEL (m)
          </p>
        </div>
      </div>
    </body>
  </text>
</TEI>
