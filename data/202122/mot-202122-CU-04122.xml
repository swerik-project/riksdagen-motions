<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-04122">
  <teiHeader>
    <fileDesc>
      <titleStmt>
        <title>Utgiftsområde 18 Samhällsplanering, bostadsförsörjning och byggande samt konsumentpolitik</title>
        <author corresp="i-RSqbTnBBX6dtdvF5RUM8Lr">av Ola Johansson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4122 av Ola Johansson m.fl. (C)</title>
          <idno type="rdwebb">H9024122</idno>
          <rs type="number">4122</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9024122/text</ref>
          <ref type="dokument_url_html">http://data.riksdagen.se/dokument/H9024122</ref>
          <ref type="dokumentstatus_url_xml">http://data.riksdagen.se/dokumentstatus/H9024122</ref>
          <ref type="docx">http://data.riksdagen.se/fil/FEAAC06B-6A60-4021-92E9-98354400FB66</ref>
          <ref type="pdf">http://data.riksdagen.se/fil/84ABB33B-D3EC-425B-87A7-0F4B739435BF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-DWgcUDJTHbEcGKZqHxJj8C</idno>
            <name>Lars Thomsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-TqkCALix3mzcE3yNqV7Nee</idno>
            <name>Martina Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Kqs1uxYHK7k9tf896g4ogu" type="signed"/>
        <correspContext corresp="i-Kqs1uxYHK7k9tf896g4ogu">
          <note type="signatory" corresp="i-RSqbTnBBX6dtdvF5RUM8Lr"/>
          <note type="signatory" corresp="i-DWgcUDJTHbEcGKZqHxJj8C"/>
          <note type="signatory" corresp="i-TqkCALix3mzcE3yNqV7Nee"/>
        </correspContext>
        <correspAction xml:id="i-9tgSoJQSWq5J6vjXoWgd1b" type="submitted">
          <date when="2021-10-05"/>
          <time when="14:53:23"/>
        </correspAction>
        <correspAction xml:id="i-K6d7iNeNMMNwN8j78H2qrq" type="reviewed">
          <date when="2021-10-06"/>
          <time when="09:20:26"/>
        </correspAction>
        <correspAction xml:id="i-kMGa2F6ewEuaBc6P86Mb5" type="referred">
          <date when="2021-10-14"/>
        </correspAction>
        <correspAction xml:id="i-L4aaV1ZugVC9jLk2w1Q66v" type="assigned">
          <date when="2021-12-01"/>
          <time when="16:39:40"/>
        </correspAction>
        <correspContext corresp="i-L4aaV1ZugVC9jLk2w1Q66v">
          <ref type="assignedTo">Civilutskottet</ref>
        </correspContext>
        <correspAction xml:id="i-Fq1GqZU9joRtQuoAAy8dRV" type="behandlas_i"/>
        <correspContext corresp="i-Fq1GqZU9joRtQuoAAy8dRV">
          <ref type="uppgift">2021/22:CU1</ref>
          <ref type="ref_dok_id">H901CU1</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU1</ref>
          <ref type="ref_dok_titel">Utgiftsområde 18 Samhällsplanering, bostadsförsörjning och byggande samt konsumentpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LGkjcUGdp3vpMbDv41Zkyy" type="motHeader">
        <div xml:id="i-C1iwajnt1HBjgavCW549H8" type="motTitle">
          Motion till riksdagen 2021/22:4122 av Ola Johansson m.fl. (C)
          Utgiftsområde 18 Samhällsplanering, bostadsförsörjning och byggande
          samt konsumentpolitik
        </div>
      </div>
      <div xml:id="i-SmQE3i9aesVMRwK6VQZHPQ" type="motBody">
        <div xml:id="i-HHe5in6osbDSAh32Yq2nKf" type="motProposal" subtype="förslag">
          <head xml:id="i-H6CGnhctL3Swo77XiwAkB1">
            Förslag till riksdagsbeslut
          </head>
          <list xml:id="i-2tNnf1aNWGn4oRHAdNQnhc">
            <item xml:id="i-GqroiNNZWBDeigszG5JYYG" sortKey="Yrkande 1">
              Riksdagen anvisar anslagen för 2022 inom utgiftsområde 18 Samhällsplanering,
              bostadsförsörjning och byggande samt konsumentpolitik enligt förslaget
              i tabell 1 i motionen.
            </item>
          </list>
        </div>
        <div xml:id="i-CsrECfqcSQ9WTyed3e8o3V" type="motContent">
          <head xml:id="i-78GPe1UL9LU81XxAfXpS9b" type="h1">
            Motivering
          </head>
          <p xml:id="i-LkZwar3Ehjc29yPVFpgrME">
            Behovet av bostäder är stort. Enligt Boverket rapporterar 207
            av Sveriges 290 kommuner att de i dagsläget har underskott på
            bostäder i någon form. Även om antalet kommuner som rapporterar
            underskott har minskat de senaste åren är det tydligt att fler
            bostäder behöver byggas. Det befintliga bostadsbeståndet måste
            dessutom nyttjas mer effektivt. Samtidigt behövs medvetenhet om
            att förutsättningarna för bostadsbyggandet och skapandet av bra
            boendemiljöer skiljer sig åt i olika delar av landet. En hållbar
            bostadspolitik måste utgå från lokala förutsättningar, samtidigt
            som den ska vara anpassad till de övergripande samhällsutmaningar
            vi står inför.
          </p>
          <head xml:id="i-RqpnaLqnuqNFcmViZGqHat" type="h1">
            Underlätta bostadsbyggandet
          </head>
          <p xml:id="i-Qh9gaKsAionydAW6kb5t8R">
            För att råda bot på bostadsbristen och öka antalet tillgängliga
            bostäder behövs ett fortsatt arbete med att undanröja hindren
            för nybyggnation. Den statliga nivån behöver stödja och uppmuntra
            kommunerna i planeringsarbetet. Den regionala samordning i planarbetet
            behöver förstärkas och Lantmäteriets handläggningstider förkortas.
          </p>
          <p xml:id="i-GwEVmYWtgEYxchGMVRXxiU">
            Många och långa överklagandeprocesser bidrar också till att förlänga
            och försvåra byggprocesserna. En maximal handläggningstid för
            överklaganden bör införas. Sakägarkretsen vid ett överklagande
            bör därtill begränsas. Effekterna av införandet av en avgift för
            den som överklagar beslut om bygglov och detaljplan bör utredas.
            Vi vill också stärka den enskildes rätt vid prövningar av bygglov
            genom omvänd bevisbörda, så att ansvaret ligger hos myndigheten
            att kunna påvisa att ett ärende strider mot lagstiftningen.
          </p>
          <p xml:id="i-Rnczhg1DPXYMgUEPkcFSgi">
            Planmonopolet erbjuder ett utrymme som kommunerna bör ges bättre
            förutsättningar att ta tillvara. Genom att låta kommuner testa
            olika lokalt anpassade modeller kan nya effektiva arbetssätt uppstå,
            som möjliggör kortare ledtider från idé till byggklar mark och
            färdiga hus. Därför föreslår Centerpartiet också införandet av
            kommunal försöksverksamhet för att förkorta och förenkla byggprocesser.
            Det bör vidare finnas möjlighet att på vissa platser eller i samband
            med exempelvis bomässor och liknande peka ut innovationsytor där
            avsteg från gällande byggregler är tillåtna.
          </p>
          <p xml:id="i-ADY1u8fJCBmsSb787hHLxx">
            Samtidigt som det kommunala självbestämmandet är viktigt måste
            digitaliseringen av plan- och byggprocesserna fortgå. Det ökar
            möjligheterna att samordna regelverk och krav och leder till en
            effektivare och mindre kostnadsdrivande samhällsplanering.
          </p>
          <p xml:id="i-5BZTigfSewmf1FYzhEU1vJ">
            Centerpartiet har återkommande lyft frågan om införande av privat
            initiativrätt. Något som riksdagen nu också fattat beslut om.
            I och med beslutet om att införa privat initiativrätt blir det
            enklare för planintressenter att själva driva planprocesser. Rätt
            tillämpad kan denna reform innebära en välbehövlig avlastning
            för kommunernas planavdelningar samtidigt som förutsättningarna
            för nyproduktion av bostäder förbättras.
          </p>
          <p xml:id="i-PWBz1PvnwAo3XJnTVCRoew">
            En viktig del i arbetet för att underlätta detta är öppen och
            kostnadsfri geodata, tillgänglig för berörda aktörer. På så sätt
            kan fler aktivt ta del i samhällsplaneringen.
          </p>
          <p xml:id="i-HQh8XTRsBX525fcMPLqyd9">
            Ungefär halva Sverige är i dag klassat som statligt riksintresse.
            Ofta är det befogat att mark undantas från att exploateras, men
            omfattningen är för stor och ingriper på ett orimligt sätt mot
            angelägna behov, exempelvis av bostadsbyggande. De myndigheter
            som identifierar var riksintressen finns tenderar att vara oprecisa
            när dessa områden pekas ut. Det leder till att betydande områden
            undantas från planläggning utan att det egentligen skulle behövas
            mot bakgrund av de behov som finns. Därför måste riksintressena
            preciseras så att mindre arealer omfattas.
          </p>
          <p xml:id="i-WnLGGGYxZojLfdzUzxzPLF">
            För att riksintressena ska kunna uppfattas som mer legitima är
            det viktigt att de uppfyller sitt syfte. Till exempel bör ett
            riksintresseanspråk som regel vara till skydd för ett område som
            är av just nationellt intresse snarare än regionala angelägenheter.
            Riksintressen bör i normalfallet heller inte användas för att
            skydda mark som redan är skyddad genom annan lagstiftning.
          </p>
          <head xml:id="i-Kgyx1WXFPES9aUzJ9qFwQs" type="h1">
            Byggande på landsbygden
          </head>
          <p xml:id="i-QMVcAiJoUWHnwwymV9jwN3">
            I Sveriges landsbygder liksom i medelstora städer och samhällen
            efterfrågas fler bostäder. Men i landsbygder och på mindre orter
            finns andra utmaningar än i storstadsregionerna, där höga markpriser
            och byggkostnader täcks av stora värden på färdigställda bostäder.
            Låga bostadspriser utanför de större städerna gör det svårt att
            få lönsamhet i investeringar när fastighetsvärdet måste skrivas
            ner så fort huset är byggt.
          </p>
          <p xml:id="i-Pb1suptn1U2GxDTbY2cACm">
            Redovisningsreglerna för allmännyttiga bostadsbolag gör att det
            i många kommuner blir mycket svårt att bygga nya hyresbostäder,
            trots att efterfrågan finns. Centerpartiet har sedan många år
            drivit frågan om en översyn av regelverken i syfte att finna lösningar
            som underlättar bostadsbyggande i hela landet utan att kollidera
            med EU:s statsstödsregler, och anser att en utredning bör tillsättas
            för att föreslå lämpliga förändringar i årsredovisningslagen.
          </p>
          <p xml:id="i-SusegXjojJfcEmeWxwT4GV">
            Därtill behöver bland annat de statliga kreditgarantierna riktas
            tydligare mot svaga marknader där det är särskilt svårt att på
            kort sikt få lönsamhet i nyproduktion av bostäder. För att ge
            kreditgarantierna större effekt bör justeringar göras som tydligare
            fokuserar stödet mot byggande i landsbygdskommuner.
          </p>
          <p xml:id="i-RXDzxgJ1AWs5JVKk2niLUq">
            Runtom i landet finns många hus som står öde. Detta är ett av
            många exempel på ett dåligt utnyttjande av befintligt bostadsbestånd.
            I många av dessa hus finns ett betydande renoveringsbehov. För
            att minska trösklarna för människor att ta sig an denna typ av
            hus och på så sätt bidra till att fler bostäder tas i bruk i Sveriges
            landsbygder vill vi utreda ett slopande av fastighetsavgiften
            de första fem åren för den som för permanentboende tar över en
            byggnad som inte använts under lång tid.
          </p>
          <p xml:id="i-4MxUhwm7Yj3ts9MkfHxrTj">
            Värdefull jordbruksmark behöver skyddas från omfattande exploatering.
            Samtidigt måste det vara möjligt att tillskapa enskilda tomter
            som kan bebyggas och finnas möjlighet att stycka av mindre befintliga
            jordbruksfastigheter som inte längre brukas, för att möjliggöra
            att nya ägare kan bebo och bruka marken på nytt. Det behövs en
            proportionalitet när det gäller bedömningen av bostadsbyggande
            i Sveriges landsbygder. Utöver detta är också avgiften för avstyckning
            av mark i vissa fall orimligt hög. Också här bör proportionaliteten
            öka.
          </p>
          <head xml:id="i-LNxnc3ggAAUXiUy81WPX5D" type="h1">
            Reformera hyresmarknaden
          </head>
          <p xml:id="i-LDAtc9ZnSRTSiinWUqij1J">
            Hyressättningsmodellen, med kollektiva förhandlingar och bruksvärdeshyra,
            har inte lyckats åstadkomma en bostadsförsörjning som motsvarar
            de faktiska behoven. I stället bidrar den till låg rörlighet och
            inlåsningseffekter för grupper och enskilda.
          </p>
          <p xml:id="i-SMFjPByxtop2Y8eJMuLhJn">
            Kötiden till en hyresrätt i storstäderna är orimligt lång. De
            många sociala kontrakten och den allt för omfattande hemlösheten
            visar dessutom att modellen inte klarat av att ta de sociala hänsyn
            som behövs. Systemet med förhandlade hyror har alltjämt en roll
            att spela på svensk bostadsmarknad. Men den måste kompletteras
            med såväl mer efterfrågedrivna lösningar som med riktade insatser
            till de människor som i dag faller mellan stolarna och misslyckas
            med att ta sig in på bostadsmarknaden och behålla en bostad.
          </p>
          <p xml:id="i-EfM434P3WQ6UsKE5e6SoYp">
            Under våren 2020 tillsattes en utredning om fri hyressättning
            i nyproduktion. Våren 2021 lämnade den sitt betänkande. Utredningen
            föreslog att avtalsfrihet ska råda mellan hyresgäst och hyresvärd,
            därefter justeras hyran enligt konsumentprisindex (KPI) tills
            ett nytt kontrakt skrivs och avtalsfrihet återigen råder. Förslag
            lades också för att säkerställa besittningsskyddet och skydda
            hyresgästerna mot plötsliga hyreshöjningar. Centerpartiet anser
            att denna utredning fortsatt bör ligga till grund för att genomföra
            nödvändiga reformer av hyressättningen i nyproducerade bostäder.
          </p>
          <p xml:id="i-AtaK57adH4B2pmYkxhoJDA">
            Det ökade utbud som följer av fri hyressättning skulle i förlängningen
            kunna ge följdverkningar som leder till en egen bostad för många
            av dem som i dag väntar på att få ett hyreskontrakt. Ett tungt
            vägande skäl för reformer är också att incitamenten för svarthandel
            med hyreskontrakt behöver minska.
          </p>
          <p xml:id="i-H6Hpz9UymhQqwVjUjivyCj">
            Utöver detta bör även förhandlingssystemet reformeras så att
            ett oberoende skiljeförfarande kommer till stånd. Samtidigt behöver
            hyressättningen ta större hänsyn till hyresgästernas värderingar
            gällande kvalitet och läge.
          </p>
          <p xml:id="i-L3WNFrvjrEP2rMRPFmx7Xn">
            Andrahandsuthyrning är viktig för en väl fungerande bostadsmarknad.
            Inte minst för vissa branscher och i regioner med en hög grad
            säsongsarbetare. Många som i dag äger ett större bostadshus där
            man själv inte har behov av hela bostadsytan skulle genom smärre
            ombyggnationer kunna inreda en eller flera lägenheter i den egna
            bostaden. Men när ett bostadshus utformas så att två eller fler
            lägenheter i huset hyrs ut räknas uthyrningen i dag som näringsaktivitet
            och beskattas därefter. Genom relativt små förändringar i skattereglerna
            skulle det kunna bli både enklare och mer attraktivt för privatpersoner
            att bidra till fler tillgängliga bostäder på marknaden. Därför
            vill Centerpartiet utreda förändringar av dessa regler.
          </p>
          <head xml:id="i-J2vgEdtGjwQJZPWAq6xqxk" type="h1">
            Studentbostäder
          </head>
          <p xml:id="i-HBqquawVqTnCAbaPmW2Evt">
            En välfungerande bostadsmarknad lägger grunden för att det ska
            vara möjligt att flytta för studier och jobb. Därför är det allvarligt
            att det på flera håll i Sverige råder en akut brist på studentbostäder.
            Centerpartiet ser därför behov av att regelverken blir mer flexibla
            när det kommer till studentbostäder. Därför vill vi utreda om
            byggandet av studentlägenheter kan underlättas genom att studentbostäder
            definieras som en egen boendeform i lagstiftningen. Eftersom studentbostäder
            bebos under en begränsad tid bör vissa lättnader i byggkraven
            vara möjliga, exempelvis när det gäller bullernivåerna eller anpassningar
            av tillgänglighetskraven.
          </p>
          <p xml:id="i-NN4fqc2tvDL1SKSeSCM89M">
            Centerpartiet är också pådrivande för mer experimentbyggande
            för studenter och ungdomar. Det är möjligt att utforma studentbostäder
            efter regler som medger en mindre bostadsyta med bibehållen tillgänglighet
            för personer med funktionsnedsättning.
          </p>
          <p xml:id="i-J4FgfaZMNCyRiNwhRPW6u5">
            Med en begränsad tillgång till studentbostäder är det viktigt
            att de bebos av just studenter, om de ska kunna räcka för att
            motsvara behoven. Möjligheten att säkerställa att den som bor
            i en studentbostad verkligen studerar bör stärkas.
          </p>
          <head xml:id="i-XDdKPvvENBzxs5uswPpsEN" type="h1">
            Bostäder för äldre
          </head>
          <p xml:id="i-G2qXh1C8typpMa4SDuvDsX">
            Behovet av fler lämpliga bostäder för äldre är stort. Behoven
            ser dock olika ut i olika delar av landet. Det finns behov av
            att anpassa synen på hur man kan erbjuda boende för äldre. Det
            skulle exempelvis kunna ske inom ramen för ordinarie bostadsbestånd.
            För äldre som i all väsentligt klarar sig själva men har ett visst
            behov av service skulle man, exempelvis i vanliga hyresrätter,
            kunna försöka finna modeller för gemensamma RUT-tjänster eller
            hemtjänst per trappuppgång och liknande.
          </p>
          <p xml:id="i-TgugDfqPeHsiYooEnfjrS8">
            Det kanske tydligaste hindret mot framväxten av nya bostäder
            för äldre är att det inte finns något enhetligt och tydligt regelverk
            för vad de olika boendeformerna för äldre innebär. Följden har
            blivit att olika kommuner ställer olika krav som passar dåligt
            i förhållande till de byggtekniker som utvecklats de senaste åren.
            Allt detta fördyrar byggandet av bostäder för äldre, och leder
            till att färre byggs. Därför behöver regelverken förtydligas.
          </p>
          <p xml:id="i-VDXrcVcZ8WnXKKUn7KP117">
            Ensamheten bland äldre är allt för utbredd och leder till ökande
            ohälsa. Därför bör också bostäder för äldre kunna planeras för
            ökad social samvaro. Olika typer av kollektivboenden med gemensamhetsytor
            är ett exempel på en sådan lösning.
          </p>
          <head xml:id="i-HChPAkH8GkfK8eseucd6dP" type="h1">
            Social bostadspolitik
          </head>
          <p xml:id="i-VvPnByL4fj5dSxbWDuPwwB">
            För de människor som saknar möjlighet att söka en bostad på den
            ordinarie marknaden behövs ytterligare åtgärder och en modern
            social bostadspolitik. Det finns exempel i vår omvärld på olika
            modeller för den sociala bostadspolitiken, där vissa har varit
            mer framgångsrika än andra. Att bygga hela bostadsområden för
            sociala ändamål är inte en tilltalande modell. Snarare bör vi
            inrikta oss på att enskilda bostäder i såväl befintligt bestånd
            som i nybyggnation kan vikas för detta ändamål. Genom industriellt
            byggande och effektiv markanvändning kan också en social bostadspolitik
            underlättas. Parallellt finns behov av att se över hur också människor
            som står långt från bostadsmarknaden kan ges ekonomiska förutsättningar
            att efterfråga en bostad.
          </p>
          <p xml:id="i-CxYKWZ6bYBsRwqdnJTJ18G">
            Många människor som sökt och beviljats skydd i Sverige under
            senare år är nu på väg att etablera sig och behöver ett varaktigt
            boende. Detta skapar ytterligare behov av just en modern social
            bostadspolitik som tar bort trösklarna till bostadsmarknaden även
            för dem som står allra längst ifrån den. Det behöver tas ett samlat
            nationellt grepp som möjliggör tillgång till bostäder med en utstakad
            väg till den ordinarie bostadsmarknaden.
          </p>
          <p xml:id="i-LFKaEjjk15bjhwB7KZUcfo">
            För att kunna forma en modern social bostadspolitik för svenska
            förutsättningar behövs ett omfattande utredningsarbete och sannolikt
            betydande reformer. Därför har Centerpartiet föreslagit att en
            ny, bred bostadssocial utredning bör tillsättas. Denna utredning
            bör få ett tydligt mandat att på en lång rad områden finna nya
            vägar som ger fler tillgång till ett eget boende.
          </p>
          <head xml:id="i-MMahSveqmhikGU9dYgrhzz" type="h1">
            Fler vägar till ägt boende
          </head>
          <p xml:id="i-W8gfkcoFjA8VYsqdDh3K9a">
            Amorteringskrav och andra kreditrestriktioner har gjort det avsevärt
            svårare för många människor att köpa en egen bostad. I delar av
            landet med utbredd brist på hyresrätter är ägandet en av få realistiska
            vägar till ett boende. För den som är ny i Sverige, ung, nyligen
            separerad, eller ensamstående är det i dag svårt att få bostadslån,
            även med en normal inkomst. Därför vill Centerpartiet utvärdera
            amorteringskraven och övriga relevanta regelverk i syfte att förenkla
            inträdet på bostadsmarknaden för fler, samtidigt som den finansiella
            stabiliteten värnas.
          </p>
          <head xml:id="i-4SG5QizVEg4asGgsYnuZZw" type="h1">
            Grönt och klimatsmart byggande
          </head>
          <p xml:id="i-EsfgjJDznrtQCteNyDbt62">
            För Centerpartiet är det en självklarhet att Sverige ska vara
            världsledande när det gäller klimatsmart byggande. Men Sverige
            behöver också vara i framkant när det gäller att planera hållbart.
            Med klimatförändringarna kommer våra hus och fastigheter att utsättas
            för nya prövningar. Större krav kommer att ställas på dagvattenhantering,
            energieffektivitet, hållbar mobilitet med mera. Ambitiösa klimatmål
            för Sverige som helhet behöver också avspegla sig i bostadsbyggandet.
            Takytor bör betraktas som en strategisk resurs för energiproduktion,
            dagvattenhantering och ekosystemtjänster. Skäl finns också att
            införa krav på byggnaders klimatpåverkan som successivt minskar
            utsläppen från bostadsbyggandet, och styr mot målet om klimatneutralitet.
            Mot bakgrund av detta välkomnar vi det arbete med införande av
            klimatdeklarationer för byggande som initierats.
          </p>
          <p xml:id="i-L6SfJsEeCwkiae7hmeN1eq">
            Avfallet från byggnation, rivning och anläggning – metaller,
            glas, plast och trä – måste tas om hand bättre. Det finns en omfattande
            handel med begagnat byggmaterial och olika komponenter, allt från
            fönster och dörrar till toalettstolar och handfat. Återvunnet
            byggmaterial som inte anses hålla en hög kvalitet bör inte återanvändas.
            Men kunskapsuppbyggnaden när det gäller återbruk och återvinning
            av byggmaterial behöver öka. Det behöver också utvecklas byggmetoder
            och konstruktioner som underlättar återvinning.
          </p>
          <head xml:id="i-TKKi8dsAFpJNjRr7F9T3hn" type="h1">
            Trygga boendemiljöer
          </head>
          <p xml:id="i-FwMN585Tj3QNb6GTjrdqCn">
            Människors upplevelser av otrygghet i den egna närmiljön måste
            tas på allvar. Att öka tryggheten i våra bostadsområden måste
            ges hög prioritet i samhällsplaneringen. Ofta kan relativt enkla
            insatser göra stor skillnad för den upplevda tryggheten. Det kan
            exempelvis handla om hur man placerar och utformar buskage och
            planteringar, men också belysning och liknande åtgärder. Men det
            handlar också om att skapa förutsättningar för ett levande civilsamhälle,
            tillgång till service, de boendes delaktighet och mötesplatser,
            grönområden och levande stadsmiljöer. En levande stadsmiljö medför
            att folkliv och verksamheter bidrar till att öka tryggheten.
          </p>
          <p xml:id="i-MXWDHqCtnDPudouaqSZD8r">
            Segregationen mellan olika stadsdelar och bostadsområden är ett
            stort och allvarligt problem i Sverige. Den stadsbyggnadspolitik
            som historiskt sett har förts har bidragit till detta, men orsakerna
            återfinns också i andra politikområden. Blandade upplåtelseformer,
            levande stadsmiljöer och en framåtsyftande samhällsbyggnadspolitik
            är viktiga delar för att minska segregationen. Erfarenheter visar
            att samverkan mellan fastighetsägare, bostadsbolag och myndigheter
            kan vara helt avgörande för att bryta en negativ utveckling i
            bostadsområden. Ett tätt samarbete mellan fastighetsägare, sociala
            myndigheter, polis, näringsliv, civilsamhälle och föreningsliv
            med mera är en viktig framgångsfaktor om segregation och utsatthet
            ska brytas.
          </p>
          <head xml:id="i-Fdwk6QiasUbi1m1hWAmX3c" type="h1">
            Mötesplatser och allmänna samlingslokaler
          </head>
          <p xml:id="i-efioGyBYKZd5UzKmQPC3A">
            Mötesplatser och lokaler för olika typer av verksamheter är en
            viktig infrastruktur såväl för demokrati och trygghet som för
            civilsamhälle och meningsfulla fritidsaktiviteter. Här spelar
            mötesplatser och de föreningsdrivna samlingslokalerna en mycket
            viktig roll.
          </p>
          <p xml:id="i-2fFgFUKZdaSxXgBXacwDTm">
            Trots samlingslokalernas betydelse upplever man på många håll
            att det är svårt att bedriva verksamheten långsiktigt på grund
            av att finansieringen är splittrad och inte sällan osäker. Samlingslokalerna
            och de föreningar som driver dessa bör ges långsiktiga förutsättningar
            för att verka i hela landet. Vi har också sett att allmänna och
            föreningsdrivna samlingslokaler använts vid krissituationer eller
            när samhället behöver föreningslivets stöd. Med anledning av detta
            finns det skäl att se över stödet till allmänna samlingslokaler
            i syfte att de ska kunna ge stöd till det omgivande samhället
            i krissituationer. Detta skulle kunna göras genom att man utvidgar
            det befintliga stödets syfte.
          </p>
          <head xml:id="i-3UA3GRZsLUKbpkarRberug" type="h1">
            Konsumentpolitik
          </head>
          <p xml:id="i-SsD1zSLRx2tzuBqT6A1qNA">
            Utvecklingen av handeln under de senaste decennierna har på många
            sätt gynnat konsumenterna. Utbudet av varor och tjänster är idag
            stort och det finns gott om olika alternativ att välja mellan.
            Den enskilde konsumenten har stor valfrihet, tillgång till fler
            försäljningskanaler och större makt och möjligheter att göra aktiva
            val. Konkurrensen har också lett till sänkta priser. Den ökade
            konsumtionen har dock haft en allvarlig baksida, främst i form
            av en ohållbar miljöbelastning. Därför är det helt avgörande att
            beslutsfattare på alla nivåer ser till att lagar och regler värnar
            en långsiktigt hållbar utveckling. Vidare krävs att regelefterlevnad
            säkerställs och att miljövärden, ändliga resurser och gemensamma
            tillgångar tillmäts sitt rätta värde, och att långsiktiga kostnader
            beaktas.
          </p>
          <p xml:id="i-7aJFMj7aFTdrHTP9mqrwX6">
            Utvecklingen har dock även inneburit att det i vissa fall har
            blivit svårare för konsumenter att göra välgrundade val. Komplexiteten
            hos varor och tjänster har ökat. E-handeln och den digitala utvecklingen
            har också medfört att även konsumenter handlar på en internationell
            marknad. Konsumenten har ofta begränsade möjligheter att överblicka
            sådant som exempelvis tillverkningsförhållanden, en produkts totala
            miljöpåverkan, eller innehåll av skadliga ämnen. Även förutsättningen
            att som konsument kommunicera med tillverkaren kan vara begränsad.
            Samtidigt uttrycker många konsumenter ett starkt engagemang och
            vill göra medvetna val.
          </p>
          <p xml:id="i-TRGXvLbvYhoW6GfRF2Lvu9">
            I och med pandemin har bland annat resebranschen drabbats dubbelt,
            på grund av inställda resor, med fordringar på egna leverantörer,
            utöver förväntningar på att bokade resor ska återbetalas. Det
            har drabbat resenärer som inte i tid kunnat få ersättning för
            inställda resor. På sikt måste branschen ges möjlighet att bli
            mindre sårbar för liknande händelser som pandemin.
          </p>
          <p xml:id="i-B4oFu2ZncTgdPXEdC6jbDi">
            Det ska vara lätt att göra välgrundade, miljö- och klimatsmarta
            val. Det är därför viktigt att politiken ger bästa möjliga förutsättningar
            för detta.
          </p>
          <head xml:id="i-Cf8g38gEAPhkwUakVT94z7" type="h1">
            Förslag till anslagsfördelning
          </head>
          <p xml:id="i-BQv2BfRiwa1xpBam9wZUDn">
            Tabell 1. Centerpartiets förslag till anslag för 2022 för utgiftsområde
            18 uttryckt som differens gentemot regeringens förslag, tusentals
            kronor
          </p>
          <table xml:id="i-85cq53dLB5bjtUg288eKoJ">
            <row xml:id="i-WtyQmsmRkm8aaBMsESftEx" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-Q9iNrw7T3ni7kgDcbyCSnG">
              <cell>
                1:1
              </cell>
              <cell>
                Bostadspolitisk utveckling
              </cell>
              <cell>
                20 600
              </cell>
              <cell>
                ±0
              </cell>
            </row>
            <row xml:id="i-CaozhurFRqSbopeuUrUMSZ">
              <cell>
                1:2
              </cell>
              <cell>
                Omstrukturering av kommunala bostadsföretag
              </cell>
              <cell>
                12 500
              </cell>
              <cell>
                ±0
              </cell>
            </row>
            <row xml:id="i-VrsnAdLxX3f9FysYgU1hD4">
              <cell>
                1:3
              </cell>
              <cell>
                Stöd för att underlätta för enskilda att ordna bostad
              </cell>
              <cell>
                43 000
              </cell>
              <cell>
                ±0
              </cell>
            </row>
            <row xml:id="i-5VXgx5uf4kaAwRLmUigmAP">
              <cell>
                1:4
              </cell>
              <cell>
                Boverket
              </cell>
              <cell>
                316 330
              </cell>
              <cell>
                −281
              </cell>
            </row>
            <row xml:id="i-U461q5mGY25PAWSh4ESrJp">
              <cell>
                1:5
              </cell>
              <cell>
                Statens geotekniska institut
              </cell>
              <cell>
                56 847
              </cell>
              <cell>
                −78
              </cell>
            </row>
            <row xml:id="i-RcHVn6uvepjWj8kXhLubpV">
              <cell>
                1:6
              </cell>
              <cell>
                Lantmäteriet
              </cell>
              <cell>
                688 817
              </cell>
              <cell>
                −819
              </cell>
            </row>
            <row xml:id="i-6WT4XBFuyqBs9iTGfRyKLu">
              <cell>
                1:7
              </cell>
              <cell>
                Energieffektivisering av flerbostadshus
              </cell>
              <cell>
                1 565 000
              </cell>
              <cell>
                −1 505 000
              </cell>
            </row>
            <row xml:id="i-Nwx2ngZshpp5iL3iHWASeh">
              <cell>
                1:8
              </cell>
              <cell>
                Investeringsstöd för anordnande av hyresbostäder och bostäder
                för studerande
              </cell>
              <cell>
                4 050 000
              </cell>
              <cell>
                −411 000
              </cell>
            </row>
            <row xml:id="i-DbLL8tjaHUgbFVUMRMDX9j">
              <cell>
                2:1
              </cell>
              <cell>
                Konsumentverket
              </cell>
              <cell>
                169 873
              </cell>
              <cell>
                −231
              </cell>
            </row>
            <row xml:id="i-X73aGcSMNeQ8KXxQN8jiez">
              <cell>
                2:2
              </cell>
              <cell>
                Allmänna reklamationsnämnden
              </cell>
              <cell>
                53 792
              </cell>
              <cell>
                −247
              </cell>
            </row>
            <row xml:id="i-H2LTAhaBBdiLw5UYPmCTxv">
              <cell>
                2:3
              </cell>
              <cell>
                Fastighetsmäklarinspektionen
              </cell>
              <cell>
                30 642
              </cell>
              <cell>
                −39
              </cell>
            </row>
            <row xml:id="i-VMsDKPuXSgrPh8R394ASY8">
              <cell>
                2:4
              </cell>
              <cell>
                Åtgärder på konsumentområdet
              </cell>
              <cell>
                13 559
              </cell>
              <cell>
                ±0
              </cell>
            </row>
            <row xml:id="i-J3abEPvNTXbNDn8mU8F1Xx">
              <cell>
                2:5
              </cell>
              <cell>
                Bidrag till miljömärkning av produkter
              </cell>
              <cell>
                4 374
              </cell>
              <cell>
                ±0
              </cell>
            </row>
            <row xml:id="i-ytWc6BAMYogYGfcVekJmg">
              <cell>
                Summa
              </cell>
              <cell>
                7 025 334
              </cell>
              <cell>
                −1 917 695
              </cell>
            </row>
            <row xml:id="i-T96AfeW4gKbSfib8bsNxpg"/>
          </table>
          <p xml:id="i-47BAmNUWeEj7CVGb9RHyty">
            Tabell 2. Centerpartiets förslag till anslag för 2022 till 2024
            för utgiftsområde 18 uttryckt som differens gentemot regeringens
            förslag, miljoner kronor
          </p>
          <table xml:id="i-Akftd3mruRGAHzy7t85oBy">
            <row xml:id="i-TPfChJpbWiZDYmRmYA8jPn">
              <cell>
                Avvikelse från regeringen
              </cell>
            </row>
            <row xml:id="i-SCQ4FmLhynqHvMFhAGUwJS">
              <cell>
                2022
              </cell>
              <cell>
                2023
              </cell>
              <cell>
                2024
              </cell>
            </row>
            <row xml:id="i-AMnUbxZ7nWonsbiQ76uMwR">
              <cell>
                Utgiftsområde 18 Samhällsplanering, bostadsförsörjning och byggande
                samt konsumentpolitik
              </cell>
            </row>
            <row xml:id="i-3TcZKyuStDKz4xNEDWy4fm">
              <cell>
                1:4
              </cell>
              <cell>
                Boverket
              </cell>
              <cell>
                −0
              </cell>
              <cell>
                −2
              </cell>
              <cell>
                −2
              </cell>
            </row>
            <row xml:id="i-UsnyC1cnKSGiTd5Y29X2nr">
              <cell>
                1:5
              </cell>
              <cell>
                Statens geotekniska institut
              </cell>
              <cell>
                −0
              </cell>
              <cell>
                −0
              </cell>
              <cell>
                −0
              </cell>
            </row>
            <row xml:id="i-Xe3w2ZSCDu9sVQaW5iB3R2">
              <cell>
                1:6
              </cell>
              <cell>
                Lantmäteriet
              </cell>
              <cell>
                −1
              </cell>
              <cell>
                −3
              </cell>
              <cell>
                −3
              </cell>
            </row>
            <row xml:id="i-XZwsZwx6Je79ZALmyDvuGs">
              <cell>
                1:7
              </cell>
              <cell>
                Energieffektivisering av flerbostadshus
              </cell>
              <cell>
                −1 505
              </cell>
              <cell>
                ±0
              </cell>
              <cell>
                −961
              </cell>
            </row>
            <row xml:id="i-LMXfV27FH1F25VgE73SNU9">
              <cell>
                1:8
              </cell>
              <cell>
                Investeringsstöd för anordnande av hyresbostäder och bostäder
                för studerande
              </cell>
              <cell>
                −411
              </cell>
              <cell>
                −1 511
              </cell>
              <cell>
                −3 144
              </cell>
            </row>
            <row xml:id="i-HmYki7tv9YTrwzZAqjJsLN">
              <cell>
                2:1
              </cell>
              <cell>
                Konsumentverket
              </cell>
              <cell>
                −0
              </cell>
              <cell>
                −1
              </cell>
              <cell>
                −1
              </cell>
            </row>
            <row xml:id="i-Kbmbx8wFGGcQqeSemjBYT5">
              <cell>
                2:2
              </cell>
              <cell>
                Allmänna reklamationsnämnden
              </cell>
              <cell>
                −0
              </cell>
              <cell>
                −0
              </cell>
              <cell>
                −0
              </cell>
            </row>
            <row xml:id="i-LriGtxaXzGUPx6dVK8tT6f">
              <cell>
                2:3
              </cell>
              <cell>
                Fastighetsmäklarinspektionen
              </cell>
              <cell>
                −0
              </cell>
              <cell>
                −0
              </cell>
              <cell>
                −0
              </cell>
            </row>
            <row xml:id="i-CMRVGQqd7feCuQfrH1uLSN">
              <cell>
                Summa
              </cell>
              <cell>
                −1 918
              </cell>
              <cell>
                −1 518
              </cell>
              <cell>
                −4 112
              </cell>
            </row>
            <row xml:id="i-WNksUhK4UmcrzmGZuEYsAF"/>
          </table>
          <head xml:id="i-YXuitwi5RZsgyEo2eUysDn" type="h1">
            Centerpartiets överväganden
          </head>
          <p xml:id="i-Mxy7yvcsa65U7qcwGYacwH">
            Anslag 1:7 föreslås minska med 1 505 miljoner kronor år 2022,
            för att bidra till finansiering av andra prioriterade reformer
            i denna budget. Av samma anledning beräknas anslaget minska med
            961 miljoner kronor år 2024.
          </p>
          <p xml:id="i-HwzBXQm6RBcBQAg3JnC3DV">
            Anslag 1:8 föreslås minska med 411 miljoner kronor år 2022, för
            att bidra till finansiering av andra prioriterade reformer i denna
            budget. Av samma anledning beräknas anslaget minska med 1 511
            miljoner kronor år 2023 och 3 144 miljoner kronor år 2024. Centerpartiet
            har i andra sammanhang presenterat en omfattande politik för hur
            byggandet kan öka och utnyttjandet av det befintliga beståndet
            förbättras, utan användandet av stora statliga subventioner.
          </p>
          <p xml:id="i-FjtFrskVjKZzU9az1eT728">
            Därutöver föreslår Centerpartiet en sänkning av pris- och löneomräkningen,
            vilket påverkar de anslag som räknas upp med denna.
          </p>
        </div>
        <div xml:id="i-NP3YiTeexkKoP9pvpEFj29" type="signatureBlock">
          <list xml:id="i-CPDLT89E4da7DocEPPaTxH">
            <item xml:id="i-9pFCSvbN8mYMEP3kHUx3UW" who="i-RSqbTnBBX6dtdvF5RUM8Lr" type="signature">
              Ola Johansson (C)
            </item>
            <item xml:id="i-VVqn1sMP1y93kP2jqYVLrv" who="i-DWgcUDJTHbEcGKZqHxJj8C" type="signature">
              Lars Thomsson (C)
            </item>
            <item xml:id="i-37EW2XXPdArueGvK6RtEBC" who="i-TqkCALix3mzcE3yNqV7Nee" type="signature">
              Martina Johansson (C)
            </item>
          </list>
        </div>
      </div>
    </body>
  </text>
</TEI>
