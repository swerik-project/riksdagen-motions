<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KrU-00222">
  <teiHeader>
    <fileDesc>
      <titleStmt>
        <title>Antisemitism i Sverige</title>
        <author corresp="i-TECanR77Prb79DHwPvLitN">av Annelie Enochson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Antisemitism i Sverige</title>
          <idno type="rdwebb">H102Kr222</idno>
          <rs type="number">Kr222</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H102Kr222/text</ref>
          <ref type="dokument_url_html">http://data.riksdagen.se/dokument/H102Kr222</ref>
          <ref type="dokumentstatus_url_xml">http://data.riksdagen.se/dokumentstatus/H102Kr222</ref>
          <ref type="doc">http://data.riksdagen.se/fil/95B55BD8-70D1-4714-B20B-49FFBC95A31F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NrGoyTQ2Tn1VzqcdqD3NGv" type="signed"/>
        <correspContext corresp="i-NrGoyTQ2Tn1VzqcdqD3NGv">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-LnYtJKSRqFkYsHETcdChQ5" type="numbering">
          <date when="2013-10-02"/>
        </correspAction>
        <correspAction xml:id="i-8oG7kq5SGoZmDhB1dg8UeX" type="submission">
          <date when="2013-10-02"/>
        </correspAction>
        <correspAction xml:id="i-GV16WihZxKeGEQ9CCQ4iNt" type="transfer">
          <date when="2013-10-02"/>
        </correspAction>
        <correspAction xml:id="i-KzbL6LfYjADpjRa6NUPbRP" type="assigned"/>
        <correspContext corresp="i-KzbL6LfYjADpjRa6NUPbRP">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PHLUiQBFbK1aap6hyA6c5k" type="motHeader"/>
      <div xml:id="i-VKuw1fUWqj8v1KYhUk6S4Y" type="motBody">
        <div xml:id="i-NxKpeiic9WvEzdrqbTTB2u" type="motProposal" subtype="förslag">
          <head xml:id="i-BuWvb2Ti8D7HwGZmhbasJ9">
            Förslag till riksdagsbeslut
          </head>
          <p xml:id="i-2MqstA53UQbBYzrVGo8AXa">
            Riksdagen begär att regeringen återkommer med redogörelse för
            vidtagna åtgärder mot nazism och antisemitism.
          </p>
        </div>
        <div xml:id="i-7SxRMAs9ZrrYjX5F8QgGAd" type="motContent">
          <head xml:id="i-EoV3a1JNk73dhbwFMM8orN" type="h1">
            Motivering
          </head>
          <p xml:id="i-AGcYimYnrHBLCxNNFTD6os">
            Första hälften av 1900-talet lär gå till historien som mörkt
            i utslaget för synen på människovärdet. Visserligen har brutalitet
            och folkmord förekommit nästan så länge den mänskliga historien
            funnits, men aldrig förr har så många skändats och mördats under
            systematik som under det förra seklet. Ondskan fick nya ansikten
            under 1900-talet och fann nya metoder att plåga människor. Minnet
            av dessa illdåd lever kvar och kommer förhoppningsvis att leda
            till att upprepningar av ondskans triumfer kan undvikas.
          </p>
          <p xml:id="i-DrMWDMVU1VwJwUA9FXdyq4">
            Nazismen och Förintelsen står i särklass genom sin direkta avsky
            mot oönskade grupper i samhället. Det nazistiska hatet mot människor
            vars blod inte passade i de ariska och rasbiologiska irrlärorna
            gjorde att miljontals människor kallblodigt mördades. Hatet riktade
            sig framförallt mot det judiska folket som nästintill utplånades
            på den europeiska kontinenten och i världen. Även människor med
            avvikande etisk uppfattning, till exempel kristna präster och
            nunnor, men också Jehovas vittnen, förföljdes och avrättades.
          </p>
          <p xml:id="i-Mt8qnLfvor5sGckGd7z1P1">
            Den svenska staten har gjort berömvärda insatser för att hedra
            Förintelsens offer. En bok gavs ut 1998 till alla niondeklasser
            med namnet Om detta må ni berätta. Boken reviderades 2009 och
            ett nytt kapitel om Sverige och Förintelsen har lagts till. Denna
            bok förtjänar att ges ut till alla niondeklasser i hela Sverige.
          </p>
          <p xml:id="i-FPMewenMoe9ypDnX488XF">
            Forskning har understötts och en särskild myndighet, Forum för
            levande historia, har inrättats. Nu finns emellertid farhågor
            att det svenska engagemanget håller på att mattas av. Det är illavarslande
            i synnerhet i den tid då nynazistiska och islamistiska krafter
            sticker fram. Detta har märkts framför allt i Malmö under de senare
            åren där antisemitiska attacker ökat och den judiska befolkningen
            flyttar från staden då de inte längre känner sig säkra. President
            Barack Obamas särskilda sändebud mot antisemitism Hannah Rosenthal
            besökte Malmö i april 2012. Anledningen till besöket var att hon
            ville träffa kommunalrådet Ilmar Reepalu för att framföra hennes
            och USA:s oro över hans återkommande kommentarer om judar och
            de många incidenter som förekommit i staden.
          </p>
          <p xml:id="i-Y3Z6xB7URe3xJExMbJ1qZn">
            I somras besökte president Barack Obama Sverige och valde då
            att besöka synagogan i Stockholm för att särskilt uppmärksamma
            Raoul Wallenbergs arbete med att rädda tusentals judar från Förintelsen.
            En markering av vikten att uppmärksamma det hot som judar upplevde
            då och upplever idag genom den tilltagande antisemitismen i Sverige
            och Europa. Vid sitt besök i synagogan hann han även med ett enskilt
            samtal med Siavosh Derakhti från Malmö. Derakhti startade för
            ett par år sedan organisationen Unga muslimer mot antisemitism
            i sin hemstad och fick för detta Raoul Wallenberg-priset.
          </p>
          <p xml:id="i-JTd2QMAcmL98m4nuWgi4b4">
            För Obamas administration har Malmö blivit en symbol för antisemitism
            i Europa och det är tydligt att även presidenten själv tar frågan
            på största allvar.
          </p>
          <p xml:id="i-86QtVpvnziim7VcyGAmzEo">
            Antisemitism innebär uttryckt i klartext judehat. Företeelsen
            har funnits sedan antikens dagar och har under tidernas lopp framträtt
            under många olika former, alla riktade mot judar. De senaste åren
            har antisemitiska yttringar blivit alltmer påtagliga i Europa
            liksom i övriga världen. Judar och judiska egendomar har hotats
            och attackerats. Antisemitiska slagord hörs på europeiska gator
            och klottras på våra väggar. Existensen av judehat är ett faktum
            och utgör ett hot mot demokratin och de mänskliga rättigheterna
            i Europa och i Sverige. Denna onda företeelse får aldrig accepteras
            eller ignoreras utan måste bekämpas och utrotas, precis som vilken
            annan form av rasism eller främlingsfientlighet som helst. Vi
            får aldrig godta att en folkgrupp anses som mindre värd än en
            annan, vilket är själva antisemitismens budskap.
          </p>
          <p xml:id="i-1gGtENHmG41Ent9cqRdwY">
            Bakom motstånd mot Israels politik döljer sig alltför ofta ett
            ifrågasättande av den judiska statens existensrätt liksom fientlighet
            mot judar i stort. Givetvis ska den israeliska regeringens agerande,
            liksom alla andra regeringars beteende, diskuteras öppet och kritiseras
            om så är nödvändigt men det unika i fallet är att klassiska antisemitiska
            beteenden och lögner dammas av för att därefter appliceras på
            staten Israel. Utan att blinka kan detta leda till att staten
            Israels rätt till existens, fred och frihet ifrågasätts med hjälp
            av antisemitiska argument. För att komma till rätta med detta
            behövs därför opinionsbildning mot antisemitismen. Det är tydligt
            att det inte räcker med att upplysa om Förintelsen. Det behövs
            också information för att kunna avslöja när antisemitismen gör
            nya försök att få genomslag i den moderna debatten.
          </p>
          <p xml:id="i-JhoqMAdR3gZyPkQxuedZJ6">
            Det är anmärkningsvärt att en av våra fem minoriteter i Sverige,
            den judiska, år 2013 måste ha speciella vaktstyrkor och vaktslussar
            in i alla sina lokaler för att hotbilden mot dem som grupp är
            så stor. Regeringen anslår i budgeten 2014 medel till gagn för
            judisk säkerhet. Särskilda åtgärder och medel bör övervägas för
            att inte de judiska församlingarna själva skall bära de ökande
            kostnaderna som det innebär att vara en hotad minoritet i Sverige
            idag.
          </p>
          <p xml:id="i-Fn5WcH4535WKPzfz9UCs6R">
            Från de judiska församlingarna rapporteras om att antalet antisemitiska
            attacker på judar och judiska institutioner av personer med rötter
            i Mellanöstern ökat kraftigt under de senaste åren i samband med
            att den israelisk-palestinska konflikten eskalerat. Lärare på
            förortsskolor i de svenska storstäderna rapporterar om öppet judehat
            bland vissa arabiska och muslimska elever. Det kan ta sig uttryck
            i vägran att studera judendomen, beundran inför Hitler eller förnekande
            av Förintelsen. Antijudiska åsikter förekommer emellanåt även
            bland elever med till exempel högerextrema eller nazistiska sympatier
            men ses då som regel som oacceptabla och ett problem som måste
            åtgärdas. Det är viktigt att motverka antisemitismen även bland
            dem med muslimsk bakgrund. Toleransen för antijudiska fördomar
            i medier och offentlig debatt har också ökat. På internet finns
            ett antal svenskspråkiga hemsidor som tillsammans med information
            om islam sprider grova antisemitiska fördomar som att judar är
            giriga, makthungriga, tjuvaktiga, perverterade samt att det finns
            en global judisk konspiration som syftar till världsherravälde.
            Islam utnyttjas för att sprida antijudiska fördomar.
          </p>
          <p xml:id="i-E9CpqK8oyxML5sLKad2HRf">
            För att motverka antisemitism och nazism bör regeringen vidta
            de i motionen nämnda åtgärderna samt återkomma till riksdagen
            med redogörelse för dessa insatser och utfallet av dem.
          </p>
        </div>
        <div xml:id="i-FFYk3p7KVrirvrdRYadEft" type="signatureBlock">
          <list xml:id="i-BbUd1i8VaV5B9soyNNhA27">
            <item xml:id="i-FeKzepVbL3iUmztZSbWJaY" who="i-TECanR77Prb79DHwPvLitN" type="signature">
              Annelie Enochson (KD)
            </item>
          </list>
        </div>
      </div>
    </body>
  </text>
</TEI>
