<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SkU-00297">
  <teiHeader>
    <fileDesc>
      <titleStmt>
        <title>Skatteavtal mellan Sverige och Danmark</title>
        <author corresp="i-HsGsAzKWHQY5pjyAYNXAz7 i-9x2nw6aosA3pyEJfJTc1eD">av Maria Ferm och Ulf Holm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skatteavtal mellan Sverige och Danmark</title>
          <idno type="rdwebb">GZ02Sk297</idno>
          <rs type="number">Sk297</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GZ02Sk297/text</ref>
          <ref type="dokument_url_html">http://data.riksdagen.se/dokument/GZ02Sk297</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sk297</ref>
          <ref type="doc">http://data.riksdagen.se/fil/E73B8F18-90A5-4BB4-B482-DCB10BAAB8F2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5e13JEA2HXw1pTik3PyruE" type="signed"/>
        <correspContext corresp="i-5e13JEA2HXw1pTik3PyruE">
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-KAwcM4q5Vm6bQWJwtyPKHV" type="numbering">
          <date when="2011-10-05"/>
        </correspAction>
        <correspAction xml:id="i-TjZzBhdwZFQMRxNkTKjR2W" type="submission">
          <date when="2011-10-03"/>
        </correspAction>
        <correspAction xml:id="i-5hcoyZHBe3oa4DJ7muvgom" type="transfer">
          <date when="2011-10-03"/>
        </correspAction>
        <correspAction xml:id="i-QaZUfQe4gfxDwdBnCso1Ye" type="assigned"/>
        <correspContext corresp="i-QaZUfQe4gfxDwdBnCso1Ye">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-7YAnN7U75JqCrZZMisPpz2">
            Förslag till riksdagsbeslut
          </head>
          <list style="ol">
            <item xml:id="i-R6G9hZSkpHDbQV5vB1PhsN">
              Riksdagen tillkännager för regeringen som sin mening vad som
              anförs i motionen om att initiera en omförhandling av skatteavtalet
              mellan Sverige och Danmark.
            </item>
            <item xml:id="i-TzMLqRgizC4pN7GAtU5vHd">
              Riksdagen tillkännager för regeringen som sin mening vad som
              anförs i motionen om en kompensation till de kommuner som har
              en hög andel gränsgångare.
            </item>
          </list>
        </div>
        <div type="motContent">
          <head xml:id="i-5LkS4pfeup2ivQqeRQWC5E" type="h1">
            Motivering
          </head>
          <p xml:id="i-8BZ4PyrTAVcCXXDaQrvGeu">
            I början av september 2011 presenterade Öresundsbron tillsammans
            med Öresundskommittén en ekonomisk utredning som visade att de
            svenska pendlarna har bidragit med en ökning av den danska tillväxten
            med 39 miljarder svenska kronor sedan brons öppnande. Samtidigt
            har den svenska staten kunnat spara 1,5 miljarder kronor i a-kasseersättningar.
            Pendlingen och den ökade integrationen över sundet är alltså otroligt
            positiv för båda nationer, och krafter på båda sidor sundet vill
            se en ökad integration. 1 Den här motionen tar dock upp ett problem
            rörande situationen där Sverige missgynnas på grund av det skatteavtal
            staterna har ingått med varandra. Sverige går genom avtalet miste
            om betydande skatteintäkter.
          </p>
          <p xml:id="i-3iDozfEbqarA6BdHxd428R">
            Öresundsbron har medfört en dramatisk ökning av antalet så kallade
            gränsskridare mellan Sverige och Danmark, från knappt 4 000 år
            2000 till knappt 20 000 år 2011. 2 Ökningen gjorde det nödvändigt
            att komma tillrätta med frågor om skatter och sociala avgifter,
            då dessa snedvred arbetsmarknaden för pendlarna. De två nationella
            systemen för hur välfärden finansieras skiljer sig åt, där mycket
            av de sociala utgifterna finansieras via arbetsgivaravgifterna
            i Sverige medan dessa går via inkomstskatten i Danmark. Det gör
            att arbetsgivaravgifterna i Sverige är väsentligt högre än i Danmark,
            vilket också gör det väsentligt dyrare att anställa någon boende
            i Sverige än i Danmark.
          </p>
          <p xml:id="i-6ewijpio379wrZuQjwogrz">
            Skatteavtalet mellan Sverige och Danmark, som trädde i kraft
            2003, försökte råda bot på detta genom att slå fast att man betalade
            skatt i arbetslandet. Problemet var då att pendlarna använde sig
            av den sociala servicen i den kommun de bodde i men inte betalade
            skatt där. Därför skulle skattemyndigheten i arbetslandet överföra
            en del av den totala löneinkomsten till bolandet. Ambitionen var
            att summan skulle motsvara den genomsnittliga kommunal- och landstingsskatten
            som i Sverige låg på 31,55 procent. 3
          </p>
          <p xml:id="i-DEE78gy3HheEsAsMXL4KDo">
            Skatteavtalet innehöll dock några undantag som gör att kompensationsgraden
            inte blir så hög som man hoppats på. Dessa radas upp nedan:
          </p>
          <list style="ul">
            <item xml:id="i-6CnJ8ZHbmFshgT8qLwoGu8">
              Offentliganställdas löneinkomster är inte medräknade i de totala
              löneinkomsterna, vilket medför att bo-landet inte erhåller kompensation
              för dessa pendlare. 2005 uppskattade Örestat att 16,5 procent
              av pendlarna till Danmark utgjordes av offentliganställda. 4
            </item>
          </list>
          <p xml:id="i-DGkGWsacH1vqdAHdgsxkbu">
            Vad som också är värt att nämna är att då de blanketter som man
            fyller i hos det svenska skatteverket inte efterfrågar uppgifter
            om man är offentligt eller privat anställd så anser sig Skatteverket
            inte ha tid att sortera bort de offentlig anställda och betalar
            tillbaks ersättning för dessa till Danmark trots att det inte
            behövs.
          </p>
          <p xml:id="i-uKwnF4CBUHpfEYbCbjKJq">
            Även kopplat till Skatteverkets rutiner är att det svenska skatteverket
            räknar kompensationen direkt på källskatten, medan det danska
            skatteverket räknar bort ett grundavdrag på 40 000 eller 80 000
            DKK innan man beräknar den summa som ska överföras. Det högre
            beloppet är om man är gift. Detta medför också att det belopp
            överförs blir betydligt högre i Sverige än i Danmark.
          </p>
          <list style="ul">
            <item xml:id="i-ECvwCPdkxA17wibc4Mgf8a">
              Personer med årsinkomster på under 150 000 DKK omfattas heller
              inte av avtalet, och ingen utjämning sker grundat på dessa. 5
            </item>
          </list>
          <p xml:id="i-BdWrJ9RCYsLm1yY3eQKSSd">
            Enligt en studie som två forskare vid Lunds universitet gjort
            så gick Sverige miste om 933 miljoner SEK 2006. 2011 uppskattar
            Öresundsinstitutet att denna siffra uppgår till 2,1 miljarder
            SEK, en minst sagt betydande summa.
          </p>
          <p xml:id="i-WvZyWgk5uc9Gu6uVnjMGrs">
            I tabellen visas siffrorna för 2008. Sverige erhöll en kompensation
            på 643 miljoner SEK, vilket är 9,9 procent av den totala löneinkomsten.
            Det är också endast 31,4 procent av den skatteintäkt som kommunen
            och landstinget skulle ha erhållit om arbetstagaren skulle ha
            intjänat lönen i Sverige. Den andra kolumnen kontrasterar det
            med motsvarande siffror för Danmark.
          </p>
          <table>
            <row xml:id="i-NuerztWe5cs5jsa5mXGqpg">
              <cell>
                Miljoner kronor
              </cell>
            </row>
            <row xml:id="i-TUHCrAhc7CohccfxdQXRF2">
              <cell>
                2008 6
              </cell>
              <cell>
                Från Danmark till Sverige
              </cell>
              <cell>
                Från Sverige till Danmark
              </cell>
            </row>
            <row xml:id="i-Vt8kzQUkXppxfWGU6D2u61">
              <cell>
                Löneinkomster, kr
              </cell>
              <cell>
                6 483
              </cell>
              <cell>
                307
              </cell>
            </row>
            <row xml:id="i-BYjueMJkXJ1gRVErLsF25a">
              <cell>
                Kompensation, kr
              </cell>
              <cell>
                643
              </cell>
              <cell>
                78
              </cell>
            </row>
            <row xml:id="i-4jxKjbLNypHLaMmQZ4EyxC">
              <cell>
                Kompensation, %
              </cell>
              <cell>
                9,9
              </cell>
              <cell>
                25,4
              </cell>
            </row>
            <row xml:id="i-QWaYAaDDZ2ooPrysp2VCCK">
              <cell>
                % av skatteintäkten som överförs
              </cell>
              <cell>
                31,4
              </cell>
              <cell>
                80,5
              </cell>
            </row>
          </table>
          <p xml:id="i-SYwFV3eRiJzAzTMXEeEDYo">
            Sverige som land förlorar stora inkomster trots skatteavtalet,
            men det slår också hårt mot de kommuner som har en hög andel gränsgångare.
            Då (det reducerade) beloppet överförs från Danmark går det in
            i den generella statsbudgeten och kommer först kommunerna till
            godo genom det kommunala utjämningssystemet.
          </p>
          <p xml:id="i-KjbUBnEacD9ptFta3WVo94">
            I en utredning från Finansdepartement från 2009 slår utredarna
            fast att då det kommunala utjämningssystemet inte tar effekterna
            av gränspendlingen i beräkning får detta en sammanlagd negativ
            påverkan på det pengaflöde som vissa kommuner skulle få. Det påverkar
            främst två kommuner i Öresundsregionen Malmö stad och Vellinge
            kommun. Om det kommunala utjämningssystemet skulle ta effekterna
            av gränspendlingen i beaktning så skulle Malmö stad och Vellinge
            kommun få en ökad överflyttning av pengar på 198 kr respektive
            165 kronor per invånare och år. 7
          </p>
          <p xml:id="i-67mUvLo4mV8iGWvdWYzEu9">
            Utredningen Likvärdiga förutsättningar översyn av den kommunala
            utjämningen, SOU 2011:39, har undersökt det kommunala utjämningssystemet
            närmre och kom i april i år med sitt slutbetänkande. Därför borde
            det inte finnas några hinder för att påbörja en omförhandling
            av skatteavtalet mellan Sverige och Danmark. Miljöpartiet anser
            att en sådan omförhandling nu bör initieras och att kommuner med
            en hög andel gräns­pendlare bör beaktas i omförhandlingen. Detta
            bör riksdagen ge regeringen tillkänna.
          </p>
          <p xml:id="i-Fy4MsgnnPNGDTCvH4tk8Cb">
            Kommuner som under många år missgynnats på grund av det nuvarande
            skatteavtalet mellan Sverige och Danmark bör kompenseras på något
            sätt. Regeringen bör utreda hur detta lämpligast kan ske. Detta
            bör riksdagen ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-MUEwhyffCQFLVt2Vsnnm1A" who="i-HsGsAzKWHQY5pjyAYNXAz7">
              Maria Ferm (MP)
            </item>
            <item xml:id="i-MMwFFRLPhyx65KSaThU26V" who="i-9x2nw6aosA3pyEJfJTc1eD">
              Ulf Holm (MP)
            </item>
          </list>
        </div>
      </div>
    </body>
  </text>
</TEI>
