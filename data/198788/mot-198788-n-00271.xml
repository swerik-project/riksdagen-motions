<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-n-00271">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_271/mot_198788_n_271-001.pdf"/>
      <div xml:id="i-VTEas2WWNVYm5h8W2Rfk6A" type="motHeader">
        <div xml:id="i-3tmVj3fTrRpoUeGZnGrf3A" type="motTitle"/>
        <div xml:id="i-RgFcq5tE5CrL8vBfWQLYxx" type="motSubmissionInfo"/>
      </div>
      <div xml:id="i-NYSYqKwwH3xMwPNMpERvr4" type="motBody">
        <div xml:id="i-Y5E2bj75ZZSb4CSKJdAvfX">
          <p xml:id="i-LA71LEZJ7wEfXDgdpY4WD1">
            Motion till riksdagen 1987/88:N271
          </p>
          <p xml:id="i-YLVckvBJeFWuHcF8F47TTT">
            av Rune Rydén och Per Stenmarck (m) om ett rådgivningscentrum
            för handel
          </p>
          <p xml:id="i-2HKuVk8aqGHvZjMyLpeYNr">
            För att motverka den ekonomiska stagnationen i Öresundsregionen
            bör de nordiska regeringarna gynna exportsträvanden inte bara
            från stora företag utan också från små och medelstora. För att
            ligga i en region med tre miljoner invånare är Öresundsregionens
            närings- liv föga exportinriktat. En förklaring till den bristande
            exportbenägenheten kan sökas i det faktum att större delen av
            det som i århundraden varit Öresundsregionens närmarknad och ekonomiska
            uppland — södra Östersjökusten — genom krig och politiska beslut
            varit avskuret från omvärlden i nästan ett halvt sekel. En annan
            för- klaring kan sökas i styrkan hos redan existerande handelsmönster
            — befintliga kunskaper utnyttjas medan det är ovisst om nya kunskaper
            ger sådan avkastning att kostnaderna för att inhämta dem känns
            motiverade. Exportfrämjande information måste därför vara lättillgänglig
            — och tillförlitlig. EG har dragit slutsatserna av detta konstaterande
            och börjat bygga upp ett nät av rådgivningskontor för mindre och
            medelstora företag. Några av kontoren har redan inlett sin verksamhet
            i Danmark. Fler kan väntas. Kontorens viktigaste uppgifter är
            (enligt EG-dokument nr S 53/66 Supplement till De Europaeiska
            Faellesskabers Tidende 17.3.87) att ta emot och vägleda samt bistå
            företagen, att ge råd och sakkunnig vägledning rörande EG-frågor,
            att genom- föra närings- och gemenskapsfrämjande åtgärder i företagen.
            Kontoren skall informera företagen om den interna marknadens funktion,
            om de EG-program de kan delta i, om initiativ till företagssamarbete
            i Europa, om teknologiöverföring och om finansväsen. Till grund
            finns databaserad information från framför allt Bryssel. Enligt
            vår uppfattning borde liknande rådgivningskontor inrättas också
            i övriga länder i Norden, och i första hand i den region som ligger
            närmast EG-marknaden, som är den skånska Öresundskusten. Med undantag
            för interna EG-uppgifter och viss information om teknologiöver-
            föring, borde kontoret kunna tillhandahålla samma information
            som rådgivnings- kontoren i Danmark. Till detta bör läggas kunskaper
            om relationerna EFTA-EG och om förhållandet mellan företag i Norge
            och EG. Enligt vår uppfattning bör rådgivningen inte knytas enbart
            till EG. Ett kontor i Öresundsregionen bör kunna ge råd och upplysningar
            också om handel med andra och näraliggande marknader, främst de
            länder som gränsar till södra delen av Östersjön. Ett rådgivningskontor
            i Öresundsregionen bör kunna ge råd inte bara till företag ide
            nordiska EFTA-länderna. Det bör kunna användas också av företag
            i Danmark: De danska företagen behöver information om handel med
            EFTA, men också om
          </p>
          <pb facs="riksdagen-motions-pdf/data/198788/mot_198788_n_271/mot_198788_n_271-002.pdf"/>
          <p xml:id="i-WwagbB6cQuWsNGkQQHVPQk">
            handel med Comecon/SEV-regionerna vid Östersjön. Organisatoriskt
            bör rådgiv- ningskontoret knytas till en befintlig organisation,
            detta för att minska uppbygg- nadskostnaderna och inkörningstiden.
            En befintlig handelskammare är förmodli- gen den lämpligaste moderorganisationen.
            Placering i Malmö med åtföljande möjligheter till direktkontakt
            med handeln över sundet, till Västtyskland, till Östtyskland och
            till Polen skulle ge centret ett ingående informationsflöde som
            skulle bli svårt att uppnå någon annanstans i Norden. I första
            hand skulle användarna bli företagen inom Öresundsregionen, men
            med kommande elektroniska kommunikationer och förbättrade förbindelser
            med snabb- tåg och flyg, blir centret tillgängligt också för övriga
            Norden. Lämpligen kunde det också betjäna småföretag och företagarkooperativ
            i de andra Östersjöregionerna.
          </p>
          <p xml:id="i-EU2PyTbNvVMSjYFYuLxf58">
            Hemställan
          </p>
          <p xml:id="i-LWu1aqPqX6f1empK8dBLf9">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om inrättande
            av ett informationskontor i Öresundsregionen.
          </p>
          <p xml:id="i-SSPmk2tzbxELbiF3BcA5rJ">
            Stockholm den 26 januari 1988
          </p>
          <p xml:id="i-DF4ibn6YKYScK66DPXMFRE">
            Rune Rydén (m) Per Stenmarck (m)
          </p>
          <p xml:id="i-LUuhMDF3EkthvzR1dcssVc">
            Mot. 1987/88 N271
          </p>
          <p xml:id="i-AxUe3w5RatiDjuDYspB3q2">
            12
          </p>
        </div>
      </div>
    </body>
  </text>
</TEI>
