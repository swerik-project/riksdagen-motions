<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SfU-00342">
  <teiHeader>
    <fileDesc>
      <titleStmt>
        <title>En solidarisk och human flyktingpolitik i Europa</title>
        <author corresp="i-V4PGuKUAKzYUXWKqj2bLeL i-PgfrE9pakWspkNp9dr9ejT">av Andreas Carlson och Caroline Szyber (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En solidarisk och human flyktingpolitik i Europa</title>
          <idno type="rdwebb">GY02Sf342</idno>
          <rs type="number">Sf342</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GY02Sf342/text</ref>
          <ref type="dokument_url_html">http://data.riksdagen.se/dokument/GY02Sf342</ref>
          <ref type="dokumentstatus_url_xml">http://data.riksdagen.se/dokumentstatus/GY02Sf342</ref>
          <ref type="doc">http://data.riksdagen.se/fil/35A96F27-5646-4308-8150-E7162964C7EE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LJrJUJ35cNrY8rNPZR98Me" type="signed"/>
        <correspContext corresp="i-LJrJUJ35cNrY8rNPZR98Me">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-PgfrE9pakWspkNp9dr9ejT"/>
        </correspContext>
        <correspAction type="numbering" xml:id="i-AFS6EyfgH2n4y4PSwGhpq6">
          <date when="2010-10-29"/>
        </correspAction>
        <correspAction type="submission" xml:id="i-VhEDtDwy1mRnh35ekDFvaK">
          <date when="2010-10-27"/>
        </correspAction>
        <correspAction type="transfer" xml:id="i-Tt1bjnrALprg4Mv5rjcqgX">
          <date when="2010-10-26"/>
        </correspAction>
        <correspAction type="assigned" xml:id="i-QgqX8u88pHJSdDnRKZSf7g"/>
        <correspContext corresp="i-QgqX8u88pHJSdDnRKZSf7g">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MGHTtXx46xMTECKbvW4VFm">
            Förslag till riksdagsbeslut
          </head>
          <list style="ol">
            <item xml:id="i-PMf4YE6wwzQXMuKvnXVFeP">
              Riksdagen tillkännager för regeringen som sin mening vad som
              anförs i motionen om att Sverige alltid ska undanta ensamkommande
              flyktingbarn från Dublinförordningen när risken finns för att
              deras rättigheter, vid ett återsändande, kommer att kränkas och
              att Sverige ska verka för att ett sådant undantag från Dublinförordningen
              även införs på EU-nivå.
            </item>
            <item xml:id="i-6DgheSCWMzE7wpR98wAdSx">
              Riksdagen tillkännager för regeringen som sin mening vad som
              anförs i motionen om att Sverige ska verka för att EU vidtar kraftiga
              åtgärder för att rätta till de missförhållanden som råder i asylmottagandet
              i vissa EU-länder.
            </item>
            <item xml:id="i-CM6DgesQUkYpeeCKNKtprG">
              Riksdagen tillkännager för regeringen som sin mening vad som
              anförs i motionen om att Sverige ska verka för att alla EU-länder
              tar emot kvotflyktingar och att EU-länderna sammantaget tar emot
              fler kvotflyktingar än i dag.
            </item>
            <item xml:id="i-AAcorWSfxPMugRnDHLYUpr">
              Riksdagen tillkännager för regeringen som sin mening vad som
              anförs i motionen om att Sverige ska verka för att den europeiska
              flyktingfonden görs permanent och att fonden får större resurser.
            </item>
            <item xml:id="i-8dejvPWtKSAcJ3TSa6389m">
              Riksdagen tillkännager för regeringen som sin mening vad som
              anförs i motionen om att utreda hur ett system med ett nödvisum
              till asylsökande skulle kunna fungera i syfte att skapa fler legala
              vägar in i EU.
            </item>
          </list>
        </div>
        <div type="motContent">
          <head type="h1" xml:id="i-F76WBvMJWSyt8QALWC7Yr2">
            Flyktingpolitik inom EU
          </head>
          <p xml:id="i-9aNh2AgjR6ZwvF3ASwvz5c">
            Kristdemokraterna är övertygade om att Sveriges medlemskap i
            EU för med sig mycket positivt. Den fria handeln och den fria
            rörligheten mellan medlemsländerna ger en god utveckling för samtliga
            medlemsländer. Inom EU finns också möjligheten att ta beslut om
            andra stora och gränsöverskridande frågor. Migrations- och flyktingpolitiken
            är exempel på en sådan fråga. Vi ser det därför som en självklarhet
            att man inom EU ska samordna denna politik. Samtidigt ser vi att
            stora delar av denna politik inte fungerar tillfredställande idag.
          </p>
          <p xml:id="i-XRdihWBewppqxa9xaFxKvt">
            Precis som på nationell nivå verkar Kristdemokraterna för en
            generös och rättighetsbaserad flyktingpolitik även på europeisk
            nivå. EU måste få en gemensam flyktingpolitik som fokuserar på
            flyktingars rättigheter mer än på kontroller. Som en av världens
            rikaste regioner har EU en moralisk skyldighet att ta sitt ansvar
            för de flyktingar som söker sig hit. Det finns idag alltför många
            EU-länder som inte tar sitt ansvar i flyktingpolitiken och som
            håller en alltför låg nivå när det gäller att värna de mänskliga
            rättigheterna även för asylsökande.
          </p>
          <p xml:id="i-MuVX63rHWDEwJ8kW4iDyjC">
            Mot bakgrund av den åldrande befolkning som vi nu ser i flera
            EU-länder borde medlemsländerna också vara mer måna om en ökad
            invandring till EU. Genom att ta emot flyktingar hjälper vi människor
            i nöd samtidigt som vi också förbättrar prognoserna för vår egen
            ekonomiska utveckling.
          </p>
          <head type="h1" xml:id="i-PUiMvCeGsUk78R6htwDJRH">
            Dublinförordningens brister
          </head>
          <p xml:id="i-E6h25sdzhQ68atfJuzknX2">
            För att fastställa i vilket land en flykting till EU ska söka
            asyl finns den så kallade Dublinförordningen. I denna förordning
            fastslås att asyl ska sökas i första asylland, alltså det land
            i unionen som flyktingen anlände till först. Denna ordning har
            sina fördelar och sina nackdelar. Den medför en tydlighet om var
            en person ska söka asyl. Det gör att ingen riskerar att hamna
            utanför systemet när inget medlemsland vill ta hand om personens
            asylansökan och det tar bort möjligheten att söka asyl i flera
            länder samtidigt.
          </p>
          <p xml:id="i-VCFkZzJyBjCQiKfWUqC6EH">
            Problemet med Dublinförordningen är att vissa länder, särskilt
            länder utmed Medelhavet får ta emot en förhållandevis stor andel
            av de asylsökande. Dessa länders vilja att ta emot flyktingar
            och bevilja dem asyl minskar därför. Flera länder har också uppvisat
            avsevärda brister i mottagandet av flyktingar. EU måste ta ett
            gemensamt ansvar för att se till att sådana missförhållanden inte
            tolereras.
          </p>
          <p xml:id="i-PSM7BEJT9cqP1vaDE46AGo">
            Enskilda medlemsstater kan göra undantag från Dublinförordningen
            och låta personer söka asyl trots att de inte kom dit först. Detta
            sker i dag mycket sällan. Men med tanke på de förhållanden som
            råder i vissa länder borde denna möjlighet utnyttjas oftare .
            När det gäller ensamkommande barn borde det vara en skyldighet
            för Sverige att inte skicka tillbaka dem till länder där det finns
            risk att deras rättigheter kränks. I ett längre perspektiv borde
            ett sådant undantag även införas på EU-nivå. Men viktigast av
            allt är att fortsätta arbetet med att se till att ingen människas
            rättigheter kränks inom EU. Tyvärr finns det fortfarande mycket
            att göra på det området.
          </p>
          <head type="h1" xml:id="i-3W5K4RMykFfUqmPV9E9yKS">
            Kvotflyktingar
          </head>
          <p xml:id="i-D4HbdnQCmpVYWF5U7i3Ueb">
            FN:s flyktingkommissariat, UNHCR, bedömer att ungefär 200 000
            människor runt om i världen är i behov av så kallad vidarebosättning.
            Det är dessa flyktingar som sedan brukar kallas för kvotflyktingar.
            Antalet flyktingar som fick vidarebosättning var 2008 inte fler
            än 65 000. Sverige tar i dagsläget emot ungefär 1 900 kvotflyktingar
            per år. I EU är det endast 10 länder som idag tar emot kvotflyktingar
            och 2008 rörde det sig om sammanlagt 4 400 flyktingar. Det pågår
            nu ett arbete inom EU om att införa ett gemensamt program för
            vidarebosättning. Vi är positiva till det arbetet, men ett sådant
            program får inte bli en ersättning för de nationella åtagandena.
            Fler länder inom EU måste också uppmuntras att ta emot kvotflyktingar
            på nationell nivå. I detta arbete spelar Sverige en viktig roll
            och vår målsättning ska vara att verka för att samtliga EU-länder
            tar emot kvotflyktingar och att EU-länderna sammantaget tar emot
            fler kvotflyktingar än vad som sker i dag.
          </p>
          <head type="h1" xml:id="i-FUC7JC71e8Yb9W3N7P2Acq">
            Gör den europeiska flyktingfonden permanent
          </head>
          <p xml:id="i-TTVw48yj3JW8PRoFayma26">
            Det är både rimligt och nödvändigt med en ekonomisk ansvarsfördelning
            mellan medlemsländerna i flyktingpolitiken. Sådan solidaritet
            behövs för att sprida kostnader och hjälpa de länder som tar emot
            en oproportionerligt stor andel flyktingar. Detta blir särskilt
            viktigt med tanke på de medlemsstater som fortfarande har långt
            kvar till de andra EU-ländernas ekonomiska välstånd. Att ta emot
            flyktingar i enlighet med EU:s gemensamma regler kan för dessa
            länder bli en stor ekonomisk påfrestning. I synnerhet som många
            av dem utgör EU:s yttre gräns till de regioner där de största
            flyktingströmmarna finns. Förmodligen skulle också ekonomisk solidaritet
            bidra till en mer generös hållning i medlemsländerna och därmed
            en humanare flyktingpolitik i Europa som helhet. Därför är det
            välkommet att den europeiska flyktingfonden har skapats och att
            ministerrådet överenskommit om att förlänga perioden för fonden
            till år 2013. Vi vill att flyktingfonden görs permanent och att
            fonden får större resurser.
          </p>
          <head type="h1" xml:id="i-SbrgWXCXv49MF4pj2hzDVu">
            Nödvisum
          </head>
          <p xml:id="i-Hk1cKxPLGKroU7t6Kk2FBn">
            Svårigheterna för flyktingar att söka asyl i EU-länder ligger
            delvis i den restriktiva visumpolitiken. I dag går det inte att
            söka asyl från utlandet. Man kan heller inte få visum till Sverige
            för att söka asyl. Samtidigt är det inte tillåtet att resa till
            Sverige utan visum. Detta har till viss del medfört att allt fler
            människor på flykt ser sig hänvisade till illegala metoder som
            den växande organiserade flyktingsmugglingen utnyttjar skrupellöst.
          </p>
          <p xml:id="i-LiMupbenuiCykXnzffK2mg">
            De senaste åren har allt fler börjat diskutera möjligheten att
            ge beskickningar rätt att utfärda visum till skyddsbehövande antingen
            från sitt hemland eller något annat närliggande land. Flera stater
            har redan infört olika varianter av denna möjlighet. Det finns
            givetvis praktiska problem med att genomföra ett system med nödvisum.
            Man kan tänka sig många olika varianter som samtliga har sina
            för- och nackdelar. Samtidigt skulle det vara ett värdefullt sätt
            att skapa legala vägar in i EU för dem som flyr undan förföljelse.
            Det är också ett sätt att underminera den marknad som i dag finns
            för människosmugglare. Nödvisumet ska ses som ett komplement till
            det vanliga sättet att söka asyl och inget annat. Vi vill utreda
            hur ett system med ett nödvisum till asylsökande skulle kunna
            fungera i syfte att skapa fler legala vägar in i EU.
          </p>
        </div>
        <div type="motSignatures">
          <list>
            <item xml:id="i-43Fh2P9HfjQVi4NLh9CMvg" who="i-V4PGuKUAKzYUXWKqj2bLeL">
              Andreas Carlson (KD)
            </item>
            <item xml:id="i-A5uVP21XFLZ24BfkhNaMWt" who="i-PgfrE9pakWspkNp9dr9ejT">
              Caroline Szyber (KD)
            </item>
          </list>
        </div>
      </div>
    </body>
  </text>
</TEI>
