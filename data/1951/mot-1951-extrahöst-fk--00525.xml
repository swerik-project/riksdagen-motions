<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1951-extrahöst-fk--00525">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951_extrahöst_fk__525/mot_1951_extrahöst_fk__525-001.pdf"/>
      <fw xml:id="i-Spb7tL81QM8wMvyRMemMZ1">
        6 Motioner i Första kammaren, nr 525.
      </fw>
      <div xml:id="i-4SrA9ZXx7TYx9yRn6oiixw" type="motHeader">
        <div xml:id="i-AtoeifT7yFgiXqvPF9SBeq" type="motTitle"/>
        <div xml:id="i-DZTXD9jijV6qYRnsDGCb4C" type="motSubmissionInfo"/>
      </div>
      <div xml:id="i-5AmimQhsYyALo28oxvdBkY" type="motBody">
        <div xml:id="i-69qF6j5t6SnhVwJ3RdkVQH">
          <p xml:id="i-6sEZPvmZa1nS2htw3ZAJhS">
            Nr 525.
          </p>
          <p xml:id="i-85cB6Sp86TXBAe9YEzRwTU">
            Av herrar Forslund och Bengtson, i anledning av Kungl. Maj:ts
            proposition med förslag till förordning om särskild avgift vid
            vissa investeringar (investeringsavgift), m. m.
          </p>
          <p xml:id="i-A9BeMTAHomr7L7xnXQM9C1">
            Vårt lands rikt förgrenade föreningsliv har medfört ett stort
            behov av samlingslokaler. Vissa slag av föreningar, särskilt de
            religiösa sammanslut- ningarna, äga samlingslokaler, som uteslutande
            eller till huvudsaklig del användas för den egna rörelsen, medan
            andra grenar av föreningsrörelsen äga samlingslokaler, som i mån
            av utrymme äro tillgängliga för förenings- liv av olika slag.
            Man kan säga att vårt samhälles demokratiska förenings- liv är
            i hög grad beroende av att detta bestånd av samlingslokaler finnes
            och av att lokalerna opartiskt tillhandahållas mot skälig hyra.
            Tidigare ansågs det vara dessa lokalägares ensak att anskaffa
            och sköta dessa samlingslokaler. Samhället, stat eller kommun,
            bidrog i regel icke alls till kostnaderna för anordnande av samlingslokaler.
            Företagarna, arbets- givarna, voro också i regel ointresserade
            för denna verksamhet. Under de senaste årtiondena har dock en
            ändrad inställning till dessa problem inträtt. Sedan 1942 års
            riksdag godkänt grunder för lämnande av lån av statsmedel för
            samlingslokaler, har årligen på riksstaten varit uppfört anslag
            för detta ändamål. Enligt de av riksdagen godkända grunderna lämnas
            lån till nybygg- nad eller till om- och tillbyggnad av befintlig
            samlingslokal eller till inköp av lokal, ävensom till avhjälpande
            av ekonomiskt trångmål. Lån beviljas till bolag, förening eller
            stiftelse som äger eller skall anordna för förenings- livet behövliga
            samlingslokaler av olika slag. Förutsättning för låns erhål- lande
            är att lånemottagare för lokalernas förvaltning antagit ett av
            statens nämnd för samlingslokaler godkänt reglemente, som bland
            annat även inne- håller skyldighet för låntagaren att beträffande
            lokalernas förvaltning un- derkasta sig viss kontroll från det
            allmänna. Nu rådande höga byggnadskostnader och framför allt gällande
            byggnads- reglering ha medfört att det rådande stora behovet av
            nya och förbättrade samlingslokaler endast i ringa mån kunnat
            fyllas. Det bör erinras om att mot ett redovisat behov av ny-
            eller ombyggnad av samlingslokaler för en kostnad av cirka 200
            miljoner kronor under de senare åren byggnadstill- stånd erhållits
            för endast cirka 5 miljoner kronor årligen. Därest Kungl. Maj:ts
            proposition nr 220 till nu pågående riksdag bifalles skulle ytterligare
            hinder läggas i vägen för anskaffande av samlingslokaler. Genom
            påläggande av investeringsavgift bleve kostnaderna ännu större
            än
          </p>
          <pb facs="riksdagen-motions-pdf/data/1951/mot_1951_extrahöst_fk__525/mot_1951_extrahöst_fk__525-002.pdf"/>
          <fw xml:id="i-SkyNXYR1R5Hgi3wdaTjnre">
            Motioner i Första kammaren, nr 525. 1
          </fw>
          <p xml:id="i-Re19nDjz9g3wBAi8PCJyuC">
            tidigare. Måhända skulle viss del av denna kostnadsökning täckas
            genom högre statslån än tidigare, och genom den föreslagna bestämmelsen
            om att den del av kostnaden som svarar mot statligt lån icke skall
            anses såsom avgiftspliktig investering kan investeringsavgiften
            nedbringas, men det torde ändå icke kunna undvikas att kostnaderna
            för anordnande av sam- lingslokaler ytterligare komma att stiga.
            Då behovet av nya och förbättrade samlingslokaler är skriande
            på många håll, kan det inte anses vara ett samhällsintresse att
            genom påläggande av investeringsavgift öka kostna- derna för samlingslokalernas
            anskaffande. En dylik ny avgift måste i sin tur även påverka kostnaderna
            för lokalernas drift i framtiden och då på- läggas föreningslivet
            i form av ökade hyror. Även om, såsom i det föregående antytts,
            statsmakterna tidigare icke lämnat direkt stöd för anordnande
            av samlingslokaler, så har man dock genom antagande av vissa bestämmelser
            i skattelagstiftningen velat bereda vissa ägare av samlingslokaler
            viss lättnad i beskattningen och därigenom erhålla lägre driftkostnader.
            Sålunda gäller sedan länge att ideell förening erlägger proportionsvis
            lägre inkomstskatt till staten än såväl ekonomisk förening som
            aktiebolag. Nykterhetsföreningarna åtnjuta härigenom en icke oväsentlig
            förmån. Dessutom gäller att nykterhetsförening, alltså en ideell
            förening, vilken äger fastighet är befriad från fastighetsskatt
            för den del av fastigheten, som användes för nykterhetsarbetet.
            Utgående från dessa för- hållanden borde det varit följdriktigt
            om nykterhetsföreningarna undan- tagits från skyldighet att erlägga
            investeringsavgift för sina samlingslokaler. Då det emellertid
            icke bör ifrågasättas att samlingslokalerna i detta avse- ende
            böra ställas olika beroende på vem som är ägare, bör befrielse
            från erläggande av investeringsavgift gälla för alla ägare av
            samlingslokaler. För undvikande av missbruk torde böra stadgas
            att såsom villkor för befrielse från skyldighet att erlägga investeringsavgift
            skall gälla att vederbörande lokalägare förbundit sig att för
            förvaltningen av samlingslokalerna tilllämpa av statens nämnd
            för samlingslokaler godkänt reglemente. Med åberopande av det
            anförda hemställes, att riksdagen vid behandling av proposition
            nr 220 må besluta, att bolag, förening och stiftelse, som äger
            eller äm- nar anordna allmän samlingslokal, är befriad från skyldig-
            heten att erlägga investeringsavgift, dock endast under för- utsättning
            att för förvaltningen av lokalerna tillämpas av statens nämnd
            för samlingslokaler godkänt reglemente.
          </p>
          <p xml:id="i-XjzssxbKnDwqUZQC6cADSV" type="date">
            Stockholm den 13 november 1951.
          </p>
          <div xml:id="i-BigghfUk82ATEQ9Rndx1B" type="signatureBlock">
            <p xml:id="i-TDxnsickSVVa7VHvxL1Cpg" who="i-4WY5rtjroqEtDfCMpBFokU" type="signature">
              Albert Forslund
            </p>
            <p xml:id="i-J7nihWd9vzQ8etk1X5Pq3h" who="i-XxxhK5cXr2wqWtUSsWnphS" type="signature">
              Torsten Bengtson
            </p>
          </div>
        </div>
      </div>
    </body>
  </text>
</TEI>
