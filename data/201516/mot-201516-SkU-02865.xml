<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SkU-02865">
  <teiHeader>
    <fileDesc>
      <titleStmt>
        <title>Utgiftsområde 3 Skatt, tull och exekution</title>
        <author corresp="i-YSKeLiTp6e1eVBrTwK4cRX">av Aron Modig m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2865 av Aron Modig m.fl. (KD)</title>
          <idno type="rdwebb">H3022865</idno>
          <rs type="number">2865</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H3022865/text</ref>
          <ref type="dokument_url_html">http://data.riksdagen.se/dokument/H3022865</ref>
          <ref type="dokumentstatus_url_xml">http://data.riksdagen.se/dokumentstatus/H3022865</ref>
          <ref type="docx">http://data.riksdagen.se/fil/4E8606EF-8399-49C5-8ADB-0A4847DED63F</ref>
          <ref type="pdf">http://data.riksdagen.se/fil/39B5A414-C600-49FD-9B49-4A3ADB77C76B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-YSKeLiTp6e1eVBrTwK4cRX</idno>
            <name>Aron Modig</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Vsf6P4g4TfgiwVG7uGYHgH" type="signed"/>
        <correspContext corresp="i-Vsf6P4g4TfgiwVG7uGYHgH">
          <note type="signatory" corresp="i-YSKeLiTp6e1eVBrTwK4cRX"/>
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-PgfrE9pakWspkNp9dr9ejT"/>
          <note type="signatory" corresp="i-PBSxPmi2qJkmc16jpZDA6Y"/>
          <note type="signatory" corresp="i-BaBRFz7sgjhbuqYiz8u7vt"/>
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction xml:id="i-TuaAUUawtLgEXTW11p4Ven" type="submitted">
          <date when="2015-10-06"/>
          <time when="15:20:54"/>
        </correspAction>
        <correspAction xml:id="i-9LHZtgjjeWQfgkCdpWMsKU" type="referred">
          <date when="2015-10-13"/>
        </correspAction>
        <correspAction xml:id="i-MYVyydDXEYPLpmhNuzECpa" type="assigned">
          <date when="2016-07-21"/>
          <time when="09:57:33"/>
        </correspAction>
        <correspContext corresp="i-MYVyydDXEYPLpmhNuzECpa">
          <ref type="assignedTo">Skatteutskottet</ref>
        </correspContext>
        <correspAction xml:id="i-5PsZKvhDb79G3zUcrisuEr" type="behandlas_i"/>
        <correspContext corresp="i-5PsZKvhDb79G3zUcrisuEr">
          <ref type="uppgift">2015/16:SkU17</ref>
          <ref type="ref_dok_id">H301SkU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU17</ref>
          <ref type="ref_dok_titel">Beskattning av företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Jer9y5QA8Jw7tN5jkCJR1m" type="behandlas_i"/>
        <correspContext corresp="i-Jer9y5QA8Jw7tN5jkCJR1m">
          <ref type="uppgift">2015/16:SkU29</ref>
          <ref type="ref_dok_id">H301SkU29</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU29</ref>
          <ref type="ref_dok_titel">Beskattning av företag, kapital och fastighet (förnyad behandling)</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FXWA4S1K2yzD5pqhyk5AVC" type="behandlas_i"/>
        <correspContext corresp="i-FXWA4S1K2yzD5pqhyk5AVC">
          <ref type="uppgift">2015/16:SkU1</ref>
          <ref type="ref_dok_id">H301SkU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU1</ref>
          <ref type="ref_dok_titel">Utgiftsområde 3 Skatt, tull och exekution</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Sb9MK5hi1gGj4uvF8c64ai" type="behandlas_i"/>
        <correspContext corresp="i-Sb9MK5hi1gGj4uvF8c64ai">
          <ref type="uppgift">2015/16:SkU19</ref>
          <ref type="ref_dok_id">H301SkU19</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU19</ref>
          <ref type="ref_dok_titel">Mervärdesskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6FXHWKxLR12Kbq28Sq2yyw" type="behandlas_i"/>
        <correspContext corresp="i-6FXHWKxLR12Kbq28Sq2yyw">
          <ref type="uppgift">2015/16:SkU20</ref>
          <ref type="ref_dok_id">H301SkU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU20</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BuppAjfkFwFLPyrhwaJTHC" type="motHeader">
        <div xml:id="i-LsE1YX9D13xKoDH6hcDZ1x" type="motTitle">
          Motion till riksdagen 2015/16:2865 av Aron Modig m.fl. (KD) Utgiftsområde
          3 Skatt, tull och exekution
        </div>
      </div>
      <div xml:id="i-YDtrAZbpUv4NKdjUPHwWQJ" type="motBody">
        <div xml:id="i-FK2zm3Bha8sYGaHMZBZMSX" type="motProposal" subtype="förslag">
          <head xml:id="i-R1K2Adz4f3FWUNSrssaSrA">
            Förslag till riksdagsbeslut
          </head>
          <list xml:id="i-Dw5AcsM8vs37ffN2i4vyDV" style="ol">
            <item xml:id="i-MspuYoc4PXXFL2UqP19D68">
              Riksdagen ställer sig bakom det som anförs i motionen om att
              återinföra momsfrihet för föreningar som bedriver secondhandförsäljning
              för att finansiera social hjälpverksamhet och tillkännager detta
              för regeringen.
            </item>
            <item xml:id="i-9Z3YfSjQu64MHxZP1WW74H">
              Riksdagen ställer sig bakom det som anförs i motionen om att
              synliggöra skattetrycket och tillkännager detta för regeringen.
            </item>
            <item xml:id="i-E3QwXohquKBCJY5DTzUzpU">
              Riksdagen ställer sig bakom det som anförs i motionen om att
              minska det personliga ansvaret för ett aktiebolags skatteskulder
              och tillkännager detta för regeringen.
            </item>
            <item xml:id="i-S4WUCrokdp8ndXaTRayyjP">
              Riksdagen ställer sig bakom det som anförs i motionen om att
              förbättra ersättningsreglerna vid skattemål och tillkännager detta
              för regeringen.
            </item>
            <item xml:id="i-Ak4c6AB5xrdDqQum1NgjfZ">
              Riksdagen ställer sig bakom det som anförs i motionen om mer
              generösa anståndsregler för skatteskulder under den tid en juridisk
              skatteprocess pågår och tillkännager detta för regeringen.
            </item>
            <item xml:id="i-6XoUCFgyphuxoio2VjHM6s">
              Riksdagen ställer sig bakom det som anförs i motionen om att
              komplettera utredningen om att avveckla fastighetstaxeringssystemet
              och tillkännager detta för regeringen.
            </item>
            <item xml:id="i-2wedvcBwfGk5FAcmQ3KD57">
              Riksdagen anvisar anslagen för 2016 inom utgiftsområde 3 Skatt,
              tull och exekution enligt förslaget i tabell 1 i motionen.
            </item>
          </list>
        </div>
        <div xml:id="i-B3bYpXfDgL6Akwa12zheiR" type="motContent">
          <head xml:id="i-LHwvNSM9QMLwe7CWGzeTBY" type="h1">
            Anslagsanvisning
          </head>
          <p xml:id="i-PTPsK273z9xSpchGLBGjEu">
            Tabell 1. Kristdemokraternas förslag till anslag för 2016 uttryckt
            som differens gentemot regeringens förslag (tusental kronor).
          </p>
          <table xml:id="i-XdPw2Thy4QS8Uh6F8rMFdm">
            <row xml:id="i-5CpWwJoQgXeToyUtRQ1vKW" style="label">
              <cell>
                Tusental kronor
              </cell>
            </row>
            <row xml:id="i-Xrio1nFsT5W28jCZ7prwXV">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (KD)
              </cell>
            </row>
            <row xml:id="i-Axcc8CFCiM7fd4CQLCZWwX">
              <cell>
                1:1
              </cell>
              <cell>
                Skatteverket
              </cell>
              <cell>
                7 194 417
              </cell>
              <cell>
                −10 000
              </cell>
            </row>
            <row xml:id="i-R6dvC1mU7vhfAXj4huFhsb">
              <cell>
                1:2
              </cell>
              <cell>
                Kronofogdemyndigheten
              </cell>
              <cell>
                1 861 359
              </cell>
              <cell>
                +20 000
              </cell>
            </row>
            <row xml:id="i-BbWaWDsxDPxdCmsXdRvsKo">
              <cell>
                1:3
              </cell>
              <cell>
                Tullverket
              </cell>
              <cell>
                1 727 170
              </cell>
            </row>
            <row xml:id="i-GQjNgywVHYumAvEUz7J7f9">
              <cell>
                Summa
              </cell>
              <cell>
                10 782 946
              </cell>
              <cell>
                +10 000
              </cell>
            </row>
            <row xml:id="i-LCsTnzbgV7EM7b4F8c16hU"/>
          </table>
          <p xml:id="i-UmaPkYW37jVwoVhhNa5uEY">
            Tabell 2. Kristdemokraternas förslag till anslag för 2016 till
            2019 uttryckt som differens gentemot regeringens förslag (miljoner
            kronor).
          </p>
          <table xml:id="i-ErLyUoPaScp4wzq5UHNSfG">
            <row xml:id="i-7e1RPH5vZKAPkWFrGGzdEM" style="label">
              <cell>
                2016
              </cell>
              <cell>
                2017
              </cell>
              <cell>
                2018
              </cell>
              <cell>
                2019
              </cell>
            </row>
            <row xml:id="i-92erW3gB8rJ6WChNmQwGwm">
              <cell>
                1:1
              </cell>
              <cell>
                Skatteverket
              </cell>
              <cell>
                –10
              </cell>
              <cell>
                –20
              </cell>
              <cell>
                –25
              </cell>
              <cell>
                –25
              </cell>
            </row>
            <row xml:id="i-LzpSwg64idfGp2nxqESQtZ">
              <cell>
                1:2
              </cell>
              <cell>
                Kronofogdemyndigheten
              </cell>
              <cell>
                +20
              </cell>
              <cell>
                +20
              </cell>
              <cell>
                +15
              </cell>
              <cell>
                +15
              </cell>
            </row>
            <row xml:id="i-3NZ51ck7wU7qxA4yfGF3ef">
              <cell>
                Summa
              </cell>
              <cell>
                +10
              </cell>
              <cell>
                –10
              </cell>
              <cell>
                –10
              </cell>
            </row>
            <row xml:id="i-3cheWDpjPbLYGEpf72kZPT"/>
          </table>
          <head xml:id="i-D9Jy5qQFJDsPFJCADDUZn7" type="h1">
            Kristdemokratiska utgångspunkter i skattepolitiken
          </head>
          <p xml:id="i-4ahhN1zYEk4JDpcdegFvsv">
            Enligt Kristdemokraternas mening är syftet med skatter att finansiera
            offentliga utgifter, styra den ekonomiska utvecklingen i en social
            och ekologisk riktning samt mildra inkomstspridningen. Samtidigt
            riskerar skatter att försämra ekonomins funktionssätt och leda
            till ett osunt ekonomiskt beteende. Strävan måste därför vara
            att skattesystemet är transparent och etiskt legitimt. Det är
            också viktigt att det utformas så att det stimulerar arbete, hederlighet,
            sparande och företagande.
          </p>
          <p xml:id="i-3XmbG3EBn52k7oWghqKfx6">
            Skattesystemet ska vara utformat så att den enskilde i största
            möjliga utsträckning får behålla sin egen lön eller pension innan
            kompletterande bidrag betalas ut. Målet är att alla heltidsarbetande
            ska kunna leva på sin inkomst. Studier och kompetensutveckling
            måste löna sig. Skatte-, bidrags- och socialförsäkringssystemen
            ska sammantaget ta hänsyn till familjesituationen och försörjningsansvaret
            samt upplevas som rimligt av medborgaren.
          </p>
          <p xml:id="i-6GWdsTbhW3fqRxRM2QhkCu">
            I en globaliserad ekonomi utsätts främst kapitalskattesystemet
            för konkurrens. Kapitalskatterna måste därför vara konkurrenskraftiga.
            Beskattning av inkomster, varor, tjänster, fastigheter, förmögenhet
            eller andra former av beskattning, får inte urholka äganderätten
            och ska utformas enligt vedertagna skatterättsliga principer som
            skatt efter bärkraft och likabehandling.
          </p>
          <p xml:id="i-5TpV4KbVsZPqwXCWMSXTCd">
            Skattesystemet ska bidra till ett gott klimat för företagsamhet
            och främja eget ansvarstagande. Det är dessutom viktigt att skattereglerna
            utformas så enkelt som möjligt för att underlätta bland annat
            för småföretagsamhet.
          </p>
          <p xml:id="i-ES8xyhjnh2PwjSmH9vDxaZ">
            Nivån på mervärdesskatten bör i princip vara generell. En hög
            generell nivå på momssatsen medför dock att undantag kan behöva
            göras. Beskattningen ska utformas så att arbete gynnas medan förbrukning
            av ändliga naturresurser, miljöpåverkande utsläpp och annan miljöskadlig
            verksamhet motverkas.
          </p>
          <p xml:id="i-PWVWDfDhz4qf2kjSEJscjR">
            Det är en statlig uppgift att stödja kommuner som inte har ett
            tillräckligt skatteunderlag för att klara sina lagstadgade skyldigheter
            gentemot kommunens invånare.
          </p>
          <p xml:id="i-JZXy9osTU2XFmrkcpwps5f">
            Under alliansregeringsperioderna 2006–2014 sänktes skattetrycket
            – mätt som totala skatteintäkter som andel av BNP – från 46 procent
            till 42,7 procent. Det var en väldigt positiv utveckling, som
            både bidrog till ökad frihet för människor och familjer, och till
            ökade incitament till arbete och företagsamhet. Även framgent
            är det ett mål i sig att sänka skattetrycket, men varje skattesänkning
            måste samtidigt vägas mot andra angelägna prioriteringar inom
            välfärden.
          </p>
          <head xml:id="i-UTpSgCgyURYveXKz94Ry92" type="h1">
            Institutioner centrala för en välfungerande ekonomi
          </head>
          <p xml:id="i-GjvBfPsmwnzzJw2AyVn1fG">
            Myndigheterna Skatteverket, Tullverket och Kronofogdemyndigheten
            är av fundamental betydelse för en välfungerande ekonomi som präglas
            av ordning och reda. Skatteverket ser, framför allt, till att
            de skatter som bestäms av politikerna i riksdag, landsting/regioner
            och kommuner tas in.
          </p>
          <p xml:id="i-JVjUYqtcdAjWK7otHJMuJS">
            Tullverket kontrollerar flödet av varor in och ut ur Sverige,
            bidrar till ett säkert samhälle och säkerställer en konkurrensneutral
            och effektiv handel. Det senare är inte minst viktigt för Sverige
            som ett litet och exportberoende land.
          </p>
          <p xml:id="i-uQzmi5eAi9AQQFdhWfg4b">
            Kronofogdemyndigheten arbetar samtidigt med att upprätthålla
            en god betalningsvilja i samhället, vilket är viktigt för all
            form av företagsamhet och för att förtroendet människor emellan
            ska upprätthållas på en hög nivå. Viljan att göra rätt för sig
            är av grundläggande betydelse i ett väl fungerande samhälle. Totalt
            har de tre myndigheterna drygt 14 000 anställda.
          </p>
          <p xml:id="i-TyHvpJi9YTEHsSAxFCTKoa">
            I budgetpropositionen för 2016 tillför regeringen Skatteverket
            vissa ytterligare medel för att den ser ett ökat behov att skydda
            den svenska skattebasen och säkerställa ett effektivt användande
            av automatiskt informationsutbyte. Kristdemokraterna bedömer att
            Skatteverket kan klara detta inom ramen för befintligt anslag.
          </p>
          <head xml:id="i-JkZsC6qbriL8hiYU7w1XCn" type="h1">
            Service, tillgänglighet och lokalisering
          </head>
          <p xml:id="i-6Npw3fWKwqWfv6ekFaSFJq">
            De tre myndigheternas service till medborgare och företagare
            bör fortsätta att förbättras. I detta avseende är det förstås
            centralt med vidareutvecklade e-tjänster. Allt fler människor
            använder dessa, exempelvis växte antalet besök på Skatteverkets
            webbplats med 8,6 procent till 48 miljoner besök under 2014. Men
            för de människor som ännu inte är fullt bekväma med elektronisk
            kommunikation är möjligheten till personliga möten vid servicekontor
            av stor betydelse. Myndigheterna behöver därför även fortsättningsvis
            ha god fysisk närvaro över hela landet.
          </p>
          <p xml:id="i-HTbj5JomsiiTN4tq7hAPEP">
            Kristdemokraterna välkomnar att regeringen i maj 2015 gett Statskontoret
            i uppdrag att ta fram förslag till nya principer för myndigheters
            lokaliseringar. Frågan aktualiseras med jämna mellanrum, i detta
            fall med anledning av Skatteverkets lednings planer på flytt av
            verksamhet från nio orter till närliggande orter. Kristdemokraterna
            anser att Skatteverket gör rätt som avvaktar med slutgiltigt beslut
            i frågan till dess att Statskontoret har presenterat sina förslag.
            Detta ska ske senast i april 2016.
          </p>
          <head xml:id="i-5K241WuzULSVdmGMmQsFuz" type="h1">
            Förbättrad skattemoral – den svarta ekonomin på tillbakagång?
          </head>
          <p xml:id="i-EWcZGcUmUsMHQ7CrwGvUWm">
            En förutsättning för att trovärdigheten för skattesystemet ska
            kunna upprätthållas är att den svarta ekonomin inte tillåts ta
            för stor plats. Det är inte förenligt med en god etik och ett
            gott samhällsansvar att undanhålla den skatt som är grunden för
            den välfärd vi har i Sverige. Människor kan ha invändningar mot
            olika procentsatser i olika skatter, eller skatters existens överhuvudtaget.
            Men skattebeslut som är fattade i god demokratisk ordning måste
            efterlevas, annars riskerar i förlängningen välfärdens finansiering
            att urholkas.
          </p>
          <p xml:id="i-23XGntF95eRXNFvPu4qr1s">
            Lyckligtvis verkar det som att den svarta ekonomin är på tillbakagång.
            Skatteverket genomför årligen enkätundersökningar riktade till
            medborgare och företag. I den undersökning som presenterades i
            december 2014 framkom att allt färre säger sig känna någon som
            har arbetat svart de senaste åren, 22 procent jämfört med 29 procent
            två år tidigare. Även antalet personer som säger sig känna någon
            som anlitat svart arbetskraft har sjunkit, till 22 procent från
            31 procent 2012. Undersökningen visade även att acceptansen för
            svartarbete generellt sett är låg. Endast 5 procent av medborgarna
            ansåg att det är okej att folk arbetar svart.
          </p>
          <p xml:id="i-DrFwH7XP8X4XQwdn2M8pB3">
            Allmänhetens normer kring svartarbete och skattefusk har förändrats
            i positiv riktning under ungefär samma period som alliansregeringen
            införde jobbskatteavdragen och de så kallade ROT- och RUT-avdragen.
            Rapporten ”Om RUT och ROT och VITT och SVART”, som Skatteverket
            släppte 2011, visade på att de senare skattereformerna haft positiv
            påverkan på medborgarnas syn på svartarbete. Det är därför allvarligt
            att regeringen nu på olika sätt försämrar dessa reformer.
          </p>
          <p xml:id="i-3sTMuuGqkcBxFU6SVnvWjD">
            Kristdemokraterna ser det som centralt att inte minst Skatteverket
            fortsätter arbetet med att trycka tillbaka den svarta ekonomin.
            I det avseendet är det extra viktigt att myndigheten håller uppe
            sina höga förtroendesiffror bland allmänheten. Även dessa hjälper
            till att hålla uppe skattemoralen.
          </p>
          <p xml:id="i-2mHHtV34xfmxc12DJt5hiY">
            Ytterst handlar det om att hålla nere det så kallade skattefelet,
            det vill säga skillnaden mellan den skatt som skulle ha fastställts
            om alla redovisat korrekt och den skatt som fastställs efter Skatteverkets
            kontroller. Flera indikatorer talar för att skattefelet minskat
            under perioden 2007–2012 (”Skattefelets utveckling i Sverige 2007–2012”).
          </p>
          <head xml:id="i-LApsSukEosE6dhqv1SE9fS" type="h1">
            Återinförd momsfrihet för föreningar som driver secondhandförsäljning
          </head>
          <p xml:id="i-2FRhvfkj1h1FeySigt2otP">
            Flera av de största svenska välgörenhetsorganisationerna blev
            under hösten 2014 och våren 2015 ofrivilligt indragna i en tragikomisk
            historia som gällde huruvida föreningar som driver secondhandförsäljning
            för att finansiera sin sociala hjälpverksamhet ska vara momsbelagda
            eller inte.
          </p>
          <p xml:id="i-7typ4iyiXEDBWf7DhfZfDf">
            Efter ett avgörande i Högsta förvaltningsdomstolen kom Skatteverket
            under förra hösten till slutsatsen att secondhandbutiker som drivs
            av ideella föreningar och trossamfund under vissa förutsättningar
            konkurrerar med kommersiell handel och därför ska beläggas med
            25-procentig moms. Att vinsten från ideell secondhand oavkortat
            går till människor som lever i socialt utsatta situationer hade
            helt förbisetts ifrån.
          </p>
          <p xml:id="i-W4ncHBmktFLWMQs7apLFhs">
            Skatteverkets ställningstagande kom att innebära stora problem
            för åtskilliga välgörenhetsorganisationer. Många tvingades lägga
            värdefull tid på att fundera över administrativa frågor i stället
            för att sköta sina ordinarie uppgifter, vissa hann till och med
            börja dra ned på hjälpverksamheten.
          </p>
          <p xml:id="i-FkGxvGaw2sDjC4YYLRKK77">
            Kristdemokraterna drev aktivt denna fråga gentemot regeringen
            under vintern och våren, både inom ramen för riksdagen och i medierna.
            I maj avslutade sedan regeringen frågan genom ett så kallat utskottsinitiativ
            i finansutskottet som klargjorde dels att föreningar även i fortsättningen
            är momsbefriade, dels att de ska kompenseras för den moms som
            betalas in under 2015. Kristdemokraterna stödjer förstås detta.
          </p>
          <head xml:id="i-8Xot1BLa8ZCptSmVaLwmmg" type="h1">
            Viktigt att ytterligare synliggöra skattetrycket
          </head>
          <p xml:id="i-MG971PsMxetVLuAp97TvXo">
            Som angavs ovan sjönk skattetrycket i Sverige under alliansregeringsåren.
            Sverige har dock alltjämt en av de högsta skattekvoterna i världen.
            Inom OECD var det år 2013 endast fyra länder som hade ett högre
            skattetryck än vårt land.
          </p>
          <p xml:id="i-BUMsBV81b2bJ5eU46AC5Kr">
            Studier visar dock att svenskarna i gemen inte vet hur högt skatteuttaget
            är. Detta framkom inte minst i en rapport som samhällsdebattören
            och teknologie doktor Nima Sanandaji presenterade nyligen. En
            viktig orsak till detta är att stora delar av skattetrycket kan
            betecknas som dolt.
          </p>
          <p xml:id="i-Mx1pKj8rDyc13PHERP2XrA">
            Detta är problematiskt av flera anledningar, inte minst för att
            det försvårar för medborgarna att bedöma huruvida man får ut det
            som utlovats av de inbetalade skattepengarna. Om stora delar av
            skatterna är dolda för medborgarna är det också svårare att bilda
            opinion för lägre skatter, men samtidigt enklare att höja desamma.
          </p>
          <p xml:id="i-422jTk5XwmU86MBvRZ9vuE">
            I år deklarerade 5,4 miljoner personer (av totalt 7,7 miljoner)
            elektroniskt. Det var cirka 170 000 personer fler än förra året.
            Drygt 656 000 personer deklarerade via sms. Att servicen gentemot
            medborgarna ökar och deklarationerna förenklas måste ses som positivt.
            Samtidigt leder det sannolikt till att färre personer riktar full
            uppmärksamhet mot sina skatteuppgifter, vilket kan bidra till
            de resultat som Sanandaji påvisar.
          </p>
          <p xml:id="i-9qBkFSK86dg63hJwvTAzdJ">
            Så vad kan man då göra? Offentliga arbetsgivare måste visa vägen
            genom att tydligare redovisa samtliga skatter och avgifter på
            lönebeskedet. Kanske kan vi därutöver ha ett system där en arbetstagares
            lön, skatt och arbetsgivaravgift för ett ögonblick läggs på löntagarens
            bankkonto men där skatten och avgifterna lika snabbt försvinner
            därifrån.
          </p>
          <p xml:id="i-3zJSbRvWecLu8r195fhima">
            Det är inte mer än rätt att vi politiker kontinuerligt arbetar
            med att belysa och informera om hur vårt samhällssystem fungerar
            och vilka fundament det vilar på. En sådan viktig faktor är skattesystemet
            och medborgarnas vilja att betala skatt. För att förtroendet framöver
            ska fortsätta att vara stort för skattesystemet behöver vi göra
            vad vi kan för att informera om hur det fungerar och hur mycket
            skatt som egentligen tas in.
          </p>
          <head xml:id="i-6PHYBD1dzirT3dkVnz4x28" type="h1">
            Stärkt juridiskt skydd för företagare
          </head>
          <p xml:id="i-V8hmySDnfWiuNgT9hscqpp">
            Många företagare utsätts för brott. Det rör sig om allt från
            bedrägerier och bluffakturor till bolagskapningar eller osund
            konkurrens från yrkeskriminella som driver regelrätta verksamheter
            utan att betala skatt.
          </p>
          <p xml:id="i-FY8CdD4rZDBjHuNmBRbc9T">
            Kristdemokraterna menar att legitimationskontroll alltid bör
            göras vid ändring av person- eller företagsuppgifter hos Skatteverket
            och Bolagsverket. I första hand ska fler uppmuntras att använda
            e-tjänster där inloggning sker med e-legitimation, bank-id eller
            andra godkända sätt för legitimering. Den som vill lämna in en
            ansökan manuellt ska kunna göra detta via servicekontor där Skatteverket
            eller Bolagsverket finns.
          </p>
          <p xml:id="i-9Gegvwjb2XnK4NoDqyksLD">
            Så kallade bluffakturor har blivit ett allvarligt problem. Varje
            bluffaktura är i sig ofta på en ganska liten summa men eftersom
            det sker organiserat kan gärningsmännen med några knapptryck skicka
            ut fakturor som sammantaget är på mycket stora belopp. Nuvarande
            bestämmelser om bedrägerier är inte anpassade för den systematik
            som dessa brott begås med idag. Utredningen ”Stärkt straffrättsligt
            skydd för egendom” (SOU 2013:85) föreslår att ett nytt brott,
            grovt fordringsbedrägeri, införs. Kristdemokraterna menar att
            detta förslag bör genomföras.
          </p>
          <p xml:id="i-3YCeMfy4JW62Bw1L1rCfYm">
            Ytterligare en form av bedrägeri är att använda en annan persons
            identitet för att vilseleda en tredje person att exempelvis leverera
            varor. Syftet är att den vars identitet man använder ska stå för
            kostnaderna. För att komma åt detta bör identitetsstöld kriminaliseras
            som ett särskilt brott. Även i denna del har utredningen ”Stärkt
            straffrättsligt skydd för egendom” lämnat förslag på hur detta
            kan göras.
          </p>
          <p xml:id="i-7hkhEd7pi7x51nN2Sy4xU1">
            Enligt aktiebolagslagens regler för personligt ansvar vid kapitalbrist
            är ett aktiebolags styrelse och ledning inte ansvariga gentemot
            borgenärerna. Motsvarande bestämmelse gäller dock inte skatteskulder,
            där en styrelse kan hållas ansvariga om det saknas skatteinbetalningar
            vid likvidation, även om styrelsen följt alla steg i avseende
            på kontrollstämma etc. Kristdemokraterna vill se över och begränsa
            styrelsens och ledningens personliga ansvar för skatteskulder
            i fall där lagen har följts.
          </p>
          <p xml:id="i-Mqev6UYpK5p4bCqgyfp94L">
            Företag kan idag inte få ersättning för juridiska kostnader i
            väntan på dom i skattemål vid förvaltningsdomstol. Kristdemokraterna
            vill se över regelverket och göra det möjligt för företag att
            söka interrimsersättning för rättegångskostnader i väntan på prövning
            i högre instans, när Skatteverket överklagar.
          </p>
          <p xml:id="i-KM5t8KoYSajvCvT8PugWbN">
            Vid till exempel skattemål är ordningen sådan att företagare
            måste betala utdömd skuld i väntan på avgörande från förvaltningsdomstolarna.
            En entreprenör kan därmed rent teoretiskt få huset utmätt även
            om vederbörande senare frikänns i högre instans. De anståndsregler
            som finns är begränsade och tillämpas mycket restriktivt. Kristdemokraterna
            vill se över anståndsreglerna. Det måste finnas synnerliga skäl
            om anstånd inte ska beviljas.
          </p>
          <p xml:id="i-J6N5a1xy5qQMRkRxauWobo">
            I och med riksdagens antagande av Alliansens budgetmotion hösten
            2014 fick Skatteverket i uppdrag att förenkla företagares skatteadministration.
            Kristdemokraterna vill följa upp och vid behov fortsätta detta
            arbete.
          </p>
          <head xml:id="i-JPk5fn8aQTMY3xnMrr4jD5" type="h1">
            Arbetet mot överskuldsättning
          </head>
          <p xml:id="i-Wn58TWmz6P5UVyXFDHbBiD">
            Att komma tillrätta med problemen kring överskuldsättning till
            följd av snabblån och sms-lån är en viktig fråga, inte minst för
            många ungdomar som riskerar att hamna i en mycket utsatt situation.
            Kristdemokraterna har på olika sätt arbetat för att göra förbättringar,
            exempelvis har det införts tillståndsplikt för snabblåneföretagen.
            Finansinspektionen har fått i uppdrag att utföra tillsyn av företagen
            och Konsumentverket har fått utökade sanktionsmöjligheter mot
            brister i kreditprövningen.
          </p>
          <p xml:id="i-4evNT3ZKskk1rudF2ye3Kz">
            Kristdemokraterna ställer sig positivt till att verka för en
            översyn av Kronofogdemyndighetens regler för vilka skulder som
            får lämnas över till myndigheten, liksom när det får göras. I
            kombination med Finansinspektionens tillsynsuppdrag kan det få
            en god effekt för minskad överskuldsättning.
          </p>
          <p xml:id="i-HFereCTLHVeJYgxqsoGRbc">
            Kristdemokraterna föreslår att Kronofogdemyndigheten tillförs
            medel för arbetet med att motverka överskuldsättning. Detta arbete
            bör exempelvis ta sig uttryck i förstärkt förebyggande arbete
            och för att undvika långa handläggningstider (se vidare Utgiftsområde
            18).
          </p>
          <head xml:id="i-4KEF4uNAGPSKCU1tpN3AbF" type="h1">
            Avveckling av fastighetstaxeringssystemet
          </head>
          <p xml:id="i-A5vjjoBBqomu4BVgLdx25B">
            Kristdemokraterna var drivande i reformeringen av den statliga
            fastighetsskatten. Vi vill nu gå vidare genom att helt slopa taxeringsvärdessystemet,
            vilket är kostnadskrävande och bidrar med krångel för enskilda
            småhusägare. Att systemet finns kvar gör det också enklare att
            återinföra fastighetsskatten enligt den tidigare modellen.
          </p>
          <p xml:id="i-FHGa9vsCHTTBknRkau5CDi">
            Bostadstaxeringsutredningen lämnade sitt betänkande till regeringen
            i augusti 2012. Denna lade fram två förslag: ett kring hur taxeringssystemet
            kan avvecklas och ett rörande hur systemet kan förenklas. Avvecklingsförslaget
            innebär att fastighetstaxeringen avskaffas för bostäder och lantbruksenheter
            och följaktligen att den löpande beskattningen inte längre kan
            beräknas utifrån taxeringsvärden.
          </p>
          <p xml:id="i-FsFPs5iSVFj9c4EmhYsk9i">
            Utredningen föreslår därför en ny modell för att beräkna den
            kommunala fastighetsavgiften och den statliga fastighetsskatten,
            utifrån storleken av byggnad respektive mark, alltså antalet kvadratmeter,
            med vissa maxbelopp. Kristdemokraterna anser inte att denna modell
            är optimal utan vill komplettera den genomförda utredningen i
            syfte att hitta ett system som blir mer rättvist.
          </p>
        </div>
        <div xml:id="i-M4dMD3Lf6sKG5pAHBLLnMW" type="motSignatures">
          <list xml:id="i-FztupTXfUdAirmFFBDf27Z">
            <item xml:id="i-6hM9wX5TBeZT7qm1egrVUr" who="i-YSKeLiTp6e1eVBrTwK4cRX">
              Aron Modig (KD)
            </item>
            <item xml:id="i-Y1CMbZkPXkqBWfbyiXRNHh" who="i-TodycJLEopZCV6uNkQANDV">
              Jakob Forssmed (KD)
            </item>
            <item xml:id="i-T1EJgam1dKnQTHmGM6ihDo" who="i-PgfrE9pakWspkNp9dr9ejT">
              Caroline Szyber (KD)
            </item>
            <item xml:id="i-BkvTVrRDkQmoNchVtBpfWd" who="i-PBSxPmi2qJkmc16jpZDA6Y">
              Robert Halef (KD)
            </item>
            <item xml:id="i-GKMd3epH9N95LhyKNJha6R" who="i-BaBRFz7sgjhbuqYiz8u7vt">
              Désirée Pethrus (KD)
            </item>
            <item xml:id="i-7pDEjL8AVbn6aiX2WHzhoH" who="i-DJgH7q21vrKJDYHFpgpTiX">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
