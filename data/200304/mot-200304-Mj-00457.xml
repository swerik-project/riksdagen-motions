<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Mj_0457/mot_200304_Mj_0457-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ457 pnr: s3033
          </p>
          <p>
            Motion till riksdagen 2003/04:MJ457
          </p>
          <p>
            av Michael Hagberg (s)
          </p>
          <p>
            Fettfeneklippning av lax och öring
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs om förändring av fiskeriförordningen (SFS 1994:1716)
            avseende krav om fettfeneklippning av lax och öring.
          </p>
          <p>
            Motivering
          </p>
          <p>
            Sedan i juli 2003 krävs att utplanterad lax eller öring i de
            fem stora sjöarna samt i havet (inklusive Östersjön) ska ha borttagen
            fettfena. Beslutet togs snabbt, och man kan utan att överdriva
            hävda att detta skapat problem för många som till gagn för samhället
            planterar ut lax eller öring. I Sveriges största sjö Vänern har
            fettfeneklippning av särskilda skäl tillämpats en längre tid.
            Detta för att skydda vild och utrotningshotad öring- och laxstam.
            Dessutom får endast fettfeneklippt fisk bärgas ur Vänern. Här
            har fettfeneklippningen således ett syfte. Om man jämför detta
            med förhållandet i Östersjön och Stockholms skärgård är situationen
            helt annorlunda. I det sistnämnda området finns exempelvis ingen
            utrotningshotad havsöringsstam. Östersjön är ett öppet system
            med mycket havsöring, både vild och inplanterad, som till ansenlig
            del även kommer från våra grannländer. Märkningsförsök för havsöring
            visar att öringen lever kustnära och i skärgården samt att maximalt
            50 procent av öringarna fiskas upp. Det är således meningslöst
            från miljö-, art- eller stamskyddssynpunkt att fettfeneklippa
            den öring som planteras ut i området. Med andra ord innebär kravet
            om fettfeneklippning i detta område endast att kostnaden för att
            hantera den fisk som ska utplanteras ökar. En
          </p>
          <p>
            uppskattning gjord av ansvarig förvaltning inom Stockholms stad
            visar att drygt en tredjedel av priset för ensomrig öring är kostnad
            för fettfeneklippning. Med tanke på de stora kvantiteter som varje
            år placeras ut blir det stora summor, som i det här fallet inte
            gör någon nytta.
          </p>
          <pb facs="riksdagen-motions-pdf/data/200304/mot_200304_Mj_0457/mot_200304_Mj_0457-0002.pdf"/>
          <p>
            2003/04:MJ457
          </p>
          <p>
            Det vore därför önskvärt med en förändring av fiskeriförordningen
            (SFS 1994:1716) så att detta krav antingen försvinner eller åtminstone
            tillämpas med sunt förnuft.
          </p>
          <p>
            Stockholm den 1 oktober 2003
          </p>
          <p>
            Michael Hagberg (s)
          </p>
        </div>
      </div>
    </body>
  </text>
</TEI>
