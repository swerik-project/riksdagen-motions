<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__878/mot_1965__ak__878-001.pdf"/>
      <fw xml:id="i-AV7kSWBXMt81PhkPyCjDMM">
        10 Motioner i Andra kammaren, nr 878 år 1965
      </fw>
      <div type="motHeader" xml:id="i-kFBYVKgmvDCXJKjtGm4NR">
        <div type="motTitle" xml:id="i-W5WiDWv6exRJPQHpb5cv6V"/>
        <div type="motSubmissionInfo" xml:id="i-A471m74CzuKsBPHoUZprzq"/>
      </div>
      <div type="motBody" xml:id="i-8nPZ2MhLg7ZCWhWXgGbiHP">
        <div xml:id="i-2Myzjn84Jxx67N6umcrMqs">
          <p xml:id="i-GrYsgugEEeVpQ6cZBaAR6t">
            Nr 878
          </p>
          <p xml:id="i-YUwYX1EnANeZFbnfvuvLUt">
            Av herr Persson i Heden m. fl., i anledning av Kungl. Maj:ts
            pro- position nr 100, angående ändrad organisation av ratio- naliseringsverksamheten
            på jordbrukets och trädgårds- näringens områden.
          </p>
          <p xml:id="i-DNMmZtJPf1SpVzSrSZVyKf">
            I propositionen nr 100 framlägges principförslag till ändrad
            organisation för jordbrukets och trädgårdsnäringens rationalisering.
            Hushållningssäll- skapets och lantbruksnämndens uppgifter på rationaliseringsområdet
            skall enligt propositionen sammanföras i ett nytt regionalorgan,
            betecknat lant- bruksnämnd. Hushållningssällskapen avses bestå
            men skall enligt förslaget få sina uppgifter begränsade till att
            vara kontaktorgan mellan de nya lant- bruksnämnderna och näringsutövarna
            inom jordbruk och trädgårdsnäring. Förslaget i propositionen innebär
            att Kungl. Maj:t skjutit den parlamen- tariska jordbruksutredningens
            organisationsförslag helt åt sidan. Den ut- formning, som Kungl.
            Maj:t nu föreslår, har över huvud taget inte varit föremål för
            utredning. Jordbruksutredningen föreslog i sitt betänkande angående
            rationalise- ringsorganisationen (SOU 1964:55), att hushållningssällskapets,
            lantbruks- nämndens och skogsvårdsstyrelsens arbetsuppgifter skulle
            övertas av ett nytt regionalorgan, benämnt lantbrukssällskap (alternativ
            A). Vid sidan av rationaliseringsorganet skulle byggas upp en
            medlemsorganisation efter förebild av hushållningssällskapen.
            Lantbrukssällskapets styrelse skulle omfatta elva ledamöter. Av
            dessa skulle fem, däribland ordföranden, utses av Kungl. Maj:t,
            två av landstinget och fyra av medlemmarna. Beträffande den centrala
            organisationen föreslog jordbruksutredningen att lantbrukssty-
            relsen och skogsstyrelsen skulle sammanslås till ett ämbetsverk,
            benämnt skogs- och lantbruksstyrelsen. Som motivering för detta
            organisationsförslag framhöll jordbruksutred- ningen att man funnit
            att det mera är sambandet mellan olika rationalise- ringsgrenar
            än skillnaderna dem emellan, som bör ligga till grund för den
            framtida rationaliseringsorganisationens utformning. De statliga
            ekono- miska insatserna inom skilda rationaliseringsgrenar måste
            avvägas i förhål- lande till varandra. Särskild vikt måste fästas
            vid att varje jord- och skogs- bruksföretag betraktas som en helhet
            samt att en samlad bedömning av markens lämplighet för jordbruk
            och skogsbruk sker. Vidare framhöll ut- redningen att väsentliga
            uppgifter, sammanhängande med strukturrationa-
          </p>
          <pb facs="riksdagen-motions-pdf/data/1965/mot_1965__ak__878/mot_1965__ak__878-002.pdf"/>
          <fw xml:id="i-9R1HnHif1J2U4zyUqdz6TZ">
            Motioner i Andra kammaren, nr 878 år 1965 11
          </fw>
          <p xml:id="i-KqGQgSXvuZKZVpyZTPPUX4">
            liseringen, måste handhas av ett och samma organ beträffande
            såväl jord som skog, särskilt då den aktiva inköpsverksamheten
            och tillämpningen av förvärvslagstiftningen. Om regionalorganet
            skall kunna göra tjänst som befrämjare av en pro- gressiv utveckling
            inom de berörda näringarna, är det nödvändigt, framhöll utredningen,
            att möjligheter även framdeles finns för en egenverksamhet pådriven
            av yrkesutövarnas egna initiativ. Endast därigenom torde regional-
            organet till sig kunna överföra och bibehålla det intresse, som
            kommit hus- hållningssällskapen till del och som tagit sig uttryck
            i medlemskap i organet och ekonomiskt stöd i skilda former från
            enskilda, jordbrukets förenings- rörelse, landsting m. fl. De
            resurser, som hushållningssällskapen nu dispone- rar för sådana
            ändamål, borde enligt utredningen kunna utgöra ekonomisk bas för
            denna näringsutövarnas egenverksamhet. På denna grund skulle regionalorganet
            ha att svara för de samlade insatserna för tillskapandet av rationella
            ekonomiska företag, att förmedla kunskaper om den tekniska och
            ekonomiska utvecklingen samt att befrämja och stimulera tillägnandet
            av en effektiv produktionsteknik. Jordbruksutredningen underströk
            som utomordentligt betydelsefullt för ett framgångsrikt rationaliseringsarbete
            på jordbrukets, skogsbrukets och trädgårdsnäringens områden, att
            arbetet omfattas av ett positivt intresse bland berörda yrkesutövare.
            Regionalorganets kontakt med näringsutövarna skulle, såsom framhållits,
            bl. a. bygga på en medlemsorganisation med av- giftsbetalande
            medlemmar. Verksamheten skulle därmed få en värdefull lokal förankring
            samtidigt som intresset för densamma bland enskilda och sammanslutningar
            bättre skulle kunna tillvaratas. Den möjlighet, som här- igenom
            förelåg att bevara kontinuiteten från hushållningssällskapen och
            att ge det nya rationaliseringsorganet en direkt anknytning till
            för verksam- heten direkt intresserade, var enligt utredningen
            av betydande värde. Med- lemsorganisationen skulle, såsom framgått,
            tillförsäkras inflytande på verk- samheten bl. a. genom representation
            i rationaliseringsorganets styrelse. Departementschefen har i
            propositionen sålunda icke godtagit jordbruks- utredningens förslag,
            att skogsvårdsstyrelsernas verksamhet skall övertas av det nya
            regionalorganet. Som motivering för sin ståndpunkt anför depar-
            tementschefen i stort sett endast, att nära nog alla remissinstanser
            med skoglig anknytning skulle ha uttalat sig för att skogsvårdsstyrelserna
            beva- ras som självständiga organ. Därutöver hänvisar departementschefen
            till att riktlinjerna för den framtida skogspolitiken skall behandlas
            av en sär- skild utredning, varför det inte nu skulle vara lämpligt
            att infoga skogs- vårdsstyrelserna i ett för jordbruk och skogsbruk
            gemensamt regionalt organ. Departementschefens motivering beträffande
            skogsvårdsstyrelserna är enligt vår mening föga underbyggd. Det
            bör exempelvis framhållas, att Skogs- och lantarbetsgivareföreningen,
            Lantarbetareförbundet samt RLF,
          </p>
          <pb facs="riksdagen-motions-pdf/data/1965/mot_1965__ak__878/mot_1965__ak__878-003.pdf"/>
          <fw xml:id="i-CFdW6NRN1PzyC1d91QkiHx">
            12 Motioner i Andra kammaren, nr 878 år 1965
          </fw>
          <p xml:id="i-Jd8jAmChTziGtN9efMxAdQ">
            Sveriges lantbruksförbund och Sveriges skogsägareföreningars
            riksförbund tillstyrkt jordbruksutredningens förslag. De tre sistnämnda
            organisatio- nerna kan sägas representera strängt taget samtliga
            enskilda jordbrukare och skogsägare. Skogsvårdsstyrelserna betjänar
            f.n. till övervägande del bondeskogsbruket. Detta förhållande
            torde komma att känneteckna även framtiden. Inom bondebruket är
            de kombinerade företagen dominerande och kommer av vad som framgår
            av den på jordbruksutredningens uppdrag utförda undersökningen,
            »Det svenska lantbrukets effektiviseringsvägar&gt; (SOU 1963:66),
            att även för framtiden vara den främsta företagsformen. De motiv
            som jordbruksutredningen enligt ovan anfört för infogande av skogsvårdsstyrelserna
            i ett för jordbruk och skogsbruk gemensamt regional- organ synes
            oss övertygande. Övervägande skäl måste alltså anses tala för
            en sådan organisationsutformning. Därest den aviserade utredningen
            om den framtida skogspolitiken f. n. kan anses vara ett hinder
            för en sådan lösning, bör detta givetvis leda till slutsatsen
            att principbeslut inte bör fattas i nu- varande sammanhang. Särskilt
            anmärkningsvärd är den utformning som föreslås i propositio- nen
            beträffande hushållningssällskapens framtida verksamhet. Jordbruks-
            utredningen underströk angelägenheten av goda kontakter mellan
            närings- utövarna och rationaliseringsorgan, vilket syfte skulle
            främjas bl. a. genom den ovan refererade medlemsorganisationen.
            Departementschefen medger att rationaliseringsverksamheten bör
            bedrivas i god kontakt med närings- utövarna. Enligt propositionen
            skall hushållningssällskapen fungera som en fristående kontaktorganisation
            främst med uppgift att sprida information om rationaliseringsverksamheten
            till näringsutövarna och från dessa in- hämta allmänna synpunkter
            på rationaliseringsarbetets bedrivande i olika hänseenden. Sällskapens
            stadgar skall även vid den nya utformningen fastställas av Kungl.
            Maj:t eller av myndighet som Kungl. Maj:t bestämmer. Ny verksamhet
            skall sällskapen inte få upptaga utan särskilt tillstånd. Hus-
            hållningssällskapen skall enligt propositionen inte vara representerade
            i lant- bruksnämnden, men de skulle få inflytande på valet av
            lantbruksnämnds- ledamöter via landstingen, vilket skulle möjliggöras
            genom att landstingen, innan de utser ledamöter, samråder med
            hushållningssällskapen. En sådan utformning av hushållningssällskapens
            organisation kan givet- vis inte skapa de önskvärda förutsättningarna
            för en god kontakt mellan näringsutövarna och rationaliseringsorganet
            och över huvud taget inte för näringsutövarnas egenverksamhet.
            Hushållningssällskapen skulle med pro- positionen bli en statskontrollerad
            medlemsorganisation utan inflytande och med snävt begränsade möjligheter
            till egna initiativ. Det är enligt vår mening inte sannolikt att
            en sådan organisation skulle kunna upprätthållas med något större
            positivt värde för rationaliseringsverksamheten. Departementschefen
            har med hänvisning till statskontorets remissytt- rande hävdat
            att det skulle vara principiellt främmande för den statliga för-
          </p>
          <pb facs="riksdagen-motions-pdf/data/1965/mot_1965__ak__878/mot_1965__ak__878-004.pdf"/>
          <fw xml:id="i-Htf6VCw7jQMcSPL7RXuxS3">
            Motioner i Andra kammaren, nr 878 år 1965 13
          </fw>
          <p xml:id="i-NbKjvZJKhLmXWNVJvUyCG7">
            valtningen att knyta en medlemsorganisation till en statlig myndighet.
            De nuvarande hushållningssällskapen har dock i huvudsak en sådan
            anknyt- ning genom att de äger att utse två av lantbruksnämndens
            ledamöter. Natur- ligtvis skall det medges att en sådan anknytning
            av på medlemskap baserad organisation till ett förvaltningsorgan
            inte är vanligt förekommande. Från konstitutionell synpunkt kan
            dock inte i en parlamentarisk demokrati hin- der anses möta för
            en sådan utformning. I det här avsedda fallet måste det anses
            riktigt att näringsutövarna tillförsäkras visst inflytande på
            den verksamhet, som måste bedrivas i samarbete mellan näringsutövarna
            och förvaltningsorganet. Kontakten med näringsutövarna bör sålunda
            upprätt- hållas genom en medlemsorganisation enligt den utformning,
            som jord- bruksutredningen förordat. Den aviserade utredningen
            om den framtida skogsbrukspolitiken kan, såsom vi framhållit,
            motivera att principbeslutet om organisationen av rationaliseringsverksamheten
            skjutes på framtiden. Ett ytterligare skäl här- för är den aviserade
            organisationsutredningen. Önskvärt synes oss vara att principbeslutet
            fattas sedan jordbruksutredningen, skogsbruksutredningen och organisationsutredningen
            fullföljt sina uppgifter. Ifrågavarande utred- ningsarbeten synes
            oss kunna genomföras så skyndsamt, att dröjsmål för rationaliseringsverksamheten
            inte behöver uppstå. På denna grundval yrkar vi sålunda avslag
            på propositionen nr 100.
          </p>
          <p xml:id="i-7Tibap19YzT754GrTXriov">
            Skulle riksdagen dock anse, att principbeslut bör fattas i nuvarande
            sam- manhang, förordar vi, att jordbruksutredningens organisationsförslag
            lägges till grund för beslutet, dvs. beträffande den regionala
            organisationen alter- nativ A och beträffande den centrala organisationen
            sammanförande av skogsstyrelsen och lantbruksstyrelsen till skogs-
            och lantbruksstyrelsen. Därest riksdagen dock skulle finna att
            organisationen bör baseras på för- slaget i propositionen, bör
            det enligt vår mening vara ett minimivillkor att hushållningssällskapen
            garanteras inflytande på lantbruksnämndsverksam- heten genom rätt
            att utse ledamöter av lantbruksnämnden. Enligt vår me- ning bör
            Kungl. Maj:t utse ordföranden och två andra ledamöter, lands-
            tinget två ledamöter och hushållningssällskapet fyra ledamöter.
            Med anledning av vad ovan anförts får vi hemställa, I. att riksdagen
            måtte avslå propositionen nr 100 med förklaring att principbeslut
            om organisationen av rationali- seringsverksamheten på jordbrukets,
            skogsbrukets och träd- gårdsnäringens områden bör fattas i senare
            i motionen an- givna sammanhang; II. att riksdagen, därest yrkandet
            under I. icke skulle bi- fallas, måtte godtaga de av jordbruksutredningen
            föreslagna grunderna för omorganisationen av de statliga och stats-
            understödda rationaliseringsorganen på jordbrukets, skogs- brukets
            och trädgårdsnäringens områden; samt
          </p>
          <pb facs="riksdagen-motions-pdf/data/1965/mot_1965__ak__878/mot_1965__ak__878-005.pdf"/>
          <p xml:id="i-X9zNcM78trFXJzT9ibwGFX">
            14
          </p>
          <fw xml:id="i-PJ5u2qBNapikjCR4XLcDM7">
            Motioner i Andra kammaren, nr 878 år 1965
          </fw>
          <p xml:id="i-CVCXkHh1Sni62CszLWhYvs">
            III. att riksdagen, därest propositionen anses böra läggas till
            grund för beslut, måtte besluta, att lantbruksnämnden må bestå
            av nio ledamöter, varav Kungl. Maj:t skall äga utse ordförande
            och två andra ledamöter, landstinget två ledamö- ter och hushållningssällskapet
            fyra ledamöter. Stockholm den 27 april 1965
          </p>
          <p xml:id="i-7XmVZVRT6aWG5BedxWAzha">
            Arne Persson i Heden
          </p>
          <p xml:id="i-NJW7QSygXQteYrTow7u2SL">
            Erik Larsson Erik Grebäck Johannes Antonsson i Norderön
          </p>
          <p xml:id="i-2mkBhA4dXiWraNjtrRbsTz">
            ESSELTE AB, STHLM 65 514697
          </p>
        </div>
      </div>
    </body>
  </text>
</TEI>
