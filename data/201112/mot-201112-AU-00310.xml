<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00310">
  <teiHeader>
    <fileDesc>
      <titleStmt>
        <title>Arbetstidsförkortning</title>
        <author corresp="i-RnWtNUQCpycyMXbuRLTXcR">av Josefin Brink m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetstidsförkortning</title>
          <idno type="rdwebb">GZ02A310</idno>
          <rs type="number">A310</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A310/text</ref>
          <ref type="dokument_url_html">http://data.riksdagen.se/dokument/GZ02A310</ref>
          <ref type="dokumentstatus_url_xml">http://data.riksdagen.se/dokumentstatus/GZ02A310</ref>
          <ref type="doc">http://data.riksdagen.se/fil/8EB888BA-7B87-4536-8F4D-B9586DE7D286</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E5WBecLkKjuBF6DGntCTLg" type="signed"/>
        <correspContext corresp="i-E5WBecLkKjuBF6DGntCTLg">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction type="numbering" xml:id="i-5nSbKaGh9u1b6jW4s9ujuy">
          <date when="2011-10-06"/>
        </correspAction>
        <correspAction type="submission" xml:id="i-9RAFGsq7jbEy3W2ecnPL5k">
          <date when="2011-10-04"/>
        </correspAction>
        <correspAction type="transfer" xml:id="i-EcSqcVKdaf3bUYLh3CyPdt">
          <date when="2011-10-04"/>
        </correspAction>
        <correspAction type="assigned" xml:id="i-XYhUVggJFUquqMQd339L8o"/>
        <correspContext corresp="i-XYhUVggJFUquqMQd339L8o">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-GrTNGqSSRSvqnRS5MhELtZ">
            Förslag till riksdagsbeslut
          </head>
          <p xml:id="i-PaxaDV2cLTLXWLQ8YnNvvx">
            Riksdagen tillkännager för regeringen som sin mening vad som
            anförs i motionen om att en målmedveten strategi för att stegvis
            förkorta arbetstiden från dagens 40 till 30 timmar i veckan snarast
            bör tas fram.
          </p>
        </div>
        <div type="motContent">
          <head type="h1" xml:id="i-C7s9EKqveybZn94NihAgoi">
            Motivering
          </head>
          <p xml:id="i-GLNwEWF7ZmzB7WTB9iNH1q">
            Normalarbetstiden i arbetstidslagen har legat still på 40 timmar
            per vecka i snart fyrtio år. I praktiken ligger den avtalade veckoarbetstiden
            för stora grupper på arbetsmarknaden betydligt lägre. I många
            branscher finns kollektivavtal som har ett lägre heltidsmått än
            lagens 40 timmar. Det är företrädesvis tjänstemannagrupper med
            relativt höga löner som tecknat avtal om kortad normalarbetstid.
          </p>
          <p xml:id="i-7VHUPuC6yaCqG8FzLRbqcj">
            I andra branscher och yrken är i stället deltidsarbete utbrett.
            Deltidsarbeten och visstidsanställningar som innebär kort och
            varierande veckoarbetstid är särskilt vanliga i kvinnodominerade
            LO-yrken, som handeln, restaurangbranschen, städbranschen och
            inom vård och omsorg där lönerna är relativt låga.
          </p>
          <p xml:id="i-UeyCNWDTG8cWPQZszKgpnM">
            Veckoarbetstidens längd och vad det kostar den enskilde att jobba
            mindre än 40 timmar i veckan varierar alltså i dag beroende på
            yrke, klass och kön. Medan relativt privilegierade grupper redan
            i dag får ut en heltidslön för att jobba mindre än 40 timmar i
            veckan, betalar andra grupper själva priset för kortare arbetstid
            genom deltidsarbete och därmed följande deltidslön.
          </p>
          <p xml:id="i-Ht6c1oHusn7Ws1gnwzKkcJ">
            Mer än en miljon personer arbetade deltid andra kvartalet 2011,
            enligt Statistiska centralbyrån (SCB). Ungefär en tredjedel av
            dem betraktar sig som deltidsarbetslösa, det vill säga de vill
            arbeta mer än de gör, medan resten anser att de har den arbetstid
            de vill ha eller orkar med. Kvinnor är kraftigt överrepresenterade
            i båda kategorierna. Det förhållandet avspeglar den onda cirkel
            som upprätthåller de könsrelaterade orättvisorna i hemmen och
            i arbetslivet. Kvinnor utför fortfarande det mesta av det obetalda
            hemarbetet och jobbar i gengäld oftare deltid. De kvinnodominerade
            branscherna och yrkena är i sin tur anpassade till detta mönster,
            vilket gör att deltidsjobb och tillfälliga anställningar oftare
            är det enda som erbjuds där, i motsats till manligt dominerade
            branscher och yrken där heltidsjobb är det normala.
          </p>
          <p xml:id="i-RTTDek2K6XD9tfejkeqvkU">
            Arbetsvillkor, lön och arbetstid påverkar också hur länge man
            orkar arbeta. Den faktiska pensionsåldern har ett tydligt samband
            med klass, och i de tyngsta jobben även kön. De som jobbar inom
            tung servicesektor utan krav på yrkesutbildning orkar sällan jobba
            ända fram till 65 års ålder. Den faktiska pensionsåldern för kvinnor
            och män i den här kategorin är 53,6 respektive 56,1 år. I andra
            änden av spektrumet finns verkställande direktörer, högre ämbetsmän
            och specialister som har en faktisk pensionsålder på 64,4 år för
            kvinnor och 64,6 för män (Källa: Arbetslivsinstitutet).
          </p>
          <p xml:id="i-AjvWqPYTt5ZLeMcFhc5H2c">
            Vänsterpartiet anser att detta mönster måste brytas. Det måste
            vara möjligt för både kvinnor och män, arbetare och tjänstemän
            att arbeta heltid och kombinera arbete, föräldraskap och fritid
            utan att slita ut sig. Det kräver en rad förbättringar både i
            arbetslivet och i välfärdssystemen. Vi vill därför stärka rätten
            till heltid och minimera de otrygga anställningarna. Arbetsmiljöarbetet
            måste förstärkas och inflytandet över den egna arbetssituationen
            öka. Ansvaret för hemarbete och föräldraskap måste delas jämnt
            mellan kvinnor och män. Tillgång till barnomsorg måste garanteras
            också för dem som arbetar på kvällar, nätter och helger. Dessa
            förslag utvecklar vi i andra motioner.
          </p>
          <p xml:id="i-ASV4u9VDEXTMrRp596BV87">
            Vi anser också att det är dags att på nytt väcka frågan om en
            generell arbetstidsförkortning. Fram till 1970-talet kortades
            arbetstiden stegvis tills 40-timmarsveckan lagstadgades år 1973.
            Sedan dess har den legat still, trots en enorm ökning av vinster
            och produktivitet i näringslivet.
          </p>
          <p xml:id="i-JsiHtDb2PcXRVr5aZB3PAa">
            Enligt SCB ökade produktiviteten med 65 procent mellan 1980 och
            2009. Under samma period minskade löneandelen av det samlade produktionsresultatet
            i Sverige från strax under 76 procent till 69 (Källa: RUT, Dnr
            2010:1914). Det ekonomiska utrymmet för arbetstidsförkortning
            med bibehållen lönenivå är alltså betydande i ekonomin som helhet.
            För att det utrymmet ska komma alla på arbetsmarknaden till del
            behövs det en lagstadgad arbetstidsförkortning. Vi menar att förkortningen
            ska genomföras i en sådan takt att arbetstagarnas inkomster inte
            minskar.
          </p>
          <p xml:id="i-XxLxyrMSFobFfKwZwKxP7">
            Vilka konsekvenser en förkortning av normalarbetstiden skulle
            få för arbetsvillkor, sysselsättning och samhällsekonomin som
            helhet är inte helt lätt att förutse och beräkna. Det finns dock
            goda skäl att anta att de samhällsekonomiska effekterna av en
            arbetstidsförkortning skulle bli positiva, såsom minskade sjuktal
            genom mindre stress, samt att den genomsnittliga pensionsåldern
            kan höjas, givet att arbetstidsförkortningen inte sker till priset
            av ökad arbetsbelastning och sjunkande inkomster. En förutsättning
            för en lyckad arbetstidsförkortning är därför att den genomförs
            i dialog med arbetsmarknadens parter.
          </p>
          <p xml:id="i-2ujpy4mcMokpFvtQWHqKsH">
            En målmedveten strategi för att stegvis förkorta arbetstiden
            från dagens 40 till 30 timmar i veckan bör därför snarast tas
            fram. Ett rimligt första steg är att sänka den lagstadgade normalarbetstiden
            till 37 timmar per vecka. Detta bör riksdagen som sin mening ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-UTv64ExbiphEfuxTUjXbYm">
              Josefin Brink (V)
            </item>
            <item xml:id="i-2t4RBKbs1ZKS7WqmuNYWfS">
              Ulla Andersson (V)
            </item>
            <item xml:id="i-QsgPBWJooyDSdQh2oCStpU">
              Rossana Dinamarca (V)
            </item>
            <item xml:id="i-D5k5EEipRekYuGWgWuSCpL">
              Christina Höj Larsen (V)
            </item>
            <item xml:id="i-UzByaGae9KZ7LEKXJsrzKR">
              Wiwi-Anne Johansson (V)
            </item>
            <item xml:id="i-2HEmJo2J2XFJpQyA3nRMdz">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
