<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__ak__220/mot_1943__ak__220-001.pdf"/>
      <fw xml:id="i-Btot5tfqRASY5Dd2vsodYf">
        Motioner i Andra kammaren, nr 220. 9
      </fw>
      <div type="motHeader" xml:id="i-Hd1U24fwCaH3LHmuUCn61w">
        <div type="motTitle" xml:id="i-21kEaUq1UPBiY8w3Y4g8H2"/>
        <div type="motSubmissionInfo" xml:id="i-WKySqfWNxuJAo2DgUSop8d"/>
      </div>
      <div type="motBody" xml:id="i-FLJFKvggUxMag5K2qb3wnN">
        <div xml:id="i-Wvojv1FvsJYz2dvVnS5h6H">
          <p xml:id="i-QFWhUosWs6sNRtU3mPR4Nj">
            Nr 220.
          </p>
          <p xml:id="i-65RSA5eLS6vmwpGd7K6t5t">
            Av herr Nilson i Eskilstuna m. fl., angående förbud för ungdom
            under aderton år att vinna tillträde till ofent- lig danstillställning.
          </p>
          <p xml:id="i-TTPshnS7NDs16jrisMcws9">
            Det är en allmän företeelse, att vid tider med rik penningtillgång
            och tider, som på samma gång innebära en påfrestning på folkmoralen,
            tilltager nöjeslystnaden på ett oroväckande sätt. Så har skett
            i vårt land under senare år. De siffror rörande inkomster från
            de offentliga nöjestillställningar, som äro tillgängliga, likaså
            vittnesbördet om den tilltagande ungdomsbrottsligheten samt de
            erfarenheter, som barna- vårdsnämnder och andra, som ha med ungdom
            att göra, gjort, gå i samma riktning. Klart är, att dessa missförhållanden
            ej kunna botas blott med rest- riktiva åtgärder. Det kräves även
            positiva insatser, både från det all- männa och enskilda, för
            att giva ungdomen något annat och bättre än detta, som verkar
            nedbrytande och nedrivande. Emellertid bör man inte underlåta
            att vidtaga de restriktiva åtgärder, som äro påkallade. Det är
            omvittnat från olika håll, att särskilt vid de offentliga dans-
            tillställningarna ett stort antal minderåriga personer beredes
            tillträde. Där förslösa de sina inkomster och indragas i ett nöjesliv,
            som ofta leder till ett sedligt förfall. F. n. ha de unga, exempelvis
            i Stockholm, möjlighet att varje kväll besöka offentlig danstillställning.
            Så sker också i mycket stor utsträck- ning, varav måste följa,
            att den unges ekonomi i högsta grad under- gräves. Mot slutet
            av veckan, i många fall redan i början av veckan, blir det föräldrarna,
            som tvingas att bistå sonen eller dottern med penningmedel, och
            på så vis uppstå konflikter i många hem. Det har även visat sig,
            att dessa ungdomar i stor utsträckning brista i ansvar både mot
            sin omgivning och mot sig själva. Ofta inställa de sig för sent
            till arbetet. En annan gång stanna de hemma någon dag »på grund
            av sjukdom». Sanningen är dock den, att pojken eller flic- kan
            i många fall varit fullständigt uttröttade efter flera nätters
            dans. De ha helt enkelt inte orkat gå till arbetet. Man kan förstå
            detta, då exempelvis »La Visite» i Stockholm har tillstånd att
            varje kväll anordna dans till klockan 1 och lördagar och söndagar
            till klockan 2 på natten.
          </p>
          <pb facs="riksdagen-motions-pdf/data/1943/mot_1943__ak__220/mot_1943__ak__220-002.pdf"/>
          <fw xml:id="i-EgdwxYKT9MKXTXLsYiHdTy">
            10 Motioner i Andra kammaren, nr 220.
          </fw>
          <p xml:id="i-8k71S76murUzZVmC2FxAGn">
            Därest minimiåldern för tillträde till offentlig danslokal sattes
            vid 18 år, skulle den fördelen uppstå, att de yngsta deltagarna
            med större lätthet kunde hindras tillträde, även om en del svårigheter
            beträf- fande kontrollen komme att stå kvar. Emellertid skulle
            en sådan åt- gärd med största sannolikhet hälsas med glädje av
            såväl föräldrar som andra ansvarskännande medborgare. Att ungdom
            i åldern 16—17 år kväll efter kväll vistas i denna miljö måste
            förr eller senare få skadliga konsekvenser. Man får inte glömma,
            att denna ungdom i 16—17 årsåldern ännu befinner sig i en utvecklingsperiod
            och ofta i en mycket ömtålig och känslig sådan. I händelse av
            att minimiåldern komme att sättas vid 18 år för till- träde till
            offentlig danstillställning, komme, som ovan nämnts, san- nolikt
            vissa svårigheter att uppstå, beträffande en effektiv kontroll.
            Då svåra missförhållanden f. n. äro rådande, torde det vara nödvän-
            digt, att ungdomen vid besök å offentlig danslokal uppvisade visst
            legitimationskort. Ehuru denna fråga utan tvivel hör till det
            komplex av spörsmål, som ungdomsvårdskommittén har att utreda,
            torde en åtgärd av här föreslagen art från statsmakternas sida
            omedelbart, och innan nämnda kommitté är i tillfälle att redovisa
            resultatet av sitt arbete och därav föranledda förslag, vara både
            väl motiverad och av nöden. Förslaget kan inte på något sätt vara
            ett föregripande av ungdomsvårdskommit- téns arbete, som ju rör
            sig på en så pass bred front, att dess arbets- resultat inte kan
            förväntas inom den närmaste tiden. På grund av vad som anförts
            tillåta vi oss föreslå,
          </p>
          <p xml:id="i-33xUtNPhHpYRoB8y3FPziT">
            att riksdagen ville i skrivelse till Kungl. Maj:t anhålla om
            en skyndsam utredning av frågan och om möjligt under innevarande
            års riksdag framläggande av förslag om sådant stadgande, att ungdom
            under 18 år ej må beredas tillträde till offentlig danstillställning.
          </p>
          <p xml:id="i-Wj8GDqxwNEYYfYumL9Qydm">
            Stockholm den 23 januari 1943.
          </p>
          <p xml:id="i-URs3PzAwKR79vr4EhmYSH7">
            Joh. Nilson. G. Mosesson. Verner Hedlund, Östersund.
          </p>
        </div>
      </div>
    </body>
  </text>
</TEI>
