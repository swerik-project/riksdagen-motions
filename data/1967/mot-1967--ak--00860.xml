<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__860/mot_1967__ak__860-001.pdf"/>
      <fw xml:id="i-7J1PqrVt4QcP88dTdXsexR">
        Nr 860—865 = Motioner i Andra kammaren, nr 860 år 1967 1
      </fw>
      <div type="motHeader" xml:id="i-HqxxzVrQhAn1Wc1FmHYY3">
        <div type="motTitle" xml:id="i-HpDZq7HJGgnYPz1CE1zepz"/>
        <div type="motSubmissionInfo" xml:id="i-AEbPwy9HL14CfXTDdALqtV"/>
      </div>
      <div type="motBody" xml:id="i-N3c14M7XsrjNFAwdsBUWeb">
        <div xml:id="i-MXpeGPkyA2DpQSGVMX2DoD">
          <p xml:id="i-wPUX9BiU8W5RuMZPveoy8">
            Nr 860
          </p>
          <p xml:id="i-Q8uwBeFytRxwLQ5TvtQqp6">
            Av herr Arvidson, i anledning av Kungl. Maj:ts proposition nr
            4, angående reformerad lärarutbildning.
          </p>
          <p xml:id="i-GEoKJCZhAWa6yeizYW3tqn">
            Kungl. Maj:ts proposition nr 4 angående reformerad lärarutbildning
            bygger i stor utsträckning på de förslag som avgivits av 1960
            års lärar- utbildningssakkunniga. Kungl. Maj:t har därvid i anslutning
            till remiss- behandlingen av de sakkunnigas huvudbetänkande på
            vissa betydelsefulla punkter kommit fram till andra lösningar
            än de av de sakkunniga för- ordade.
          </p>
          <p xml:id="i-R54PS6pETeXrFcPKHckvzt">
            1. Lärarutbildningens uppgifter
          </p>
          <p xml:id="i-KtEDhXHQ3mLFgHKMdt76hu">
            Vid beräkningen av behovet av lärare inom olika områden av skolväsen-
            det har departementschefen kommit till betydligt högre siffror
            än de av de sakkunniga framräknade. Emot de nya beräkningsgrunderna
            torde ingen invändning kunna riktas. Det förtjänar emellertid
            noteras, att de sakkunniga räknat med eventualiteten av ett betydligt
            större lärarbehov än det i be- tänkandet förutsedda och följaktligen
            föreslagit en starkt utpräglad elasti- citet i lärarutbildningsorganisationen.
            Det förtjänar understrykas, att departementschefen i stort kunnat
            an- sluta sig till de nydanande synpunkter på lärarutbildningens
            mål som de sakkunniga framfört.
          </p>
          <p xml:id="i-Qze5jPrtufz1xbkTaUvHRa">
            2. Lärarutbildningens innehåll och utformning a Utbildningen
            av klasslärare
          </p>
          <p xml:id="i-8wMYF1oB4A5mRhZccv1uB2">
            Lärarutbildningssakkunniga hade föreslagit, att all lärarutbildning
            skulle grundas på genomgånget gymnasium. För de sakkunniga hade
            det framstått som ett väsentligt önskemål, att det nya skolsystemets
            helhetssyn fick sin motsvarighet i helhetssynen på lärarutbildningen.
            Inom skolsystemet har den gamla dualismen (parallellskolesystemet)
            upphävts. Det finge inte bli så, att dualismen bevarades inom
            lärarutbildningen. Följaktligen borde all lärarutbildning vila
            på gemensam grund (gymnasium). Redan i proposi- tionen om det
            gymnasiala stadiets skolformer till 1964 års riksdag intog departementschefen
            den hållningen, att fackskolan borde vara tillräcklig grund för
            klasslärarutbildningen, och alltsedan dess har farhågor yppats
            att den gamla dualismen mellan läroverkslärare och folkskollärare
            skulle bevaras i nya former. I proposition nr 4 till årets riksdag
            löser emellertid departementschefen frågan så, att fackskola i
            princip godtages också som
          </p>
          <p xml:id="i-YC43j1Y3AeH9hqHEmebfo">
            Bihang till riksdagens protokoll 1967. 4 saml. Nr 860—3865
          </p>
          <pb facs="riksdagen-motions-pdf/data/1967/mot_1967__ak__860/mot_1967__ak__860-002.pdf"/>
          <fw xml:id="i-HxqAvbJyZdEpNhMr2GvNCU">
            2 Motioner i Andra kammaren, nr 860 år 1967
          </fw>
          <p xml:id="i-3zFW6k7HE4aPkSir2bQQiy">
            grundval för universitetsstudier. Därmed skulle dualismen vara
            upphävd och likställigheten vara garanterad. På s. 123 f. i propositionen
            hänvisar departementschefen till att en sär- skild utredning,
            den s.k. kompetensutredningen, tillsatts »för att utreda frågan
            om främst gymnasie- och fackskoleutbildningens kompetensvärde
            inklusive de postgymnasiala utbildningsvägarnas intagningsbestämmelser&gt;.
            Departementschefen fortsätter:
          </p>
          <p xml:id="i-LoX8U5y7KZranZQvhi3Z5F">
            I direktiven till denna (se 1966 års riksdagsberättelse s. 290)
            uttalade jag bl. a. att en fundamental regel, då det gäller att
            uppställa behörighetsvillkor för en viss utbildning i form av
            krav på förutbildning, bör vara att dessa villkor grundas på vad
            som är sakligt motiverat med hänsyn till den fortsatta verksamheten.
            Tendenser att låta prestigesynpunkter eller andra ovid- kommande
            omständigheter påverka utformningen av behörighetsvillkor måste
            självfallet motverkas. Vidare framhålls att det oftast är angeläget
            att till en utbildningsväg kunna rekrytera personer med varierande
            förut- bildning och erfarenheter i fråga om såväl nivå som inriktning.
            En viktig förutsättning för att utbildningsväsendet skall fungera
            rationellt är att be- hörighetsreglerna inte präglas av ett snävt
            betraktelsesätt. Möjligheter måste sålunda finnas för att på olika
            vägar meritera sig för en viss utbildning eller ett visst yrke.
            Som redan framhölls i prop. 1964:171 bör hela området för s.k.
            icke- akademisk, postgymnasial fackutbildning i princip tillhöra
            fackskolans kompetensområde. Kompetensutredningen skall enligt
            direktiven undersöka om inte bland de postgymnasiala utbildningsvägar,
            som i dag kräver student- examen eller motsvarande förutbildning,
            finns åtskilliga som bör kunna grundas på fackskolekompetens.
            I viss mening bör detta gälla även den s.k. akademiska postgymnasiala
            utbildningen. Principerna för den sistnämnda utbildningens anknytning
            till det underliggande skolväsendet skall sålunda tas upp till
            en förutsättningslös prövning. I direktiven framhölls att det
            all- männa villkoret i fråga om bredd i förutbildning eller erfarenheter
            bör kunna anses tillgodosett om den utbildningssökande har en
            gymnasial ut- bildning av inte alltför speciellt slag. Därutöver
            kan speciella behörighets- villkor behöva uppställas. Jag vill
            betona att det synsätt jag gett uttryck för i direktiven till
            kompe- tensutredningen ligger helt i linje med de av statsmakterna
            godtagna prin- ciperna för utvecklingen av det icke-obligatoriska
            skolväsendet. Det mer integrerade gymnasiala skolsystem, som håller
            på att införas, har till syfte att ge unga människor väsentligt
            större möjligheter än de har i dag att välja studievägar som de
            är bäst lämpade för och mest intresserade av. Skall detta uppnås,
            får inte en studieväg framstå som en återvändsgränd, som inte
            ger tillträde till breda och attraktiva avnämarområden.
          </p>
          <p xml:id="i-2FdHE7T7xAcb3wywA1Gvpw">
            Orden har synts mig så betydelsefulla, att jag velat anföra dem
            i deras helhet. Om de i de återgivna styckena uttalade principerna
            förverkligas, torde de garantera likställigheten, såvitt angår
            förutbildningen, mellan klasslärare och ämneslärare. Emellertid
            hänskjuts principens tillämpning till utredning. I och för sig
            är detta välmotiverat, men skäl finns för miss- tanken att det
            kommer att resas hårt motstånd mot varje förslag att öppna universitetsstudierna
            för fackskolans elever. För att fackskolan skall kunna
          </p>
          <pb facs="riksdagen-motions-pdf/data/1967/mot_1967__ak__860/mot_1967__ak__860-003.pdf"/>
          <fw xml:id="i-SZPvP9xkbF8v4hybT8gPXt">
            Motioner i Andra kammaren, nr 860 år 1967 3
          </fw>
          <p xml:id="i-4Ly9HhMkfZRNmg3BoYE5Rz">
            godtas som grundval för klasslärarutbildning krävs garantier
            i form av ett riksdagsuttalande att ämneslärarutbildning skall
            vila på principiellt samma förutbildningsgrund som klasslärarutbildning.
            Jag föreslår, att riksdagen gör ett sådant uttalande.
          </p>
          <p xml:id="i-M3QioHrDxUV8z8SBCX4P21">
            b. Utbildningen av ämneslärare I fråga om utbildningen av ämneslärare
            avviker Kungl. Maj:ts proposi- tion från lärarutbildningssakkunnigas
            förslag främst i fråga om adjunkts- utbildningen. De sakkunniga
            hade föreslagit en kategoriklyvning, som inne- bär att utbildningen
            av gymnasieadjunkter i fråga om normalstudietid blir ett år längre
            än utbildningen av högstadieadjunkter. Departementschefen avvisar
            tanken på en sådan kategoriklyvning av både principiella och prak-
            tiska skäl. Med hänsyn till stadiernas samverkan borde adjunkterna
            kunna tjänstgöra både på gymnasiet och på högstadiet. Med hänsyn
            till erforderlig kompetens för undervisning på gymnasiet borde
            enligt departementschefens mening kunskapsfördjupning (=tre terminers
            studium i stället för två) vara nog i ett ämne, medan de sakkunniga
            räknat med två. I förhållande till nuvarande kompetens innebär
            departementschefens förslag ingen nedskär- ning. Det kan beklagas,
            att departementschefen på detta sätt frångått de sak- kunnigas
            förslag, vilket utgjorde en garanti för tillräckliga kunskaper
            för adjunkterna inom gymnasiet. Emellertid torde Kungl. Maj:ts
            förslag inte i praktiken få några större verkningar. Erfarenheten
            har redan visat, att de akademiskt utbildade lärarna i regel föredrar
            gymnasieundervisning fram- för högstadieundervisning. Man kan
            därför vänta, att de universitetsstude- rande, som förbereder
            sig för lärarbanan, skaffar sig högre betyg i sina ämnen för att
            bättre kunna hävda sig i konkurrensen om adjunktstjänsterna vid
            gymnasierna. Gymnasiet skulle även på denna väg kunna räkna med
            att få en lärarkår med fullgoda ämneskunskaper över hela linjen.
            Ett villkor härför är emellertid, att de studerande tillerkänns
            studiemedel även för den tid som åtgår för det extra år som kan
            beräknas tas i anspråk för denna fördjupning av studierna. Jag
            föreslår, att riksdagen uttalar sig i denna riktning.
          </p>
          <p xml:id="i-GznBpjhAzP3w2YhbjzckFm">
            3. Utbildningens yttre organisation
          </p>
          <p xml:id="i-UVk6rPDmg5AsGBtkaKpUXD">
            Lärarutbildningssakkunniga hade föreslagit, att klasslärarnas
            hela ut- bildning och ämneslärarnas praktiska utbildning förläggs
            till gemensamma lärarhögskolor, vilkas kärna skulle utgöras av
            en pedagogisk-vetenskaplig institution. I en reservation hade
            jag föreslagit en annan anordning: att lärarhögskolorna skulle
            införlivas med universiteten som ev. pedagogiska fakulteter. För
            både reservanterna och sakkunnigmajoriteten framstod det
          </p>
          <pb facs="riksdagen-motions-pdf/data/1967/mot_1967__ak__860/mot_1967__ak__860-004.pdf"/>
          <fw xml:id="i-Uy8Vjdf26b2fKeXksFD86E">
            4 Motioner i Andra kammaren, nr 860 år 1967
          </fw>
          <p xml:id="i-3gq9W2KwM9HsWfSJRHjUhM">
            som ett villkor för fullödig lärarutbildning att den skedde i
            vetenskaplig miljö och med vetenskapliga målsättningar. Departementschefen
            har beträtt en helt annan väg. I realiteten bibehålls seminarieutbildningen,
            dvs. en lärarutbildning utan kontakt med vetenskap- lig forskning
            och vetenskaplig miljö. Det bör visserligen noteras, att de- partementschefen
            klart betonar, att de mindre lärarhögskolorna, som skall ge enbart
            klasslärarutbildning, skall vara jämställda med de större lärar-
            högskolorna i avseende på denna utbildning. Med den föreslagna
            organisa- tionen är detta emellertid omöjligt. I' dagens läge
            synes man inte kunna komma längre än att kräva, att lärarutbildningen
            förläggs enbart till städer som antingen har universitet eller
            universitetsfilial. Visserligen är universitetsfilialerna inte
            avsedda för förskning i egentlig mening, men de kommer att garanteras
            viss kontakt med universitetsforskningen och därigenom erbjuda
            en mot forskning inriktad miljö. En sådan lokalisering av klasslärarutbildningen,
            att utbild- ning av klasslärare alltid sker i samma stad som utbildning
            av ämneslärare, ger också vissa utsikter till en framtida integrering
            med större möjligheter till upprättandet av pedagogisk-vetenskapliga
            centra. Jag föreslår därför att riksdagen ville göra det uttalandet,
            att den nu föreslagna yttre organisa- tionen av klasslärarutbildningen
            göres provisorisk och att strävandena bör inriktas på avvecklingen
            av sådana läroanstalter för utbildning av klass- lärare som inte
            är belägna i städer med universitet eller universitetsfilial.
          </p>
          <p xml:id="i-PE6PwmrcDZkT9mhKr8kKw4">
            Med hänvisning till ovanstående föreslår jag, : att riksdagen
            ville uttala
          </p>
          <p xml:id="i-Wnowg2jB8HmcMNKhM8xeKK">
            1. att utbildningen av ämneslärare och utbildningen av klasslärare
            skall i princip vila på samma förutbildnings- grund; 92. att studerande,
            som syftar mot adjunktskompetens, till- erkänns studiemedel för
            den tid som kan anses erforderlig för inhämtandet av kunskaper
            för högre betyg än vad som erfordras för vanlig adjunktskompetens;
            samt 3. att den av Kungl. Maj:t föreslagna organisationen av klasslärarutbildningen
            skall betraktas som provisorisk i av- vaktan på en bättre samordning
            mellan klass- och ämnes- lärarutbildning. Stockholm den 9 februari
            1967
          </p>
          <p xml:id="i-GbNaEWHm8fnQJCLvipPNwn">
            Stellan Arvidson (s)
          </p>
        </div>
      </div>
    </body>
  </text>
</TEI>
