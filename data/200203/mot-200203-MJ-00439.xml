<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0439/mot_200203_MJ_0439-0001.pdf"/>
      <div type="motHeader" xml:id="i-HZbU8T1EM6nVAERGetnN5k">
        <div type="motTitle" xml:id="i-XYkFt17rSYUE8gzBMSWMKk"/>
        <div type="motSubmissionInfo" xml:id="i-PXgu48UzGQLiTJHhz8CYSG"/>
      </div>
      <div type="motBody" xml:id="i-DxZoeqYCKbsJpwwcGNT4ve">
        <div xml:id="i-9M9ecEQXxk7nrpWcEqYoe7">
          <p xml:id="i-5AubhJQHjRHPL2H4ZpEY6H">
            12
          </p>
          <p xml:id="i-BYdD3p9y213jw77eJm2L8z">
            2002/03 mnr: MJ439 pnr: v372
          </p>
          <p xml:id="i-SiBkjFGRn6yTDrH1mLk6Ji">
            Motion till riksdagen 2002/03:MJ439
          </p>
          <p xml:id="i-UxK3srzLAbyAmiWqPpAwfF">
            av Sven-Erik Sjöstrand och Kjell-Erik Karlsson (v)
          </p>
          <p xml:id="i-MgKqJKx47oKrXJBhaz7i1A">
            Djur på cirkus
          </p>
          <p xml:id="i-KRmPm3GusCSZC4NVNHZFJT">
            Förslag till riksdagsbeslut
          </p>
          <p xml:id="i-HUeJQ4umdbQjim6Qj6crEd">
            1. Riksdagen tillkännager för regeringen som sin mening vad i
            motionen anförs om att icke-domesticerade djur inte skall få förevisas
            på cirkus. 2. Riksdagen tillkännager för regeringen som sin mening
            vad i motionen anförs om att förhållandena för de djur som deltar
            i cirkusar skall förbättras.
          </p>
          <p xml:id="i-2wGhfv7enh5cHeCpkrkVG4">
            Motivering
          </p>
          <p xml:id="i-44JFbpBXtVGdbqJp4tWCZ7">
            48 i djurskyddslagen säger att djur skall hållas på ett sådant
            sätt att det främjar deras hälsa och ger möjlighet till naturligt
            beteende. Även djuren på cirkusar omfattas av den bestämmelsen
            men de tvingas ändå leva större delen av sina liv i trånga burar
            och transporteras runt hela landet. Ofta hålls djuren i kedjor
            och de har sällan möjlighet att vistas i större hagar. Många av
            dessa djur har behov av att röra sig över stora områden och de
            far uppenbart illa av den behandling de utsätts för. Zoochosis,
            djurparkssjukan, kallas det beteende som många djur uppvisar på
            djurparker på grund av psykisk understimulering. Den stimulansfattiga
            miljön leder till att djuren, både elefanter, sjölejon, zebror
            och hästar, uppvisar s.k. stereotypa beteenden. Det kan innebära
            att de går fram och tillbaka, runt i en ring eller att de vaggar
            fram och tillbaka. Det händer att djuren stympar sig själva. Detta
            beteende som är vanligt bland cirkusdjur visar att de far psykiskt
            illa och att de försöker hantera den stress och den otrygga och
            trånga miljö de utsätts för. I djurskyddsförordningen 35 8 regleras
            vilka djur som får visas upp på cirkus. Bland de djur som får
            förevisas på cirkus finns också icke- domesticerade djur som zebror
            och sjölejon. När djurskyddslagen antogs 1987 ansåg regeringen
            att cirkusarna skulle tillåtas att fortsätta ha elefanter och
            sjölejon trots att djurskyddslagens 4 8 inte kunde uppfyllas.
          </p>
          <pb facs="riksdagen-motions-pdf/data/200203/mot_200203_MJ_0439/mot_200203_MJ_0439-0002.pdf"/>
          <p xml:id="i-Dctcq9ffqvz2UTYxVWvzSY">
            2002/03:MJ439
          </p>
          <p xml:id="i-Wz1Mk2DRvWkkdcuEfxNEYt">
            13
          </p>
          <p xml:id="i-GydJ8Mn3wCaFB7Y66ghMvD">
            I stället skulle förhållandena vid transporten och förvaringen
            förbättras. Detta gjordes med motiveringen att cirkus är en gammal
            kulturform som det är viktigt att bevara.
          </p>
          <p xml:id="i-DehgoUNmQHg2q7i2Fy8YFR">
            Djurskyddslagen skall skydda varje individ mot lidande oavsett
            ekonomiska intressen. Detta borde även gälla kulturella intressen
            och då framför allt på cirkusar eftersom djur är bara en del av
            cirkusen och inte ett krav för att cirkuskulturen med en kringresande
            underhållning skall bevaras. Det är inte rimligt att icke-domesticerade
            djur skall hållas i den fångenskap som en cirkus innebär och även
            förhållandena för övriga djur som deltar i cirkusar bör förbättras.
            Sådana förbättringar bör omfatta begränsningar av transporterna
            av cirkusdjuren, begränsa tiden då djuren är instängda och garantera
            att djuren får vistas ute och röra sig fritt en väsentlig del
            av dagen. Det bör också garanteras att de djur som naturligt lever
            i flock ges möjlighet att vistas i grupp med andra djur av samma
            art. Detta bör riksdagen som sin mening ge regeringen till känna.
          </p>
          <p xml:id="i-Etvp8mtXf596ipW1TDC5Xj">
            Stockholm den 19 oktober 2002
          </p>
          <p xml:id="i-CKkrfkRaa3rU7aUqHdz9qe">
            Sven-Erik Sjöstrand (v) Kjell-Erik Karlsson (v)
          </p>
        </div>
      </div>
    </body>
  </text>
</TEI>
