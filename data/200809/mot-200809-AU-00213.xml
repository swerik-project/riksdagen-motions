<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-AU-00213">
  <teiHeader>
    <fileDesc>
      <titleStmt>
        <title>Reformering av svensk arbetsrätt</title>
        <author corresp="i-Ev6Dx3pWj2WT32VGQpabaz i-KvKhrEa3hJDxAgEGxpLp41">av Finn Bengtsson och Katarina Brännström (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Reformering av svensk arbetsrätt</title>
          <idno type="rdwebb">GW02A213</idno>
          <rs type="number">A213</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GW02A213/text</ref>
          <ref type="dokument_url_html">http://data.riksdagen.se/dokument/GW02A213</ref>
          <ref type="dokumentstatus_url_xml">http://data.riksdagen.se/dokumentstatus/GW02A213</ref>
          <ref type="doc">http://data.riksdagen.se/fil/0568F7ED-B3FC-4C7D-AE8D-8069A0C1A392</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KvKhrEa3hJDxAgEGxpLp41</idno>
            <name>Katarina Brännström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DVvNrLyRaG3mDnDFCxb3BJ" type="signed"/>
        <correspContext corresp="i-DVvNrLyRaG3mDnDFCxb3BJ">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-KvKhrEa3hJDxAgEGxpLp41"/>
        </correspContext>
        <correspAction xml:id="i-EGoFi1ZYTbezgnWyFG72P7" type="numbering">
          <date when="2008-10-02"/>
        </correspAction>
        <correspAction xml:id="i-5ZpQupFsSnZoCTgbe64Rax" type="submission">
          <date when="2008-09-26"/>
        </correspAction>
        <correspAction xml:id="i-GiZvWadT7XHJg4Utb3CrX1" type="transfer">
          <date when="2008-09-26"/>
        </correspAction>
        <correspAction xml:id="i-cw5a8gGjuP5qd5Ys1thkR" type="assigned"/>
        <correspContext corresp="i-cw5a8gGjuP5qd5Ys1thkR">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YDC7XY8Bu7xXRt9FVG2ngh" type="motBody">
        <div xml:id="i-YBjbJ4N5skjmDTxbfdvrt1" type="motProposal" subtype="förslag">
          <head xml:id="i-3iW53tCJ8hoz82aMvC1z8E">
            Förslag till riksdagsbeslut
          </head>
          <p xml:id="i-GUaBzz7i4WnVjUye3hYPs5">
            Riksdagen tillkännager för regeringen som sin mening vad som
            anförs i motionen om att reformera arbetsrätten i Sverige.
          </p>
        </div>
        <div xml:id="i-CGiN8pxpBDtBEvuX81FJyk" type="motContent">
          <head xml:id="i-MuFmZeQSxutB2sfNsHX1qW" type="h1">
            Motivering
          </head>
          <p xml:id="i-X8jGb4Ba8buJNzX5mR3Up3">
            Att företag vågar starta, stanna, anställa och därmed expandera
            i Sverige är kanske den enskilt viktigaste faktorn som förutsättning
            för en långsiktig garanti av att medel till den gemensamma välfärden
            tryggas. För framför allt små och medelstora företag är en rimligt
            flexibel arbetsrätt en nödvändig förutsättning. Arbetsmarknaden
            i Sverige är hårt reglerad. Vilka personer som förlorar sina arbeten
            vid personalneddragningar regleras i gällande lagstiftning.
          </p>
          <p xml:id="i-Cy1CLHyKqmH1xLxD3B3xZp">
            Grundregeln vid personalneddragningar är här den så kallade sist
            införst ut-regeln för vilken turordning som ska gälla vid permission
            av anställda. Det vill säga att de som arbetat kortast tid på
            arbetsplatsen är de som i första hand får lämna sina jobb vid
            uppsägningar. Regelverket medför därmed att yngre medarbetare
            löper större risk att förlora sina arbeten än äldre personal som
            arbetat länge i företaget. Regelverket kan ge upphov till stora
            problem i främst små och medelstora företag när man tvingas säga
            upp personal. Det är långt ifrån säkert att den personal som är
            viktigast för företagets framtid är liktydig med de personer som
            arbetat längst i denna organisation. För att därför mildra effekterna
            av turordningsreglerna för mindre företag har ett undantag från
            reglerna införts för dem som har högst tio anställda. I dessa
            företag kan två personer undantas från turordningsreglerna så
            att företaget även kan behålla den senast anställda om så är nödvändigt.
            Men inte heller i de minsta företagen kan företagarna i övrigt
            välja att säga upp dem som gör minst nytta för företaget. Många,
            särskilt småföretagare, anser därför att turordningsreglerna förhindrar
            dem från att utveckla verksamheten på bästa och mest ansvarsfulla
            sätt. I värsta fall kan icke-flexibla turordningsregler hindra
            ett företag som tvingats till personalneddragningar att behålla
            den önskade personalstyrkan, som kanske i sin tur är en förutsättning
            för att företaget överlever och därmed alla kvarvarande anställda
            garanteras sina jobb.
          </p>
          <p xml:id="i-TDTdFCETPaLu2YvXmZpgRF">
            De flesta företagare står därför inte bakom principen att antalet
            anställningsår på företaget ska ligga till grund för turordningen
            vid uppsägningar. Enligt en undersökning gjord av föreningen Företagarna
            (presenterad mars 2006 efter att ha genomförts av Skop på föreningen
            Företagarnas uppdrag) ansåg nästan 90 procent av de tillfrågade
            företagarna att turordningen ska bestämmas av vilka medarbetare
            som gör mest nytta på företaget. Endast 5 procent av de företagare
            som tillfrågats föredrog dagens regler där antalet anställningsår
            ligger till grund för turordningen. Att företagarna på detta sätt
            vill anpassa arbetsstyrkan efter vad som är bäst för företaget
            är kanske inte förvånande, men inte heller de anställda anser
            att dagens regelverk är det bästa. Från samma undersökning framgår
            nämligen att också en klar majoritet av svenska folket anser att
            de som ska få stanna kvar vid personalneddragningar är de som
            gör mest nytta på företaget. Omkring 60 procent av svenskarna
            ställer sig bakom denna princip. Endast 30 procent föredrar nuvarande
            regelverk.
          </p>
          <p xml:id="i-DZk7SHWxdYpnvZ3RTuHMiz">
            Det fanns enligt denna undersökning inga könsskillnader i synen
            på dessa frågor, men däremot varierar åsikterna mellan olika åldersgrupper.
            Äldre personer ansåg i betydligt högre grad än yngre att antalet
            anställningsår ska vara styrande för turordningsreglerna. I den
            yngsta åldersgruppen ansåg knappt 70 procent att turordningen
            ska avgöras av vem som gör mest nytta på arbetsplatsen. Skillnaden
            kan troligtvis förklaras av att dagens regler oftast leder till
            att yngre medarbetare har sämst anställningstrygghet. Oavsett
            hur mycket tid och engagemang personen har lagt ned i sitt arbete
            medför turordningsreglerna att han eller hon på grund av sina
            få anställningsår får vara bland de första att gå vid neddragningar.
            Det är en av anledningarna till att många ungdomar har svårt att
            etablera sig på den svenska arbetsmarknaden. Arbetslösheten bland
            ungdomar mellan 18 och 24 år är nästan tre gånger högre än arbetslösheten
            i andra åldersgrupper.
          </p>
          <p xml:id="i-SpY1Q7dJB4hD6GPHfd8pWj">
            Arbetsmarknaden i Sverige är även hårt reglerad när det gäller
            fastställan de av minimilöner. Dessa fastställs inte mellan arbetstagare
            och arbetsgivare utan bestäms av närmast tvingande kollektivavtal
            mellan arbetsgivarorganisationer och fackföreningar. De företag
            som inte vill skriva under kollektivavtal om lönevillkor riskerar
            att sättas i blockad av fackföreningarna. Det är en kraftig stridsåtgärd
            som många gånger omöjliggör fortsatt verksamhet, vilket inte minst
            ett antal uppmärksammade fall här i landet visat på under senare
            tid. Systemet syftar naturligtvis till att skydda arbetstagarna
            från alltför dåliga lönevillkor och att samtidigt undvika att
            vissa företag får konkurrensfördelar genom att betala ut alltför
            låga löner. Men systemet har också en baksida i och med att vissa
            som annars hade erbjudits anställning inte får det för att de
            tilltvingade kollektivavtalen ibland omöjliggör detta för arbetsgivaren.
            I de fall kollektivavtalen upplevs som orimliga för både arbetsgivare
            och arbetsta gare leder detta till problem, då den som vill anställa
            och den som vill anstäl las förhindras till detta önskade samarbete
            av en tredje part som egentligen inte berörs av förhandlingen.
            Med friare avtalsvillkor är därför tolkningen att fler skulle
            kunna erbjudas arbete än idag. Framför allt gäller detta på mindre
            ar betsplatser. På en arbetsplats som är bunden av kollektivavtal
            kan inte en arbetslös komma överens med företagaren om andra anställningsvillkor
            än de som följer avtalet. Det finns andra alternativ till att
            reglera dessa situationer. Ett är att låta den anställde fritt
            få välja om han eller hon vill acceptera det erbjudna jobbet.
            Ett annat är att motivera den anställde till att ta det aktuella
            jobbet eller annars förlora förmåner. Exempel på detta finns redan
            idag när det gäller jobb med löner i nivå med kollektivavtalen,
            då en arbetslös som tackat nej till att ta ett erbjudet jobb kan
            stängas av från arbetslöshetskassan.
          </p>
          <p xml:id="i-SBatSXDiKmJBJYgJZueSEa">
            Enligt samma undersökning av föreningen Företagarna (mars 2006
            via Skop), som hänvisats till ovan, fanns inte heller något starkt
            stöd för dagens modell där det alltså inte är möjligt för arbetslösa
            och företagare att komma överens om avtal som avviker från det
            gällande kollektivavtalet. De flesta av de tillfrågade företagarna
            ville att arbetslösa själva ska få välja om de vill acceptera
            ett jobb med lägre löner än kollektivavtalen. Mindre än 5 procent
            av företagarna ansåg att dagens regelverk bör gälla i dessa situationer.
            Även bland allmänheten finns det i denna undersökning ett brett
            stöd för att arbetslösa själva ska få välja om de vill ta ett
            erbjudet jobb eller inte. Nästan 70 procent av svenskarna uppgav
            att de stod bakom denna grundregel. Stödet för att stoppa de arbetslösa
            från att ta jobbet uppgick bara till 8 procent. Precis som i frågan
            om turordningsreglerna är det de yngre åldersgrupperna som är
            de främsta motståndarna till dagens system. I åldersgruppen 1834
            år vill 79 procent av svenskarna att den arbetslöse själv ska
            få välja om han eller hon ska acceptera jobberbjudandet.
          </p>
          <p xml:id="i-3uRRkbcyTKS9e4D7pNkPky">
            Sammanfattningsvis kan man därför, föga förvånande, konstatera
            att de största motståndarna mot nuvarande regelverk finns i de
            yngre åldersgrupperna. Det är den grupp som missgynnas mest av
            dagens regler. Men så är också ungdomsarbetslösheten nästan tre
            gånger högre än den totala arbetslösheten och därmed ett av de
            allra största problemen att ta itu med på arbetsmarknaden idag.
          </p>
          <p xml:id="i-Ck4XhfnUSFUhsf4LEd7RY">
            Vi anser att arbetsrätten behöver ses över, särskilt de förutsättningar
            som råder för små och medelstora företag, företagare och för allmänheten.
          </p>
        </div>
        <div xml:id="i-YNNYx5c55P453pwUTi4hzX" type="signatureBlock">
          <list xml:id="i-LjrVMtfqqJaSeHV2DPVu68">
            <item xml:id="i-F2Rouahxxta4iLVirRMc6m" who="i-Ev6Dx3pWj2WT32VGQpabaz" type="signature">
              Finn Bengtsson (m)
            </item>
            <item xml:id="i-DyFCsEG55vYiz3WuKArQ1k" who="i-KvKhrEa3hJDxAgEGxpLp41" type="signature">
              Katarina Brännström (m)
            </item>
          </list>
        </div>
      </div>
    </body>
  </text>
</TEI>
