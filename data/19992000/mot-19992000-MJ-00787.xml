<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0787/mot_199900_MJ_0787-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ787 pnr: s26020
          </p>
          <p>
            Motion till riksdagen 1999/2000:MJ787
          </p>
          <p>
            av Berndt Sköldestig och Sonia Karlsson (s)
          </p>
          <p>
            Besöksanläggning i Tåkern-Omberg-området
          </p>
          <p>
            Mot. 1999/2000
          </p>
          <p>
            Tåkern-Omberg-området med den angränsande slätten och Vättern
            är ett område som rymmer en unik samling av både kultur- och naturhistoriskt
            intressanta miljöer sett ur både nationellt och internationellt
            perspektiv. Ombergsbygden bär spår av många historiska kulturer
            från stenålder genom bronsålder och järnålder. Vid Alvastra anlades
            en pålbyggnad i kärrmarkerna vid Tåkerns dåvarande utflöde mot
            Vättern. I Hästholmen finns runristningar. Uppe på Omberg minner
            i första hand tre fornborgar om folkvandringstidens oro. Från
            vikingatiden finns den mest betydelsefulla runinskriptionen på
            Rökstenen. Med kristendomens intåg byggdes kyrkor, och den rika
            bygden medförde att kyrkorna kom att ligga tätt. I området finns
            ett stort antal kyrkor från 1100- och 1200-talen. Bygden ingick
            som en central del i kungamakten Sverige med den regerande Sverkerska
            ätten. Under denna tid anlades flera kloster som kom att betyda
            mycket för landets utveckling, bl.a. Alvastra kloster. Vid reformationen
            i mitten på 1500-talet drogs klostrens tillgångar in till kronan
            och de revs delvis, fortfarande finns delar av klostren kvar i
            Alvastra och Skänninge. Byggnadsmaterial från klostren användes
            till att bygga Vadstena slott som i dag är en kulturhistoriskt
            viktig plats. När det gäller naturvärdena är de unika, med Tåkern
            en av Nordeuropas finaste fågelsjöar, Omberg med många olika naturtyper
            samlade på en liten yta och en unik flora och fauna, Vättern med
            sitt rena vatten och möjlig - heterna till fiske och andra aktiviteter
            och slättlandet som ger bygden en alldeles speciell karaktär.
            Stora möjligheter till friluftsliv finns bl.a. genom vandringslederna
            på Omberg. Området rymmer stora möjligheter till utveckling av
            besöksnäring och turism framför allt för den ökande gruppen aktiva
            människor med intresse för natur och kultur. En besöksanläggning
            där den ovan beskrivna helheten visades tillsammans med de olika
            möjligheterna till natur- och kulturupplevelser skulle kunna vara
            en motor i utvecklingen av besöksnäringen. Vi föreslår att en
            utredning görs av placering, ekonomisering och innehåll i en besöksanläggning
            vid Tåkern-Omberg.
          </p>
          <pb facs="riksdagen-motions-pdf/data/199900/mot_199900_MJ_0787/mot_199900_MJ_0787-0002.pdf"/>
          <p>
            Hemställan Mot. 1999/2000
          </p>
          <p>
            MJ787 Med hänvisning till det anförda hemställs
          </p>
          <p>
            att riksdagen som sin mening ger regeringen till känna vad i
            motionen anförts om en besöksanläggning i Tåkern-Omberg-området.
          </p>
          <p>
            Stockholm den 1 oktober 1999
          </p>
          <p>
            Berndt Sköldestig (s) Sonia Karlsson (s)
          </p>
        </div>
      </div>
    </body>
  </text>
</TEI>
