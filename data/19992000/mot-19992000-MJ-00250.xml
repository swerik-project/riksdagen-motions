<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0250/mot_199900_MJ_0250-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ250 pnr: m1090
          </p>
          <p>
            Motion till riksdagen 1999/2000:MJ250
          </p>
          <p>
            av Göte Jonsson m.fl. (m)
          </p>
          <p>
            Anslagsfrågor inom utgiftsområdena 20 och 23
          </p>
          <p>
            Inledning
          </p>
          <p>
            Den socialdemokratiska regeringens förslag till statsbudget för
            åren 2000- 2002 innehåller inga stora nyheter. Efter att tidigare
            år ha genomfört en kraftig neddragning av miljöforskningen gör
            man ett stort nummer av ökade anslag till miljöforskningen från
            och med år 2000. Problemet är att man utgår från en så låg nivå
            att de föreslagna ökningarna inte är tillräckliga. Inom utgiftsområde
            23 i statsbudgeten låter regeringen det svenska jordbruket betala
            för att regeringen ska kunna klara utgiftstaket i stats- budgeten.
            Genom en senareläggning av utbetalningarna av arealersättningar
            och djurbidrag till efter årsskiftet 2000/2001 klaras utgiftstaket.
            Likviditets- förlusterna för jordbruket blir betydande och kan
            för enskilda näringsidkare leda till stora problem. Det är mycket
            olyckligt att regeringen på detta sätt låter jordbruksnäringen
            lida för problem som hänger samman med regeringens bristande förmåga
            att hantera utgiftstaket.
          </p>
          <p>
            Utgiftsområde 20 Allmän miljö- och naturvård Miljöforskning
          </p>
          <p>
            Sverige har under senare år tappat viktig kompetens på miljöområdet.
            Detta är direkt kopplat till den socialdemokratiska regeringens
            kraftiga ned- dragningar av anslagen till miljöforskning. All
            forskning måste vara lång- siktig och genomtänkt. För att Sverige
            åter ska kunna inta en ledande position inom miljöområdet krävs
            kraftigt höjda anslag till miljöforskningen. Vi föreslår att anslag
            A 5 Miljöforskning ökas med 30 miljoner kronor jämfört med regeringens
            förslag.
          </p>
          <p>
            Utgiftsområde 23 Jord- och skogsbruk Statens jordbruksverk
          </p>
          <p>
            Moderata samlingspartiet anser att stora delar av den svenska
            tillämpningen av den gemensamma jordbrukspolitiken inom EU, gjorts
            alltför krånglig och byråkratisk. Förenklingar av till exempel
            miljöstödsprogrammet gör att kostnaderna för Jordbruksverkets
            administration kan sänkas.
          </p>
          <pb facs="riksdagen-motions-pdf/data/199900/mot_199900_MJ_0250/mot_199900_MJ_0250-0002.pdf"/>
          <p>
            Med anledning av dessa förenklingar föreslår vi en minskning
            av anslag B 1 Statens jordbruksverk med 5 miljoner kronor jämfört
            med regeringens förslag.
          </p>
          <p>
            Livsmedelsekonomiska institutet
          </p>
          <p>
            Livsmedelsekonomiska institutet bildades den 1 juli 1999. Institutet
            ska bedriva utredningsverksamhet och analyser med ekonomisk inriktning
            inom livsmedelsområdet. Moderata samlingspartiet ifrågasätter
            behovet av ytterligare en myndighet inom detta område. Såväl Jordbruksverket
            som i viss mån Sveriges lantbruksuniversitet besitter nödvändig
            kompetens för att utföra den här typen av arbetsuppgifter. Jordbruksverket
            arbetar redan med flera av dessa frågor och risken för onödigt
            dubbelarbete är uppenbar. Moderata samlingspartiet föreslår därför
            att de uppgifter som Livsmedels- ekonomiska institutet har i uppdrag
            att utföra förs över till Jordbruksverket. Vi föreslår att anslag
            F 2 Livsmedelsekonomiska institutet minskas med 4 miljoner kronor
            jämfört med regeringens förslag.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen beslutar
            att under A 5 inom utgiftsområde 20 anvisa ett anslag om 80 000
            000 kr i enlighet med vad i motionen anförts, 2. att riksdagen
            beslutar att under B 1 inom utgiftsområde 23 anvisa ett anslag
            om 244 096 000 kr i enlighet med vad i motionen anförts, 3. att
            riksdagen beslutar att under F 2 inom utgiftsområde 23 anvisa
            ett anslag om 4 000 000 kr i enlighet med vad i motionen anförts.
          </p>
          <p>
            Stockholm den 5 oktober 1999 Göte Jonsson (m) Ingvar Eriksson
            (m) Carl G Nilsson (m)
          </p>
          <p>
            Catharina Elmsäter-Svärd (m) Lars Lindblad (m)
          </p>
          <p>
            Per-Samuel Nisser (m) Berit Adolfsson (m) Inger René (m) Anders
            G Högmark (m) Patrik Norinder (m) Lars Björkman (m)
          </p>
          <p>
            Ola Sundell (m)
          </p>
          <p>
            Mot. 1999/2000 MJ250
          </p>
        </div>
      </div>
    </body>
  </text>
</TEI>
