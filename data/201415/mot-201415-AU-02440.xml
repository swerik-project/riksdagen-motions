<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-AU-02440">
  <teiHeader>
    <fileDesc>
      <titleStmt>
        <title>Förbättrad arbetsmiljö</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2440 av Désirée Pethrus (KD)</title>
          <idno type="rdwebb">H2022440</idno>
          <rs type="number">2440</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H2022440/text</ref>
          <ref type="dokument_url_html">http://data.riksdagen.se/dokument/H2022440</ref>
          <ref type="dokumentstatus_url_xml">http://data.riksdagen.se/dokumentstatus/H2022440</ref>
          <ref type="docx">http://data.riksdagen.se/fil/1429A178-554C-4270-90BF-DFE8A4EABBC2</ref>
          <ref type="pdf">http://data.riksdagen.se/fil/E565DFB6-67D0-496B-AD6C-413351ECF68D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-i3bdzQdGuHoChSmftnBSR" type="signed"/>
        <correspContext corresp="i-i3bdzQdGuHoChSmftnBSR">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-4grbYZnDuAhkJ3V6rvGhGs" type="submitted">
          <date when="2014-11-10"/>
          <time when="15:43:21"/>
        </correspAction>
        <correspAction xml:id="i-Rq5Aq8p8TG88Z4YKajz5Xh" type="reviewed">
          <date when="2014-11-10"/>
          <time when="19:22:09"/>
        </correspAction>
        <correspAction xml:id="i-7ATHmoJXPB2TUV2n8jRmsK" type="referred">
          <date when="2014-11-12"/>
        </correspAction>
        <correspAction xml:id="i-6QYmka9coqu8ZkAda5PyrD" type="assigned">
          <date when="2016-10-02"/>
          <time when="23:20:11"/>
        </correspAction>
        <correspContext corresp="i-6QYmka9coqu8ZkAda5PyrD">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-VFubiT5ua1snBYpumUaxKT" type="behandlas_i"/>
        <correspContext corresp="i-VFubiT5ua1snBYpumUaxKT">
          <ref type="uppgift">2014/15:AU8</ref>
          <ref type="ref_dok_id">H201AU8</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">AU8</ref>
          <ref type="ref_dok_titel">Arbetsmiljö</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BqqAioMQ9ihrP1S2YhcBgx" type="motHeader">
        <div xml:id="i-PxvisFfCJ8KGKBMPErxad8" type="motTitle">
          Motion till riksdagen 2014/15:2440 av Désirée Pethrus (KD) Förbättrad
          arbetsmiljö
        </div>
      </div>
      <div xml:id="i-79VkvzgAYqKPnnEDgNjpuF" type="motBody">
        <div xml:id="i-9DaLXTZEr3kEga5XkCgw7M" type="motProposal" subtype="förslag">
          <head xml:id="i-47pMvmHTnWcthiji1qhPgL">
            Förslag till riksdagsbeslut
          </head>
          <list xml:id="i-8TM31q8eE3JYD3SNnUxocC" style="ol">
            <item xml:id="i-KyRXiGzS2Kn536XgahVhH4">
              Riksdagen tillkännager som sin mening vad som anförs i motionen
              om friskfaktorer som en konkurrensfaktor.
            </item>
            <item xml:id="i-dKYDcu3Pfyn9adVvv7QK5">
              Riksdagen tillkännager som sin mening vad som anförs i motionen
              om att förebygga hot och våld på arbetsplatser.
            </item>
            <item xml:id="i-C9bbth9oaPJ8h5xoYBJqgE">
              Riksdagen tillkännager som sin mening vad som anförs i motionen
              om att fortsätta stödja forskningen kring kvinnors hälsa.
            </item>
            <item xml:id="i-Paz7U2a9sUyrYeSpvP7NR2">
              Riksdagen tillkännager som sin mening vad som anförs i motionen
              om att arbeta för en nollvision för dödsolyckor i arbetslivet.
            </item>
          </list>
        </div>
        <div xml:id="i-PdDCL3LBM1BrkAqQJ1PfWK" type="motContent">
          <head xml:id="i-6qSDr9Z54YxwVpGqkhM77g" type="h1">
            Motivering
          </head>
          <p xml:id="i-QwSoctjXyMGydEADCUMczX">
            Tanken med arbetsmiljöarbetet är att det ska förebygga ohälsa
            och olycksfall samt motverka att människor utestängs från arbetet.
            Alliansregeringens ambition var under föregående mandatperioder
            att satsningar på arbetsmiljöinsatser skulle bidra till den samlade
            jobbpolitiken samt att den skulle lyfta fram arbetsmiljöns potential
            för ökad konkurrenskraft.
          </p>
          <p xml:id="i-6aTNXiHr52BwNAhXUHBem2">
            I Sverige har vi under lång tid arbetat för att förbättra arbetsmiljön.
            Vi vet att en god arbetsmiljö gynnar både arbetstagare och arbetsgivare.
            Ett hållbart arbetsliv är också en förutsättning för att Sverige
            ska stå sig konkurrenskraftigt i framtiden. Även på EU-nivå har
            frågan om vikten av en god arbetsmiljö medfört att man antagit
            en plan för att förbättra hälsan för EU:s befolkning. Europa kommer
            inte att kunna konkurrera med de nya stora drakarna Kina och Indien
            om vi inte har en frisk arbetskraft. Vi måste därför se till att
            förebygga sjukdom både i och utanför arbetslivet. I framtiden
            kommer friskfaktorer vara en konkurrensfaktor som alla företag
            kommer att mer eller mindre tvingas att ta med i sina kalkyler.
            Under den tidigare socialdemokratiska regeringen så förtidspensionerades
            140 människor om dagen i Sverige. Det var en utslagning av människor
            med höga mått som vi inte har råd att gå tillbaka till.
          </p>
          <p xml:id="i-3Hfwkffp2ueecqhDt5RSMi">
            Arbetslivet har förändrats och förändras i allt snabbare takt.
            Arbetsmarknaden har gått från industri- och fabriksjobb till en
            tjänstemarknad. Jobben kräver mer utbildning, mer självständigt
            analysarbete, service och social kompetens men också mer information
            än någonsin. Det ökade antalet stressrelaterade sjukdomarna måste
            tas på allvar. Även om datorer har gjort att vi kan arbeta snabbare
            så krävs det ändå allt snabbare insatser från de anställda.
          </p>
          <p xml:id="i-LHkNu7CcUoXhfAPxVxM1MK">
            Belastningsskador och stress är två stora sjukskrivningsorsaker
            idag och detta är stora utmaningar för företagen att hantera.
            De ska ha den företagshälsovård som krävs för att förebygga sjukdom
            och det är viktigt att man varje år utvärderar hälsan på företaget.
          </p>
          <p xml:id="i-57gtTGU9A86emAFdGBLEat">
            Många företag arbetar bra med det systematiska arbetsmiljöarbete
            som lagen kräver. Att man har en årlig kontroll av arbetsmiljön
            och de facto också åtgärdar de brister som finns. Och att man
            samverkar mellan parterna på arbetsplatsen men också med utomstående
            aktörer i rehabiliteringsärenden, som med försäkringskassa och
            företagshälsovård.
          </p>
          <p xml:id="i-C7EzLbReTnXiD5N2LZVsZY">
            Arbetsmiljöverket finns numera, förutom på hemsidan, på Facebook
            och når där många intresserade som också kan ställa frågor till
            verket. Det är en spännande utveckling där vi kan gå mot större
            interaktivitet med medborgarna direkt. Det ger också stöd till
            skyddsombud som kanske tvekar i olika frågor och som man få snabba
            svar på frågor.
          </p>
          <p xml:id="i-WofFecyibfZqZ2Fxihf4zy">
            Hot och våld är viktigt att förebygga ute på arbetsplatserna.
            Det är betydligt vanligare att kvinnor än män utsätts för hot
            och våld i arbetet. Arbetsmiljöverket har under Alliansens tid
            vid makten fått särskilda medel att arbeta förebyggande på detta
            område.
          </p>
          <p xml:id="i-XoFXvz65QNkmhJPFvsp4Ak">
            När det gäller den viktiga frågan om arbetsskador så kan vi konstatera
            att frekvensen anmälda arbetsolyckor för män och kvinnor i Sverige
            ligger långt under övriga EU-länder vad gäller skador och olyckor.
            Trots en viss uppgång de senaste åren.
          </p>
          <p xml:id="i-HzAxkT9TVHNt9tMKa3WGAk">
            Under Alliansens tid vid makten gjordes satsningar på Arbetsmiljöverket
            för att bidra till att förbättra kvinnors arbetsmiljö. Här kan
            nämnas uppdraget till Arbetsmiljöverket att genomföra kunskaps-
            och informationssatsningar för att främja jämställdhet och motverka
            hot och våld i arbetslivet. Och forskning på kvinnors hälsa gavs
            särskilda medel. Det är viktigt att vi fortsätter att stödja forskning
            kring kvinnors ohälsa. Samtidigt är det också angeläget att förebygga
            dödsolyckor i arbetslivet. Arbetsmiljöverket bör även få ett särskilt
            uppdrag att arbeta för en nollvision för dödsolyckor i arbetslivet,
            något som drabbar män oftare än kvinnor.
          </p>
          <p xml:id="i-7ut4z6XKFUmbEgyfvviQ3t">
            Nyligen inträffade en fruktansvärd tragisk olycka där två byggnadsarbetare
            dog och en skadades allvarligt på en byggarbetsplats i Hjorthagen
            i Stockholm, där det pågår ett bygge av ett biokraftvärmeverk.
            Vad som exakt orsakat dödsfallen är ännu inte klarlagt. Men de
            tre berörda kom från Polen och arbetade hos en polsk underentreprenör
            till Fortum Värme som är huvudman.
          </p>
          <p xml:id="i-GearJjz8cXMwizpkoEAXSD">
            När det gäller antalet dödsolyckor i arbetslivet har det minskat
            dramatiskt de senaste decennierna. Och arbetet att förebygga dödsolyckor
            har varit viktig för alliansregeringen. 2011 dog 58 personer i
            dödsolyckor på arbetsplatser, 2012 45 personer, 2013 35 personer
            och 2014 hittills 39 personer. En oroande utveckling. Under dessa
            år var det mellan 5 och 13 personer som var anställda i utländska
            företag men verksamma i Sverige, eller på annat sätt räknades
            in i den statistiken.
          </p>
          <p xml:id="i-Q4FXkwiCcPBgURifAVr5m4">
            Den ökade användningen av utländska underentreprenörer är en
            naturlig del av den fria rörligheten inom EU. Det får dock inte
            innebära att olyckor drabbar dessa på grund av bristfällig information
            om risker. Och den som ansvarar för arbetsmiljön måste se till
            att få fram information på språk som alla på byggarbetsplatsen
            förstår. Majoriteten av dödsfallen på arbetsplatser i Sverige
            drabbar inte utländsk arbetskraft. Men det får inte förhindra
            att vi gör allt som står i vår makt att minimera risker för dödsolyckor
            bland utländsk personal.
          </p>
          <p xml:id="i-6p7SeLa2uzom3CMk2mMZgp">
            Arbetsmiljöverket har under senare år tillförts extra medel inom
            bl.a. tre områden. Informations- och kunskapssatsningar, förstärkt
            information till utländska företag och arbetstagare samt marknadskontroll
            och standardiseringsarbete som innebär att man kontrollerar ex
            viktig skyddsutrustning att den är funktionell och säker.
          </p>
          <p xml:id="i-F6gbcg2Mxpjzy9DfCPWHXz">
            Dessutom presenterade alliansregeringen i september 2008 proposition
            2008/09:5 om nya regler för att motverka olycksfall och skapa
            bättre arbetsmiljö vid byggnads- och anläggningsarbete. Det gällde
            nya regler om planering och samordning under en hel byggprocess,
            från projektering till utförande av byggnadsarbetet. Regler som
            bygger på EU:s byggplatsdirektiv. Lagen trädde i kraft i januari
            2009 och innebar att krav ställs på ett arbetsmiljötänkande både
            före och under en byggprocess. En arbetsmiljösamordnare ska utses
            som ska se till att detta arbete genomförs på ett godtagbart sätt.
            Byggen som är varaktiga längre än 30 dagar och där fler än 20
            personer är involverade vid något tillfälle ska lämna in en förhandsanmälan
            till Arbetsmiljöverket. En arbetsmiljöplan ska presenteras av
            arbetsmiljösamordnaren, som också ska organisera skyddsarbetet
            om flera företag bedriver verksamhet på byggarbetsplatsen. En
            arbetsplats som inte följer detta kan drabbas av olika sanktionsavgifter.
          </p>
          <p xml:id="i-SPxVDcQrnoXTtqe6FMwDPL">
            Sverige ska fortsatt vara en förebild i att sätta hälsa och en
            god arbetsmiljö som en viktig fråga att prioritera. Systematiskt
            arbetsmiljöarbete ska vara en naturlig del av varje arbetsplats
            och ses som en möjlighet att utveckla arbetsplatsen. Det är något
            som skapar positiv utveckling för den enskilde, företag men också
            Sverige som konkurrenskraftig nation.
          </p>
        </div>
        <div xml:id="i-Hvte2P31SmsxqduPCX1Xc8" type="motSignatures">
          <list xml:id="i-N3zXM3Dc8JZiUaY9qZ7UMh">
            <item xml:id="i-SHE6uafZXSbAECwHmcMjMC" who="i-BaBRFz7sgjhbuqYiz8u7vt">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
