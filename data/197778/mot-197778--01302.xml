<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01302">
  <teiHeader>
    <fileDesc>
      <titleStmt>
        <title>om sysselsättningsskapande åtgärder i Norrbotten</title>
        <author>av Alf Lövenborg och Rolf Hagel </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om sysselsättningsskapande åtgärder i Norrbotten</title>
          <idno type="rdwebb">G1021302</idno>
          <rs type="number">1302</rs>
          <ref type="dokument_url_text">http://data.riksdagen.se/dokument/G1021302/text</ref>
          <ref type="dokument_url_html">http://data.riksdagen.se/dokument/G1021302</ref>
          <ref type="dokumentstatus_url_xml">http://data.riksdagen.se/dokumentstatus/G1021302</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W9KJtV2o1wQ4MwHUQGNFdx</idno>
            <name>ALF LÖVENBORG</name>
            <state type="partyAffiliation" ref="Q110837">
              <desc>apk</desc>
            </state>
          </person>
          <person gender="man">
            <idno>i-6HVmZpF6CAUVuorYgJb32Y</idno>
            <name>ROLF HAGEL</name>
            <state type="partyAffiliation" ref="Q110837">
              <desc>apk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YFtBdP7VPu6oNwG7W5Mz3k" type="signed"/>
        <correspContext corresp="i-YFtBdP7VPu6oNwG7W5Mz3k">
          <note type="signatory" corresp="i-W9KJtV2o1wQ4MwHUQGNFdx"/>
          <note type="signatory" corresp="i-6HVmZpF6CAUVuorYgJb32Y"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1302/mot_197778__1302-001-001.pdf"/>
      <div type="motHeader" xml:id="i-PXn7JgiPqDXq9naxvVNLDa">
        <div type="motTitle" xml:id="i-98MjU6qQnua4JcBC73YENJ"/>
        <div type="motSubmissionInfo" xml:id="i-Sx5pqM54Cdbp6R6Mnm8WJq"/>
      </div>
      <div type="motBody" xml:id="i-E9vURSvj7u9zyqziiQtKAA">
        <div xml:id="i-E5B6Pa8Gy86XS9cb2vCQFQ">
          <pb facs="riksdagen-motions-pdf/data/197778/mot_197778__1302/mot_197778__1302-001.pdf"/>
          <p xml:id="i-WGE3V9JjZEYYkJWCC35kyS">
            Motion
          </p>
          <p xml:id="i-7XVmNAeGzmv2hKecs4je2i">
            1977/78:1302
          </p>
          <p xml:id="i-45uQFSyFVNKirdVPj5mExX">
            av Alf Lövenborg och Rolf Hagel om sysselsättningsskapande åtgärder
            i Norrbotten
          </p>
          <p xml:id="i-QaKdN3ecDVdsfTyVrJY5vM">
            Situationen i Norrbotten är ytterst alarmerande. En ekonomisk
            katastrof framstår som i nära perspektiv om inte långtgående åtgärder
            vidtas. Arbetslösheten växer nu snabbt, och en kombination av
            åtgärder för att klara situationen på kort och lång sikt måste
            företas. Den förväntade expansionen i Norrbotten i samband med
            uppbyggnaden av Stålverk 80 har förbytts i sin motsats. Nu sviktar
            också de statliga basindustrierna. Det statliga järnverket sätts
            åter på sparlåga. ASSI:s industrier krymper produktion och sysselsättning.
            LKAB skär ner gruvbryt- ningen och gör sig av med arbetskraft.
            Hela vårt land präglas av en fördjupad sysselsättningskris, men
            värst är dock situationen i Norrbotten. Medan utbudet i Stockholm
            av lediga platser per 100 arbetslösa är 113 är samma siffra i
            Norrbotten 14. Inget län kan visa en tillnärmelsevis så låg siffra
            som Norrbotten när det gäller antalet lediga arbetstillfällen
            i relation till antalet arbetslösa. Situationen i Norrbotten kan
            illustreras med följande cirkeldiagram:
          </p>
          <p xml:id="i-DHRaFTJamd5Es7cRAaRW8p">
            Totalt 18 570
          </p>
          <p xml:id="i-ZmCGuh4accsBzM3gj9Rx6">
            därav 1 500 i företagsut- bildning
          </p>
          <p xml:id="i-6BZA4C6SaZAktKpmwixsgG">
            Växande oro och kampanda
          </p>
          <p xml:id="i-Lj6hpr1bB4xgDsCB6AB5ts">
            Det råder en stor och befogad oro för morgondagen i Norrbotten.
            Det avspeglar sig i möten, demonstrationer, uppvaktningar, petitioner
            och på
          </p>
          <p xml:id="i-QqiL5CMnn5gGuFDGGi2U76">
            ka
          </p>
          <pb facs="riksdagen-motions-pdf/data/197778/mot_197778__1302/mot_197778__1302-002.pdf"/>
          <p xml:id="i-7n3qag81PzsTp5FWS43xbE">
            Mot. 1977/78:1302 8
          </p>
          <p xml:id="i-LQy4aKHhz9aZ2yLmLRQNZD">
            många andra sätt. Människorna sluter sig samman i kamp mot en
            destruktiv avfolkningspolitik, mot den kolonialistiska utsugningen
            och betonar länets rika möjligheter till utveckling. Den andan
            tränger t. o. m. igenom länssty- relsens annars så knastertorra
            dokument. Rapport 1977, Översyn av länspla- neringen, inleds med
            följande dikt, författad av Eva Wanler, Boden:
          </p>
          <p xml:id="i-Kx7jrkUQyKrunQUH4QWk8H">
            Vi vaknar upp
          </p>
          <p xml:id="i-CZwpMupV8cXANzwtx87MBx">
            Vi vaknar upp och finner att vi har en bakgrund att vi har en
            historia värd att berättas
          </p>
          <p xml:id="i-6GR6VMyanKAGwuMyZx2eb8">
            Vi vaknar upp och finner att här har människan bekämpat naturens
            element och överlevt i tusentals år
          </p>
          <p xml:id="i-GAhFSkxfq97PGNaaoJkYju">
            Vi vaknar upp och finner att mångas välstånd byggts på våra rikedomar
            att kampen förts mot maktens herrar i sekler
          </p>
          <p xml:id="i-TBi7TiKXXynucBc9ZyCmzz">
            Vi vaknar upp och finner vi har gemenskap med generationer människor
            som skapat det Norrbotten vi lever i
          </p>
          <p xml:id="i-F5QETkk7woeeMcXMqrRE5f">
            Vi vaknar upp och finner att vi för historien vidare
          </p>
          <p xml:id="i-VC9HQ283Z61EaG89ecdk5E">
            De problem som Norrbotten befinner sig i har ytterst sin grund
            i den koloniala struktur som präglar länets näringsliv. Rollen
            som leverantör av råvaror, halvfabrikat och arbetskraft är den
            uppgift som tilldelats Norrbotten under alla år. Naturtillgångarna
            har utnyttjats maximalt, men inte för förädling i det egna länet,
            utan i andra delar av landet eller utomlands. Skogar har plundrats,
            gruvor rovbrutits och älvarna tappats på elektrisk energi, men
            framtidsinvesteringarna i Norrbotten har uteblivit. Näringslivets
            ensidiga struktur har konserverats och konsekvenserna därav ligger
            nu i öppen dag. Norrbottens folk har aldrig fått en rimlig återbäring
            för allt vad man under årens lopp har lämnat ifrån sig. Värdet
            av exporten per capita är tre gånger större än riksgenomsnittet.
            Enbart från Lule älv säljs elkraft för 1,2 miljarder kronor per
            år. En bråkdel av detta har kommit länet till godo.
          </p>
          <pb facs="riksdagen-motions-pdf/data/197778/mot_197778__1302/mot_197778__1302-003.pdf"/>
          <p xml:id="i-G1n2fauP62o5NSDyNdksZL">
            Mot. 1977/78:1302 9
          </p>
          <p xml:id="i-UDH4875XoBuWYSP11HGckJ">
            Beslutet om Stålverk 80 tände en stråle av hopp hos många norrbottningar.
            Men det sveks skändligen. Det som skulle bli utgångspunkten för
            en bred industriell förnyelse lades i malpåse. Därmed försvann
            tiotusentals framtids- jobb. Löftena om 2 300 nya arbetstillfällen
            vid NJA förvandlades till en omfattande minskning av antalet anställda.
            I malmfälten har LKAB aviserat omfattande personalinskränkningar.
            Ett par tusen arbetstillfällen måste bort före 1979, anser LKAB-ledningen.
            Nedläggningshot svävar också över den statliga träindustrin i
            Norrbotten. ASSI hotar att lägga ner boardtillverkningen vid Lövholmen
            i Piteå kommun, vilket skulle göra flera hundra utan arbete. När
            det gäller ASSI:s andra stora anläggning i länet, Karlsborgs bruk,
            är situationen allvarlig och nedskärningar i driften har aviserats.
            Kommunisterna i Norrbotten har sedan lång tid tillbaka krävt utarbetandet
            och förverkligandet av en statlig utvecklingsplan. Den måste nu
            komma till stånd. Huvudlinjen i denna plan måste vara att Norrbotten
            skall förvandlas från ett i huvudsak råvaruproducerande län till
            ett högindustrialiserat.
          </p>
          <p xml:id="i-7T8xvp4S46YsT37mbaKdJF">
            Stålverk 80
          </p>
          <p xml:id="i-xL4gUsSnAso5WbRrDTfDH">
            I utvecklingsplanen för Norrbotten måste ett återupptagande av
            projektet Stålverk 80 inta en framträdande plats. Kommunisterna
            i Norrbotten har aldrig accepterat att byggplanerna lades undan.
            I det arbetslöshetsdrabbade Norrbotten är detta ett projekt som
            snabbt kan komma i gång. Planerna finns i detalj utarbetade, och
            med kort varsel kan många tusen människor beredas arbete med ett
            projekt som skulle kunna få en genomgripande betydelse för utvecklingen
            i hela Norrbotten. Järn och stål kommer alltid att behövas. Det
            är grundvalen för all industriell utveckling, och det globala
            behovet är stort och växande. Det finns också en inhemsk marknad
            som nu till stor del täcks genom import från andra länder. År
            1968 kom ca 40 96 av allt handelsstål som förbrukades i Sverige
            från utlandet. År 1975 hade importandelen vuxit till 50 96. Den
            utvecklingen måste självfallet vändas genom åtgärder från samhällets
            sida. Arbetarpartiet kommunisterna föreslår att projektet Stålverk
            80 omedel- bart återupptas i full skala, kompletteras med valsverk
            och i övrigt inriktas på en långt driven förädling och industrispridning
            till övriga delar av Norrbot- ten.
          </p>
          <p xml:id="i-ALVDkp226MyX7bYAXiK4ne">
            Gruvnäringen
          </p>
          <p xml:id="i-CVuqBdKW4KtEshZ8v9FRXM">
            När det gäller sysselsättningen i malmfälten måste den tryggas
            genom att LKAB beviljas statsmedel i tillräcklig omfattning för
            reinvesteringar i gruvorna där det i många fall krävs en teknisk
            förnyelse. Vi ställer också
          </p>
          <pb facs="riksdagen-motions-pdf/data/197778/mot_197778__1302/mot_197778__1302-004.pdf"/>
          <p xml:id="i-CUzAFT1NFMF7ejsC8zpZ5k">
            Mot. 1977/78:1302 10
          </p>
          <p xml:id="i-CnWnJ9LgZVBBKki9N6FMUx">
            kravet på tillräckliga anslag för att öppna en ny huvudnivå i
            Malmberget och för att bygga apatitverk samt att uppförandet av
            kulsinterverk i Kiruna omedelbart inleds. Vi anser också att man
            bör ta itu med att byta ut den sedan länge omdiskuterade dieseldriften
            i gruvorna mot eldrift överallt där detta är möjligt. Också detta
            skapar sysselsättning, och det är vida bättre att arbetskraften
            används för sådana framtidssyftande projekt än att arbetare avskedas
            eller permitteras. I detta sammanhang vill vi betona vikten av
            att malmbanan rustas upp, framför allt delen Vitåfors-Luleå, och
            att ett rimligare malmfraktsavtal upprättas. Den nuvarande orättvisa
            konstruktionen har starkt bidragit till utsugningen av Norrbotten
            och förvärrar situationen för både LKAB och det statliga järnverket
            i Luleå. Vi har också länge kritiserat den ensidiga uppläggningen
            av gruvdriften till i huvudsak malmfälten. Det är för framtiden
            också viktigt att bredda gruvbrytningen. Därför föreslår vi att
            Tornedalen äntligen får sin gruva, dvs. att det länge diskuterade
            projektet i Kaunisvaara förbereds för exploatering. Det bör bl.
            a. ske genom att man redan nu sätter i gång med järnvägsbygget
            Övertorneå-Kaunisvaara. Det skulle snabbt kunna ge många arbetstillfäl-
            len. I Norrbotten finns som bekant mineralresurser av skilda slag.
            En ordentlig kartläggning och en plan för nya fyndigheters utnyttjande
            bör snarast läggas fram. Ett av de aktuella projekt som varit
            föremål för omfattande prospekteringar är uranfyndigheterna i
            Pleutajokk, Arjeplogsområdet. Intensifierade insatser för att
            inleda gruvbrytning bör ske av flera skäl. Dels behöver bygden
            sysselsättning, dels är uran en inhemsk energitillgång som i hela
            nationens intresse bör utnyttjas. I en annan del av inlandet,
            Jokkmokks kommun, finner vi Europas största kända marmorfyndighet,
            den i Norvijaur. Den hittills kända volymen beräknas till 150
            miljoner ton. Marmor kan som bekant användas för byggnadsändamål
            men också malas till kalk för användning inom industrin och jordbruket
            och för reningsändamål. Det förtjänar i sammanhanget att framhållas
            att enbart det statliga järnverket i Luleå förbrukar över 200
            000 ton kalksten per år som nu hämtas från annat håll. Likaså
            har den norrländska cellulosaindustrin en betydande förbrukning.
            Fyndigheten i Norvijaur bör följaktligen exploateras. Det vore
            ett väl- kommet sysselsättningstillskott i en industrifattig kommun.
            Vi vill i detta sammanhang åter aktualisera frågan om byggandet
            av ett aluminiumsmältverk i Jokkmokk, bl. a. därför att det i
            Jokkmokks kommun finns fyndigheter av råvaran anortosit. Det har
            man bl. a. funnit i närheten av Kvikkjokk, enligt gjorda undersökningar
            lager som kan mätas i miljoner ton.
          </p>
          <pb facs="riksdagen-motions-pdf/data/197778/mot_197778__1302/mot_197778__1302-005.pdf"/>
          <p xml:id="i-MVURruC2cswWSgMsdWAzaN">
            Mot. 1977/78:1302 11
          </p>
          <p xml:id="i-NmV4rMjZJQ84GZiojcp32Z">
            Träindustrin
          </p>
          <p xml:id="i-3NoTotXyjJCfUbNuv11sv3">
            Den statliga träindustrin befinner sig i ett bekymmersamt läge,
            framför allt beroende på att man icke i tillräcklig grad satsat
            på ökad förädling och en breddning av produktregistret. Nu hotar
            ASSI att lägga ner boardtillverkningen i Lövholmen, Piteå, vilket
            skulle göra flera hundra man utan arbete. Vi vänder oss mot en
            planerad nedläggning. Förutsättningarna för en fortsatt lönsam
            boardtillverkning är goda, och i dagsläget går inte boardtill-
            verkningen med förlust. ASSI vill lägga ner för att kunna öka
            tillverkningen vid den större och modernare fabriken i Skinnskatteberg.
            Dessa planer bör avvisas. ASSI:s anläggningar i Piteå bör byggas
            ut i stället för att avvecklas bitvis. Vi anser att tillverkningen
            av kraftliner bör följas upp genom uppförandet av en fabrik för
            wellpapp. Det kan ge 500 nya arbetstillfällen. Vidare bör boardtill-
            verkningen samt produkterna på träsidan utvecklas. Produktion
            av inred- ningar, dörrar m. m. skulle kunna ge många nya jobb.
            Man bör också kunna göra något konstruktivt av talloljan, exempelvis
            hartslim, men även en rad andra produkter. ASSI:s industrier i
            Pitebygden spelar en så avgörande roll för bygden att parollen
            måste bli utveckling framför allt på basen av ökad förädling över
            hela linjen. När det gäller ASSI:s andra stora anläggning i Norrbotten,
            Karlsborgs bruk, är situationen allvarlig. och nedskärningar i
            driften har aviserats. Där arbetar nu ca 1 000 personer. 250 arbetar
            vid sågverket och resten är sysselsatta med massa- och papperstillverkningen.
            För att klara nödvändiga reinvesteringar och nya miljökrav måste
            bruket omedelbart få ett kapitaltillskott på 500 milj. kr. Men
            denna investering räcker endast för att hålla nuvarande produktionskapacitet.
            Målsättningen måste vara att produktionen ökas och breddas. Vidareförädling
            måste även här vara parollen. Vi anser att planerna på en kartongfabrik
            måste fullföljas. Förverk- ligas detta projekt ger det 250 nya
            jobb i industrin, och under byggnadstiden får flera hundra byggnadsarbetare
            sysselsättning. I dagens prekära situation är det nödvändigt att
            projektet snabbt påbörjas. Det är dessutom en utbyggnad som är
            av vitalt intresse för industrins möjligheter att hävda sig i
            framtiden.
          </p>
          <p xml:id="i-7WqfvXGnaQkeY6GyuLzXG9">
            Jord- och skogsbruk
          </p>
          <p xml:id="i-EHiarNTq75HyGQCsBCJX8E">
            Arbetarpartiet kommunisterna vill också betona de betydande sysselsätt-
            ningsmöjligheter som ligger i ett förnuftigt tillvaratagande av
            jordens och skogsbrukets resurser. I Norrbotten fanns 80 000 hektar
            åker år 1956. I dag är siffran 48 000. År 1980 beräknar man att
            arealen skall vara nere i 32 000 hektar.
          </p>
          <pb facs="riksdagen-motions-pdf/data/197778/mot_197778__1302/mot_197778__1302-006.pdf"/>
          <p xml:id="i-UeSEgYBQF8AsnD4qJ1MRWP">
            Mot. 1977/78:1302 12
          </p>
          <p xml:id="i-TygpmYFLtPoAuRWt7G4M4c">
            Men i länet skulle det behövas ytterligare 2000 kor för att klara
            försörjningen av bl.a. mjölkprodukter. Ett riktigt utnyttjande
            av den norrbottniska jorden skulle kunna ge många fler arbetstillfällen.
            Nu håller en stor del av den odlade jorden på att växa igen. Det
            är en oerhörd kapitalförstöring. Vi anser det angeläget att i
            stor skala gå in för att återuppodla den jord som nu håller på
            att förvandlas till djungel och snårskog och att utveckla befintliga
            jordbruk. Upprättandet av nya jordbruksenheter kräver stora kapitalinsatser.
            Vi anser därför att statsmedel bör satsas på att befrämja uppkomsten
            av statliga jordbruk eller jordbruk i kooperativ form. Detsamma
            kan ske på trädgårds- skötselns område. När det gäller skogen
            står det klart att skogstillväxten i Norrbotten skulle kunna öka
            mycket kraftigt genom ökade skogsvårdsinsatser. Skogsvårdssty-
            relsen i Norrbotten utarbetade för några år sedan en skoglig länsplan
            som skulle kunna fördubbla tillväxten i Norrbottensskogarna. Man
            ville satsa på ökad skogsvård, vilket då skulle kosta 50 milj.
            kr. per år och ge 2 000 nya arbetstillfällen per år. Sedan dess
            har penningvärdet försämrats men behovet av sysselsättning ökat.
            Vi föreslår att man fr. o. m. nästa budgetår satsar 75 milj. kr.
            per år för skogsvårdande åtgärder i Norrbotten och att skogsvårds-
            styrelsen får huvudansvaret för att en sådan plan utarbetas.
          </p>
          <p xml:id="i-834AUHuQBnomkoQ27FnXsh">
            Sammanfattning
          </p>
          <p xml:id="i-CnzcbQUovrdFEzagHvep85">
            Norrbotten är ett län som just nu skakas av den svåraste arbetslöshets-
            krisen under hela efterkrigstiden. Speciella åtgärder måste snabbt
            sättas in för att på basis av länets rika resurser skapa sysselsättning
            på både kort och lång sikt. Den koloniala strukturen måste brytas.
            Staten måste känna sitt ansvar för att trygga och öka sysselsättningen
            inom den statliga företagssektorn. De insatser som måste ske är
            av två slag. Dels måste de statliga basindustrierna garanteras
            de medel som krävs för att modernisera och förbättra redan befintliga
            anläggningar, dels måste resurser anslås för att förverkliga redan
            planerade utbyggnader. Inget län har varit föremål för så många
            utredningar som Norrbotten. Det finns en rad projekt som redan
            är färdigutredda och som snabbt skulle kunna sättas i gång och
            ge ett stort sysselsättningstillskott. Dit hör bl. a. Stålverk
            80, gruvprojekten i Kaunisvaara och Pleutajokk, utbyggnaderna
            vid ASSI:s industrier, investeringar i anslutning till gruvdriften
            m. fl. En totalplan för att utveckla det norrbottniska näringslivet
            är ett gammalt kommunistiskt krav som nu bör verkställas. Enbart
            de i motionen skisserade projekten kräver mångmiljardsatsningar,
            men de skulle kunna garantera sysselsättningen i nuet och för
            framtiden. De resurser som krävs är ändock en ringa del av de
            rikedomar som under årens lopp hämtats från Norrbotten.
          </p>
          <pb facs="riksdagen-motions-pdf/data/197778/mot_197778__1302/mot_197778__1302-007.pdf"/>
          <p xml:id="i-GEztfeL62phqQnVxiTJ4h">
            Mot. 1977/78:1302 13
          </p>
          <p xml:id="i-FrAQGPPxdwrxF1raTaP5Uf">
            Hemställan
          </p>
          <p xml:id="i-WwKr63W9uBRm75tYKD56sA">
            Mot bakgrund av det ovan anförda föreslås att riksdagen beslutar
          </p>
          <p xml:id="i-6oRbic9JkAAVPKk45RsNjD">
            I;
          </p>
          <p xml:id="i-54bPLhmaU6oaGNqukERbw8">
            att hos regeringen hemställa om utarbetandet av en statlig totalplan
            för full sysselsättning i Norrbotten, att hos regeringen hemställa
            att den i första hand innehåller följande förslag: a. att projektet
            Stålverk 80 återupptas i full skala och komplet- teras med valsverksbygge
            och åtgärder för en långtgående förädling av stålprodukter, b.
            att en plan för industriell spridning utgående från Stålverk 80-projektet
            utarbetas, c. att sysselsättningen i malmfälten tryggas genom
            att LKAB beviljas statsmedei för reimvesteringar i gruvorna, att
            kulsinter- verk uppförs i Kiruna och apatitverk i Malmberget,
            där också ny huvudnivå öppnas, samt att dieseldriften i största
            möjliga utsträckning avvecklas och ersätts med eldrift, d. att
            sysselsättningen i malmfälten breddas genom upprät- tande av statlig
            verkstadsindustri, e. att som förberedelse för gruvbrytning i
            Kaunisvaara omedel- bart igångsätts järnvägsbygge mellan Övertorneå
            och Kaunis- vaara, f. att ASSI:s industrier i Norrbotten får de
            medel som krävs för nödvändiga investeringar i Karlsborgs bruks
            befintliga anlägg- ningar och att tillstånd och medel ges för
            uppbyggnad av en kartongfabrik samt att vid ASSI:s anläggningar
            i Piteå garan- teras driften vid boardfabriken och inleds planering
            för byggandet av fabrik för tillverkning av wellpapp, g. att man
            påbörjar brytning av uran i Pleutajokk och Arjeplog och exploaterar
            marmorfyndigheten i Norvijaur, Jokkmokks kommun, h. att det snarast
            påbörjas uppförande av aluminiumverk i Jokkmokk, i. att det utarbetas
            program för kraftigt ökade skogsvårdsin- satser i enlighet med
            vad som anges i motionen, j. att det utarbetas en plan för att
            i Norrbotten upprätta statliga och kooperativa jordbruk och trädgårdsanläggningar.
          </p>
          <p xml:id="i-BY3CGVMhpBRVor9TsU8yww">
            Stockholm i januari 1978
          </p>
          <p xml:id="i-E9eQMmZMZYNA59J22t6Qbm">
            ALF LÖVENBORG (apk) ROLF HAGEL (apk)
          </p>
        </div>
      </div>
    </body>
  </text>
</TEI>
