<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00300">
  <teiHeader>
    <fileDesc>
      <titleStmt>
        <title>Mänskliga rättigheter i Iran</title>
        <author corresp="i-AHfQ621Fp1orxTGB2WDjUY">av Fredrik Malm (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mänskliga rättigheter i Iran</title>
          <idno type="rdwebb">GW02U300</idno>
          <rs type="number">U300</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U300/text</ref>
          <ref type="dokument_url_html">http://data.riksdagen.se/dokument/GW02U300</ref>
          <ref type="dokumentstatus_url_xml">http://data.riksdagen.se/dokumentstatus/GW02U300</ref>
          <ref type="doc">http://data.riksdagen.se/fil/77F2729E-9316-414C-9740-5B603E3FF9FA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XzeC4TxicdUXbnnhWiWXFS" type="signed"/>
        <correspContext corresp="i-XzeC4TxicdUXbnnhWiWXFS">
          <note type="signatory" corresp="i-AHfQ621Fp1orxTGB2WDjUY"/>
        </correspContext>
        <correspAction type="numbering" xml:id="i-A6a4kVMn3aVALCD29GFUdo">
          <date when="2008-10-08"/>
        </correspAction>
        <correspAction type="submission" xml:id="i-EmRFdmoXR35T2JumHhYPeZ">
          <date when="2008-10-06"/>
        </correspAction>
        <correspAction type="transfer" xml:id="i-AuEyXEE1i2bWhmzzPWnV77">
          <date when="2008-10-06"/>
        </correspAction>
        <correspAction type="assigned" xml:id="i-Xx8YPR4EHdW1WVFTaqDfKv"/>
        <correspContext corresp="i-Xx8YPR4EHdW1WVFTaqDfKv">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-R4Qtf9KvXAx7Jv2682jLuH">
            Sammanfattning
          </head>
          <p xml:id="i-S8qGB2fLx6Q5AmKGb7r2qa">
            1979 skakades Iran av en revolution. Irans befolkning ville ha
            demokrati och frihet. Men revolutionen ersatte den rådande shahregimen
            med ett nytt förtryck. Befolkningen påtvingades religiösa lagar,
            och kvinnornas rättigheter försämrades drastiskt. I dag lever
            mer än tre miljoner iranier i exil, detta på grund av det förtryck
            som råder i landet. Irans befolkning behöver Sveriges stöd i kampen
            för de mänskliga rättigheterna.
          </p>
          <p xml:id="i-HYFh943qxyFokqj4V1Cntt">
            I motionen föreslås följande:
          </p>
          <list style="ul">
            <item xml:id="i-4A3VXpFLmep6Nt7e31jwQs">
              Stoppa ministerbesöken till Iran och iranska ministerbesök till
              Sverige.
            </item>
            <item xml:id="i-BeQN2wsHhQRWGPHSNS73U1">
              Stärk yttrandefriheten genom att satsa på oppositionell radio
              och satellitkanaler.
            </item>
            <item xml:id="i-6ULoLLptkKoixqHHmJ4iuT">
              Hitta sätt att kanalisera resurser till Irans demokratirörelse.
            </item>
            <item xml:id="i-JVftkF6SAazSvsE1Uudm5u">
              Kvinnors rättigheter bör vara en del av samtliga kontakter med
              den iranska regimen.
            </item>
          </list>
        </div>
        <div type="motProposal" subtype="förslag">
          <head xml:id="i-VLw1hnFR2Fibo2qTgYKgZD">
            Förslag till riksdagsbeslut
          </head>
          <p xml:id="i-LdXcigL6Dt1rKzAPUvXXSD">
            Riksdagen tillkännager för regeringen som sin mening vad som
            anförs i motionen om en politik för frihet och demokrati i Iran.
          </p>
        </div>
        <div type="motContent">
          <head type="h1" xml:id="i-AMKg7WE9vnTxPR7RU8rm2K">
            Motivering
          </head>
          <p xml:id="i-MySysa6Eo8Fd4b71N92n5D">
            I mer än 29 år har den iranska befolkningen levt under ett starkt
            religiöst förtryck påtvingat av en brutal regim. I dag är Iran
            en av världens värsta diktaturer där medlemmar ur oppositionen
            torteras, förtrycks och mördas. Oberoende tidningar bannlyses
            och journalister som granskar regimen förföljs och hotas av revolutionsdomstolar.
            Organisationen Reportrar utan gränser kallar Iran för Mellanösterns
            största fängelse för journalister.
          </p>
          <p xml:id="i-FpqyhMTVHK3cLEciP2gPxj">
            Hittills har Sverige och omvärlden förhållit sig relativt passiva
            gentemot den iranska regimens övergrepp. På senare tid har allt
            fokus legat på den iranska regimens atomprogram, ledande företrädares
            förnekande av Förintelsen och regimens antisemitiska propaganda.
            Denna motion fokuserar på vad den svenska regeringen kan och bör
            göra för att stödja den iranska befolkningens strävanden efter
            demokrati och mänskliga rättigheter.
          </p>
          <p xml:id="i-SN9rvpebP2q9UrADp4SyuG">
            Sedan hösten 2006 har FN infört sanktioner mot Iran. Dessa sanktioner
            har skärpts under våren 2007, men det är fortfarande oklart vilken
            genomslagskraft dessa sanktioner får när det handlar om ett förändrat
            beteende från den iranska regimens sida. Sverige kan inte förlita
            sig på att sanktioner får det resultat som vi hoppas på.
          </p>
          <head type="h2" xml:id="i-LGqgLatmWRHu2xRzBzx5p2">
            Stoppa ministerbesöken till Iran
          </head>
          <p xml:id="i-6fwHx7Azrrf2Z8kebsd4DU">
            Under förra mandatperioden besökte en rad svenska ministrar Iran
            för överläggningar med den iranska regimen. Laila Freivalds, Jens
            Orback och Thomas Bodström var några av dem. I maj 2007 besökte
            Irans utrikesminister Manouchehr Mottaki Sverige för möten med
            vice statsminister Maud Olofsson och utrikesminister Carl Bildt.
            Varje besök på ministernivå används av den iranska regimen i propagandasyfte.
            Därför bör de diplomatiska relationerna mellan den svenska regeringen
            och den iranska regimen endast skötas på tjänstemannanivå. Svenska
            ministrar ska inte i egenskap av minister träffa representanter
            för Irans regering.
          </p>
          <head type="h2" xml:id="i-KwjWMN4Ras3Ln5BUVjr4wY">
            Stärk yttrandefriheten genom att bidra till den demokratiska
            oppositionens radio- och satellitkanaler
          </head>
          <p xml:id="i-FAUwiFGMwxerUZsFe1Mgz7">
            Irans inrikesministerium censurerar och förbjuder böcker, skrifter
            och Internetsidor. Därför bör Sveriges regering undersöka möjligheterna
            att ge public service-företagen i uppdrag att försöka stödja de
            befintliga iranska satellitkanalerna redaktionellt. Sverige bör
            också förmedla ekonomisk hjälp till de tidningar som trycks i
            exil och som forslas in i landet.
          </p>
          <head type="h2" xml:id="i-Bqvs5RieVi6saMZeqZccx5">
            Kanalisera demokratibistånd till Irans demokratikämpar
          </head>
          <p xml:id="i-YUEoS313Nzka8WMVGo6Ywx">
            I slutet av 1990-talet reste sig delar av det iranska samhället
            mot regimen, framförda av en studentrörelse. Tyvärr visade sig
            studentrörelsen stå ensam för att med demokratiska medel kunna
            utgöra ett allvarligt hot mot regimen. Därför bör den svenska
            regeringen ge biståndsministern i uppdrag att hitta sätt att kanalisera
            biståndspengar till oppositionsgrupper inne i Iran. Sverige bör
            också öronmärka en del av biståndspengarna till att årligen gå
            till demokratibistånd i Iran, detta för att ge de oppositionella
            grupperna en kontinuitet i deras arbete.
          </p>
          <head type="h2" xml:id="i-2MSzRJ9JR1XCZAvDyMAQw9">
            Kvinnor och homosexuella, bisexuella och transpersoners rättigheter
            bör vara en del av den svenska regeringens samtliga kontakter
            med den iranska regimen
          </head>
          <p xml:id="i-2FDKUZZVcXVGSoGenctMCL">
            Kvinnor i Iran behandlas som andra klassens medborgare. En kvinnas
            vittnesmål är värt hälften av en mans i domstol. Kvinnor kan dömas
            till döden för otrohet och fortfarande stenas de till döds för
            okyskhet. Varje år rapporteras hundratals fall där kvinnor fått
            syra kastad i ansiktet av regimens moralpolis för att de inte
            täckt sina kroppar tillräckligt bra. Även HBT-personer förtrycks
            systematiskt då homosexualitet betecknas som ett brott och är
            straffbart med döden. Förra året hängde den iranska regimen två
            unga män för just brottet homosexualitet. Därför måste kvinnors
            och HBT-personers rättigheter ständigt vara närvarande i den svenska
            regeringens kontakter med den iranska regimen.
          </p>
          <p xml:id="i-VrC5fNy5bekuFSicL79agC">
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-D5MwVvkV339hREiS23hQAE" who="i-AHfQ621Fp1orxTGB2WDjUY">
              Fredrik Malm (fp)
            </item>
          </list>
        </div>
      </div>
    </body>
  </text>
</TEI>
