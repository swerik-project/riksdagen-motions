<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--02433">
  <teiHeader>
    <fileDesc>
      <titleStmt>
        <title>Åtgärder mot försurningen (prop. 1981/82:151)</title>
        <author>av Lars Hedfors m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot försurningen (prop. 1981/82:151)</title>
          <idno type="rdwebb">G5022433</idno>
          <rs type="number">2433</rs>
          <ref type="dokument_url_text">http://data.riksdagen.se/dokument/G5022433/text</ref>
          <ref type="dokument_url_html">http://data.riksdagen.se/dokument/G5022433</ref>
          <ref type="dokumentstatus_url_xml">http://data.riksdagen.se/dokumentstatus/G5022433</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EwQLj64QESe7nyTkQt6qeD</idno>
            <name>LARS HEDFORS</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-23owrgiLSgQRynhwKe5Tja</idno>
            <name>KJELL NILSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-WEihBswEdbSHPft1HDVLfP</idno>
            <name>ULLA JOHANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LA6kUKLYF18KQh9GNR8vVu" type="signed"/>
        <correspContext corresp="i-LA6kUKLYF18KQh9GNR8vVu">
          <note type="signatory" corresp="i-EwQLj64QESe7nyTkQt6qeD"/>
          <note type="signatory" corresp="i-23owrgiLSgQRynhwKe5Tja"/>
          <note type="signatory" corresp="i-WEihBswEdbSHPft1HDVLfP"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__2433/mot_198182__2433-001.pdf"/>
      <fw xml:id="i-VDUtaACJfYa1RGkJVe1VYs">
        Motion 1981/82:2433
      </fw>
      <div xml:id="i-E6eboys5TBw9FLJCucYw3m" type="motHeader">
        <div xml:id="i-XqV5HATmF1YTuM18taMRAQ" type="motTitle"/>
        <div xml:id="i-8cWTmyoFxdXGPXHk9jSJcw" type="motSubmissionInfo"/>
      </div>
      <div xml:id="i-8g5wQWNQaid2Yxg3W7NyKT" type="motBody">
        <div xml:id="i-WtwUKqyJBse9EhebzgJWQj">
          <p xml:id="i-9FsbYfqShzerMsaGysHEXp">
            av Lars Hedfors m. fl. Åtgärder mot försurningen (prop. 1981/82:151)
          </p>
          <p xml:id="i-7eMm8tC2LbjBW7eN7ur6QJ">
            1 Allmänt
          </p>
          <p xml:id="i-KTFvVP5jRrfpCxxXPKonLq">
            De energipolitiska beslut som fattas får förr eller senare en
            stor betydelse för vår miljö. Det sambandet har man tyvärr ofta
            beaktat väldigt dåligt, och det finns säkert många orsaker till
            det. Det kan naturligtvis bero på okunnighet men är oftast ett
            resultat av en skadlig kostnadsjakt. I vilket fall som helst så
            har följderna för miljön inte sällan blivit katastrofala. Det
            gäller i allra högsta grad den enorma oljeanvändningen i energiproduktio-
            nen. Oljan är ju den stora boven i det försurningsdrama som nu
            utspelas i praktiskt taget hela Sverige — kanske främst i de kalkfattiga
            delarna av Sydsverige. De skadliga effekterna av försurningen
            är många. Våra insjöar dör och giftiga tungmetaller, t. ex. aluminium,
            kadmium, kvicksilver, koppar och vanadin löses ut i såväl ytvatten
            som grundvatten och blir till ett dödligt hot mot djur och människor.
            Till detta kommer att moderna forskningsresultat nu visar att
            försurningen sannolikt också inverkar negativt på växtlighe- ten.
            Naturvårdsenheten vid länsstyrelsen i Blekinge beskriver t.ex.
            i en rapport hur granens och tallens tillväxt försämras på grund
            av närheten till oljekraftverket i Karlshamn. De tillväxtundersökningar
            som gjorts där visar på en klart negativ påverkan på tall och
            gran ut till ett avstånd av 17 km från verket i förhärskande vindriktning.
            Dessutom finns en tendens till reduktion av granens tillväxt i
            ett område ytterligare ca 20 km bort. När föroreningssituationen
            förbättrades efter 1974 återhämtade sig visserligen granen. Sedan
            1971 har däremot en bestående försämrad tillväxt av tall i kustzonen
            kunnat konstateras. Detta är forskningsresultat som borde vara
            ett memento för dem som hävdar att vi inte har råd med kraftfulla
            satsningar mot försurningen. Frågan är väl närmast, om vi har
            råd att inte göra sådana satsningar. Försurningen håller alltså
            på att utveckla sig till vår tids största miljö- katastrof. Det
            är tydligen en del av det pris vi måste betala för en ohämmad
            satsning på oljan i energiproduktionen. Nu står vi inför en introduktion
            av nya eller delvis nya energiråvaror. Det är främst kol och i
            viss mån också torv. I båda fallen medför förbränningen utsläpp
            av försurande ämnen av samma typ som vid förbränningen av olja.
            Nu gäller det därför att vi inte gör samma misstag som vid oljeintroduktionen.
          </p>
          <p xml:id="i-GC9Fqgfe7Bgtj5LNGBnqrc">
            1+ Riksdagen 1981/82. 3 saml. Nr 2432—2437
          </p>
          <pb facs="riksdagen-motions-pdf/data/198182/mot_198182__2433/mot_198182__2433-002.pdf"/>
          <p xml:id="i-ETQ21kWkkhBBprgbrWWgcX">
            |
          </p>
          <fw xml:id="i-UTEQCWsLhu11yepfDkgHzW">
            Mot. 1981/82:2433 4
          </fw>
          <p xml:id="i-BMqRe5CxqFhnGt3cK5MFej">
            2 Begränsning av svavelutsläppen i Sverige
          </p>
          <p xml:id="i-PQbNc9KFNYrZkkvBoeGfKo">
            2.1 Rökgasrening vid torveldning
          </p>
          <p xml:id="i-5MqHxVhpcVPKgRX6nhMv5S">
            I proposition 1981/82:151 lägger regeringen förslag till krav
            på rökgas- rening vid koleldade anläggningar. Däremot innehåller
            propositionen inga förslag till sådana krav på anläggningar som
            använder sig av inhems- ka fasta bränslen. Detta är, särskilt
            när det gäller torven, anmärkningsvärt. Torven skall nämligen
            tillsammans med övriga inhemska bränslen, enligt 1981 års energipolitiska
            beslut, redan år 1990 ersätta tre miljoner ton olja. Skall det
            bli möjligt att leva upp till denna målsättning, måste det inom
            en nära framtid projekteras och uppföras ett antal större torveldade
            anlägg- ningar. Vid förbränning av torv uppstår samma typ av miljöstörande
            utsläpp som vid kolförbränning. Dessutom frigörs vid torveldning
            avse- värda kvantiteter stoft, som blir en svår belastning för
            omgivningarna. Vi föreslår därför att riksdagen anhåller att regeringen
            låter utarbeta normer för rökgasrening vid torveldade anläggningar.
          </p>
          <p xml:id="i-XZ1F8RXdpYzWPQ25aohSNk">
            2.2 Forsknings- och utvecklingsarbete
          </p>
          <p xml:id="i-UKzdyUZELDc1HQ2Xh39apX">
            Samtidigt är det nödvändigt att en effektiv teknik för rökgasrening
            vid torveldning tas fram. Forsknings- och utvecklingsarbete på
            detta område måste därför stimuleras. I den proposition som föregick
            riksdagens ener- gipolitiska beslut 1981 konstaterade föredragande
            statsrådet att bristen på planer för att utnyttja torv är särskilt
            påfallande i de södra och mellersta delarna av landet. Han ansåg
            också att särskilda åtgärder måste vidtas för att här få till
            stånd ett antal projekt för användning av torv. Vi förutsätter
            att regeringen nu tar konsekvenserna av dessa uttalanden och aktivt
            arbe- tar för att sådana projekt skall påbörjas. Vi anser att
            ett intensivt forsk- nings- och utvecklingsarbete på rökgasreningens
            område bör knytas till dessa projekt. Vi vill i detta sammanhang
            peka på Kronobergs län som lämpligt för en lokalisering av projekt
            av ovannämnda typ. I länet finns stor tillgång på torv av god
            kvalitet. Torven är i allmänhet också av en typ, s. k. vitmosse-
            torv, som innehåller mycket låga halter av svavel. Vidare pågår
            sedan något år i länet — i det s. k. Delaryprojektet — en omfattande
            försöksverk- samhet med brytning och förädling av torv till en
            produkt med litet vatteninnehåll och högt energivärde. Vad ovan
            anförts om forsknings- och utvecklingsarbete när det gäller rökgasrening
            vid torveldning bör ges regeringen till känna.
          </p>
          <p xml:id="i-MqbtN1V2HGQ83VpZ2u4cQY">
            3 Kalkning m. m.
          </p>
          <p xml:id="i-BXZzEFJZHuzd9wn4qHJDAo">
            3.1 Anslag till kalkning av sjöar och vattendrag
          </p>
          <p xml:id="i-CTMjRVqg5VsAn7iYG6Tnhn">
            Försurningen av mark och vatten är emellertid redan ett faktum.
            Det
          </p>
          <pb facs="riksdagen-motions-pdf/data/198182/mot_198182__2433/mot_198182__2433-003.pdf"/>
          <fw xml:id="i-SRBmNdsvTJjvDyXsDzfTLN">
            Mot. 1981/82:2433 å
          </fw>
          <p xml:id="i-75DHAXKcuJWfwxg6njGXJX">
            sjörika Kronobergs län är särskilt hårt utsatt. Om utvecklingen
            får fortsät- ta, kan redan om något tiotal år ca 70 24 av länets
            sjöareal vara förstörd. Det är därför nödvändigt att kraftfulla
            åtgärder vidtas så att försurnings- hotade sjöar kan bevaras och
            redan drabbade återställas. Enligt natur- vårdsverket och fiskeristyrelsens
            rapport är det enda nu kända medlet för att uppnå detta resultat
            en kraftigt ökad kalkning. Man föreslår därför kalkningsinsatser
            i sjöar och vattendrag om ca 200 milj. kr. per år räknat i 1980
            års priser. Detta skall ske stegvis och nå full omfattning om
            fem år. På så vis räknar man med att kunna rädda ca 18 000 sjöar
            som redan är försurade och hindra försurning av de ytterligare
            ca 3 000 sjöar som är hotade. Regeringen föreslår i sin proposition
            att det för de närmaste tre budget- åren anvisas sammanlagt 190
            milj. kr. för att motverka försurningen. I denna summa skall då
            inräknas kostnader för en försöksverksamhet av- seende kalkning
            av mark och grundvatten, som av naturvårdsverket och fiskeristyrelsen
            beräknats till 6 milj. kr. budgetåret 1982/83 (utöver tidigare
            nämnt anslag). Vi anser att regeringens förslag är tilltaget i
            underkant, framför allt med tanke på den mycket allvarliga försurningssituationen.
            Vi vill emellertid också hänvisa till vad som i ovannämnda rapport
            anförs om konsekven- serna av ett begränsat statsstöd. Det sägs
            nämligen klart ifrån, att en sådan begränsning kan leda till att
            statsstödet i stället för att få en stimulanseffekt kan komma
            att hämma utvecklingen. Vi föreslår därför att för budgetåret
            1982/83 anslås 53 milj. kr. för kalkningsinsatser i sjöar och
            vattendrag samt att riksdagen uttalar att detta anslag stegvis
            höjs för att uppgå till 200 milj. kr. budgetåret 1986/87.
          </p>
          <p xml:id="i-BjAWNBqofvN3yh4ruQ3QJ3">
            3.2 Kalkning av åkermark
          </p>
          <p xml:id="i-LJ25QHgcNkYvhNMJVcvzuF">
            Under i stort sett hela efterkrigstiden har kalkningen av åkermarken
            i praktiken varit helt otillräcklig för att neutralisera syratillskotten,
            som till stor del kommer från surgörande gödselmedel. Man har
            därför kunnat notera låga och sjunkande pH-värden i marken inom
            i stort sett samtliga jordbruksområden. Således är en mycket betydande
            del av åkermarken i stort behov av kalkning. Enligt nuvarande
            rekommendationer bör åkermark kalkas vart femte till vart tionde
            år. I praktiken kan det dröja betydligt längre mellan kalk- ningstillfällena.
            Med tanke på det samlade försurningstryck som nu råder — inte
            minst från gödselmedlen — torde intervallen vara alltför långa.
            De stora pH-fluktuationerna som blir följden leder till en fortlöpande
            utarm- ning av markens förråd av framför allt magnesium. Kalkning
            av åkermark bör därför öka till det verkliga behovet. Vi anser
            att detta endast kan
          </p>
          <pb facs="riksdagen-motions-pdf/data/198182/mot_198182__2433/mot_198182__2433-004.pdf"/>
          <fw xml:id="i-RHUhMSnTXQ3omkzwDASKtU">
            Mot. 1981/82:2433 6
          </fw>
          <p xml:id="i-FVZok3Wch8qhCANJgMSRHp">
            uppnås genom tvingande föreskrifter. Vi föreslår därför att riksdagen
            anhåller att regeringen låter fastställa normer för kalkning av
            åkermark.
          </p>
          <p xml:id="i-FexVj5TGJmGP473Bf9jMPR">
            3.3 Försöksverksamhet avseende kalkning av mark och grundvatten
          </p>
          <p xml:id="i-HybVxbhYednbV5EXkXkZka">
            Försurningen av skogsmark kan som tidigare framhållits på sikt
            komma att inverka menligt på markens produktionsförmåga och påverka
            bl. a. trädtillväxten. Om dessa farhågor skulle visa sig vara
            berättigade, kan kalkning vara en tänkbar motåtgärd. Kalkens inverkan
            på skogsmark är emellertid ännu inte klarlagd. Därför föreslås
            i naturvårdsverkets och fiskeristyrelsens rapport en långsiktig
            försöksverksamhet med kalkning av skogsmark. Samtidigt bör enligt
            förslaget kalkning av vattentäkter och andra åtgärder för att
            återställa försurat dricksvatten studeras. Verken uppskattar kostnaderna
            till 10 milj. kr. per år, när verksamheten nått full omfattning.
            Regeringen är positiv till verksamheten i fråga men föreslår inga
            särskil- da pengar till densamma. Försöksverksamheten skall uppenbarligen
            fi- nansieras med hjälp av de 190 milj. kr. som föreslagits till
            åtgärder för att motverka försurningen under den närmaste treårsperioden.
            Risken med ett sådant förfaringssätt är att försöksverksamheten
            hamnar i strykklass vid fördelningen av pengar. Vi anser därför
            att ett särskilt anslag skall anvisas för försöksverksamhet av
            ovan angivet slag och att detta stegvis höjs till de av naturvårdsverket
            och fiskeristyrelsen angivna 10 milj. kr. Detta bör ges regeringen
            till känna.
          </p>
          <p xml:id="i-y1HStsfaMxjW4JKcTP9Ye">
            3.4 Kalkfällning i kommunala reningsverk
          </p>
          <p xml:id="i-87jL5VRM2WAvCnpUCroZX3">
            Omkring 30 24 av de kommunala avloppsutsläppen sker i försurade
            eller försurningshotade områden. De flesta av reningsverken använder
            sig av aluminium — eller järnsalter som fällningsmedel. Detta
            leder till låg alkalinitet i avloppsvattnet och risk för metallförgiftning
            av bl. a. fiskbe- ståndet i sjöar och vattendrag. Fällning med
            kalk skulle däremot ge en förhållandevis högre alkalinitet i avloppsvattnet,
            och problemet med me- tallförgiftning skulle kunna undvikas. Naturvårdsverket
            och fiskeristyrelsen föreslår i sin rapport att länssty- relsen
            bör beakta vad kalkfällning eller pH-justering av det utgående
            avloppsvattnet kan ge i den regionala planeringen av kalkningen.
            Föredra- gande statsrådet ser det för sin del ”som angeläget att
            möjligheterna till övergång till kalkfällning eller kalktillsats
            i avloppsreningsverk noga prö- vas”. Vi anser det vara bevisat
            att kalkfällning i reningsverken är en viktig del av de samlade
            åtgärderna mot försurningen. Bindande föreskrifter om användning
            av kalk i reningsverken bör därför utarbetas. Vi föreslår att
            detta ges regeringen till känna.
          </p>
          <pb facs="riksdagen-motions-pdf/data/198182/mot_198182__2433/mot_198182__2433-005.pdf"/>
          <fw xml:id="i-LAPJ1z2CR19D3v3CPxokKc">
            Mot. 1981/82:2433 7
          </fw>
          <p xml:id="i-UGG8xo3Wv8rQdB2FHva5Lh">
            Hemställan
          </p>
          <p xml:id="i-4m2HD3XXhoGX3LF35Y5YEJ">
            Med hänvisning till vad som ovan anförts hemställs
          </p>
          <p xml:id="i-Qgt7tZZ3M97jcqemk6quAf">
            att riksdagen anhåller att regeringen låter utarbeta normer för
            rökgasrening vid torveldade anläggningar, att riksdagen som sin
            mening ger regeringen till känna vad i motionen anförts om forsknings-
            och utvecklingsarbete när det gäller rökgasreningen vid torveldning,
          </p>
          <p xml:id="i-TQ7kKMQNY3sZumHx9GVzkT">
            . att riksdagen för budgetåret 1982/83 för kalkningsinsatser
            i
          </p>
          <p xml:id="i-Bs28gXHRDfw91ZFm9bxQK">
            sjöar och vattendrag anvisar 53 milj. kr.,
          </p>
          <p xml:id="i-5GcHr245A5ACEwvFciEXNf">
            . att riksdagen uttalar att detta anslag stegvis höjs för att
            uppgå till
          </p>
          <p xml:id="i-QULiEXZ9VYCSa5jZZp3ras">
            200 milj. kr. budgetåret 1986/87,
          </p>
          <p xml:id="i-CA9b4QcKLLCs6FxjZGeAFQ">
            . att riksdagen anhåller att regeringen låter fastställa normer
            för
          </p>
          <p xml:id="i-5dJdA3Qs2pCB6iSbUTLFkW">
            kalkning av åkermark,
          </p>
          <p xml:id="i-PMyGNkNusPwohJDNnEe8XP">
            . att riksdagen som sin mening ger regeringen till känna vad
            i
          </p>
          <p xml:id="i-JngmdscfzPqTVT1vdgqLXZ">
            motionen anförts om ett särskilt anslag för försöksverksamhet
            avseende kalkning av mark och grundvatten,
          </p>
          <p xml:id="i-22MXspFuicwSkGVzeNhNKQ">
            . att riksdagen som sin mening ger regeringen till känna vad
            i
          </p>
          <p xml:id="i-VsoVASZ32t3XLVToSB8jtY">
            motionen anförts om bindande föreskrifter om användning av kalk
            i de kommunala reningsverken.
          </p>
          <p xml:id="i-BesFwEHXgsGppQ8gbhTa7V" type="date">
            Stockholm den 16 april 1982
          </p>
          <p xml:id="i-SSP6inhmLJApsS1XUYWdF4" type="signatureBlock">
            LARS HEDFORS (s) KJELL NILSSON (s) ULLA JOHANSSON (s)
          </p>
        </div>
      </div>
    </body>
  </text>
</TEI>
