<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-FiU-00253">
  <teiHeader>
    <fileDesc>
      <titleStmt>
        <title>Myndigheternas lokalförsörjning</title>
        <author corresp="i-XHzgSBhvzhMtyTsYMbxgy4">av Fredrik Schulte (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Myndigheternas lokalförsörjning</title>
          <idno type="rdwebb">GU02Fi253</idno>
          <rs type="number">Fi253</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GU02Fi253/text</ref>
          <ref type="dokument_url_html">http://data.riksdagen.se/dokument/GU02Fi253</ref>
          <ref type="dokumentstatus_url_xml">http://data.riksdagen.se/dokumentstatus/GU02Fi253</ref>
          <ref type="doc">http://data.riksdagen.se/fil/CF93FD72-B5A7-4581-A019-4C2B1560F2F8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XHzgSBhvzhMtyTsYMbxgy4</idno>
            <name>Fredrik Schulte</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RkYqSC6JTSjU2hnUwFZDPt" type="signed"/>
        <correspContext corresp="i-RkYqSC6JTSjU2hnUwFZDPt">
          <note type="signatory" corresp="i-XHzgSBhvzhMtyTsYMbxgy4"/>
        </correspContext>
        <correspAction xml:id="i-JXNRKxNARhq2RtnrAhBy1m" type="referral">
          <date when="2006-11-07"/>
        </correspAction>
        <correspAction xml:id="i-NfuePiQFP2quioSRky8FSu" type="dismissal">
          <date when="2006-11-07"/>
        </correspAction>
        <correspAction xml:id="i-9iSKjWN5SzbujpFMrCNASn" type="numbering">
          <date when="2006-11-02"/>
        </correspAction>
        <correspAction xml:id="i-L67SQuRTTeUAUHfjeM27qt" type="submission">
          <date when="2006-10-31"/>
        </correspAction>
        <correspAction xml:id="i-DWsKTS1CuEXfmYHmVaTp8B" type="transfer">
          <date when="2006-10-31"/>
        </correspAction>
        <correspAction xml:id="i-8iNEYj94X2woBTx4Jf1wJY" type="assigned"/>
        <correspContext corresp="i-8iNEYj94X2woBTx4Jf1wJY">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QahuEysonQWVN4qvny88gP" type="motBody">
        <div xml:id="i-5yWFDe4JEYDdnc1Dw5DQtg" type="motSummary">
          <head xml:id="i-Frfr5RZ8BSqf8gm95WJ1s3">
            Sammanfattning
          </head>
          <p xml:id="i-W5q9NX98khMJcHB4fUhNnC">
            Näst efter kostnader för personal utgör lokalkostnader den största
            utgiftsposten för offentlig verksamhet. Enbart anslagen för lokalhyror
            till statliga myndigheter och verk beräknas 2005 uppgå till .
            Samtidigt har det politiska och mediala trycket på effektivisering
            av statliga verksamheter för att skapa ett bättre resursutnyttjande
            ökat i takt med de senaste årens kraftiga framväxt av nya myndigheter.
            Trots detta har lite gjorts för att verka för ett effektivare
            lokalanvändande från stadsförvaltningens sida. Myndigheter redovisar
            inte nyckeltal för sitt lokalanvändande som betraktas som självklara
            inom den privata sektorn för att ständigt arbeta för att bringa
            ner lokalkostnader. Likaså saknas incitament för myndigheter att
            effektivisera sitt brukande av lokaler ytterligare, trots att
            stora samhällsvinster finns att hämta. Mot bakgrund av detta bör
            åtgärder vidtas, vilket härmed argumenteras för nedan.
          </p>
        </div>
        <div xml:id="i-869p66ZWpFxdYQK58zA1at" type="motProposal" subtype="förslag">
          <head xml:id="i-Vufzn1rGfgSdAf445SqRzD">
            Förslag till riksdagsbeslut
          </head>
          <list xml:id="i-RttUuu9MPZaqS9Go1bVvaD" style="ol">
            <item xml:id="i-Rp9AHSwrDQkhxNGxiy62W4">
              Riksdagen tillkännager för regeringen som sin mening vad i motionen
              anförs om behovet av att sänka myndigheternas lokalkostnader.
            </item>
            <item xml:id="i-LYDcy2PnkYn72ro7RrGonG">
              Riksdagen tillkännager för regeringen som sin mening vad i motionen
              anförs om behovet av att myndigheter bör redovisa nyckeltal för
              sin lokalanvändning.
            </item>
            <item xml:id="i-2D73ruhJMcMP4MT9wMMpUg">
              Riksdagen tillkännager för regeringen som sin mening vad i motionen
              anförs om behovet av sparbeting på lokalkostnaderna för samtliga
              myndigheter.
            </item>
          </list>
        </div>
        <div xml:id="i-VDnQyPAaNiquBYU1c45VSY" type="motContent">
          <head xml:id="i-CmZvcuKidxCftent5s3nDu" type="h1">
            Myndigheternas lokalförsörjning
          </head>
          <head xml:id="i-Nm31QPZccSyDTokxM1KXeh" type="h1">
            Bristande incitament för ökad effektivitet
          </head>
          <p xml:id="i-71r4jwYRYQGtXRatyjZ4aD">
            I dagsläget ansvarar myndigheterna själva för att efter eget
            tycke välja lokaler för sin verksamhet inom den ort som regeringen
            beslutat att myndigheten ifråga skall bedriva sin verksamhet på.
            Tidigare ansvarade den så kallade Byggnadsstyrelsen för hela statsförvaltningens
            lokalanvändning både avseende fördelning av statens egna lokaler
            och val av externa lokaler samt hyresförhandling med privata fastighetsägare
            för de respektive myndigheternas behov. Sedan 1993 ingår dock
            lokalkostnader i myndigheternas statliga anslag vilket medfört
            att egenansvaret ökat. Motivet till reformen var dels att synliggöra
            och effektivisera statsförvaltningen genom att låta myndigheter
            agera på fastighetsmarknaden efter samma premisser som privata
            hyresgäster, dels att eliminera en onödig cirkulation av pengar
            mellan statliga myndigheter.
          </p>
          <p xml:id="i-QMhWXFXEB7aJd5VfYwVMWj">
            Reformen 1993 öppnade upp för ett bättre uppmärksammande av statsförvaltningens
            lokalkostnader och ökade lokaleffektiviseringen genom att bromsa
            utökningen av lokalkostnaderna. De tidigare incitamenten för lokaleffektivisering
            var i praktiken obefintliga då den egna myndigheten inte beslutade
            om lokalbehovet utan ansökte hos Byggnadsstyrelsen. Sedan lokalkostnadsdelen
            finansieras inom ramen för regeringens anslag ökade egenansvaret.
          </p>
          <p xml:id="i-9xc8g52YyMNWa4bGMx9SFc">
            Man kan även konstatera att reformen var otillräcklig i tillskapandet
            av incitament för ett bättre lokalutnyttjandet. Visserligen skapades
            tydliga begränsningar för myndigheter att öka sitt lokalbestånd
            på godtycklig grund, men reformen gav knappast anledning att göra
            ytterligare effektiviseringar. Eftersom Finansdepartementet beslutar
            om myndigheternas årliga anslag och gör detta på basis av det
            föregående budgetårets utfall och Ekonomistyrningsverkets årliga
            prisomräkning av myndigheternas lokalkostnader 1 (som görs i syfte
            att följa fastighetsmarknadens utveckling) finns i praktiken inga
            motiv att maximera lokaleffektiviteten. Detta till skillnad mot
            privata företag som ständigt måste se över sina lokalkostnader
            och utnyttjande av lokalytorna för att öka vinstmarginalerna.
          </p>
          <p xml:id="i-QpJYwkdSodMJcK5JMkRAey">
            Trots reformen är också belysningen av myndigheternas lokalanvändning
            fortsatt dålig. Till exempel föreligger inga krav på myndigheter
            att publicera nyckeltal för lokalutnyttjande så som kontorsareal,
            hyra eller kvadratmeter per anställd i årsredovisningar och dylikt,
            siffror som privata företag rutinmässigt tar fram för att övervaka
            att resursutnyttjandet av lokaler sker effektivt.
          </p>
          <head xml:id="i-33WYqfLtTWm2hzdBciqyui" type="h1">
            Ineffektivt lokalutnyttjande
          </head>
          <p xml:id="i-TERXWyMyZ4V5gi6KsR1d1X">
            Konsekvensen av det nuvarande regelverkets otillräcklighet är
            att många myndigheter sitter i onödigt stora lokaler med höga
            kvadratmeterpriser. I dagsläget är majoriteten av landets myndigheter
            anvisade att bedriva sin verksamhet i Stockholmsregionen, och
            merparten har valt att lokalisera sig i Stockholms innerstad på
            attraktiva adresser. Med undantag från myndigheter med speciallokaler
            såsom högskolor, museer och kulturinstitutioner uppgick lokalkostnaden
            per anställd för 2004 till i snitt 76 000 kronor per år. Det finns
            även påtaglig variation mellan olika myndigheter där exempelvis
            Presstödsnämnden med sina tre anställda har en hyra som uppgår
            till nästan 198 912 kronor utslaget per anställd 2 medan motsvarande
            siffra för Granskningsnämnden för Radio och TV är 36 936 kronor
            3 , dvs. mer än åtta gånger högre. Inte minst visar dessa siffror
            att kostnaderna per anställd är långt större än för många privata
            företag.
          </p>
          <p xml:id="i-EdAyE2g2Nt8yqFtpT9mwD">
            Vid en mer noggrann översyn av lokalutnyttjandet kan man även
            fastställa att skillnaden i lokalarealen per anställd varierar
            kraftigt. Ombudsmannen mot etnisk diskriminering har med nio anställda
            lokaler som i genomsnitt motsvarar 96 kvm per anställd, medan
            Bokföringsnämnden med sju anställda upptar 26 kvm per anställd
            4 . Likaså varierar kvadratmeterhyran stort mellan olika lokaler.
            Verket för innovationssystem som har kontor belägna i Stockholms
            innerstad har en kvadratmeterhyra på 4 352 kronor per kvm 5 ,
            medan huvudkontoret för RSV Dataservice, som har lokaler i Solna,
            har en kvadratmeterhyra på 1 215 kronor per kvm 6 .
          </p>
          <p xml:id="i-LkMnx49sw4aimrg3TSGUn2">
            Den sammanvägda bedömningen av statsförvaltningens brukande av
            lokaler visar tydligt på en stor variation olika myndigheter emellan.
            Det finns dessutom en tydlig indikation att flertalet myndigheter
            har ett påtagligt ineffektivt arealutnyttjande. Lika uppenbart
            är att en merpart av myndigheterna som är anvisade att bedriva
            sin verksamhet i Stockholmsregionen är lokaliserade till Stockholms
            innerstad. Därför betalar de påtagligt högre hyror till följd
            av läget i jämförelse med myndigheter som är utlokaliserade till
            Stockholms närförorter. Detta är inte försvarbart. Att myndigheter
            betalar upp emot dubbelt så höga hyror än vad som är nödvändigt
            enbart för att ha kontorslokaler fem minuter från Rosenbad är
            ett uppenbart slöseri med skattemedel. Att merparten av statliga
            myndigheter och verk likaså inte arbetar för att kontinuerligt
            öka effektiviteten i användandet av sin kontorsareal är lika illa.
            Detta är uppenbara exempel på ineffektivitet i stadsförvaltningen.
            Till sist är det skattebetalarna som får betala priset. Siffrorna
            är även uppseendeväckande med tanke på att stadsförvaltningen
            rimligen bör utgöra en stark förhandlingspart eftersom myndigheternas
            hyresavtal generellt löper över sex år och då staten är en ekonomiskt
            extremt tillförlitlig och trygg hyresgäst.
          </p>
          <head xml:id="i-B6tSet5bG62LfFTJTEkwmw" type="h1">
            Vinsterna av ett effektivare lokalutnyttjande
          </head>
          <p xml:id="i-58XnoMQQzfbXma4JRE1p6L">
            Om myndigheter som idag sitter på exklusiva kontorslokaler i
            Stockholms innerstad med kontorsytor som används ineffektivt skulle
            flytta ut till lokaler i Stockholms närförorter med dels lägre
            kvadratmeterhyra, dels mer lokaleffektiva kontor, skulle stora
            summor kunna sparas. Detta kan konstateras med enkla räkneexempel.
            Jag skall nedan redovisa tre enkla kalkyler på vad Ekobrottsmyndigheten,
            Post- och telestyrelsen samt Krisberedskapsmyndigheten skulle
            tjäna på att utlokalisera sina kontor till motsvarande lokaler
            som det nya åklagarhuset i Flemingsberg:
          </p>
          <table xml:id="i-EVbiHW2ntfzLYxujbojx5E">
            <row xml:id="i-RSWz15DMX8Djc6hnjEUb9s">
              <cell>
                I dag
              </cell>
            </row>
            <row xml:id="i-QiwmMzyLykoye7hqbwAAag">
              <cell>
                Ekobrotts­­- myndig­heten
              </cell>
              <cell>
                Post- och telestyrelsen
              </cell>
              <cell>
                Krisberedskaps-myndigheten
              </cell>
            </row>
            <row xml:id="i-DotbsPUtbTrzi9LDL2igLS">
              <cell>
                Adress
              </cell>
              <cell>
                Hantverkargatan, Kungs­holmen
              </cell>
              <cell>
                Birger Jarlsgatan, Vasastan
              </cell>
              <cell>
                Kungsgatan, Norrmalm
              </cell>
            </row>
            <row xml:id="i-UNxLB9pAMVRixRJJbKPRvG">
              <cell>
                Antal anställda
              </cell>
              <cell>
                200
              </cell>
              <cell>
                216
              </cell>
              <cell>
                110
              </cell>
            </row>
            <row xml:id="i-6yvhZtef5RxCqrv47rgTr1">
              <cell>
                Årshyra
              </cell>
              <cell>
                20,5 miljoner kr
              </cell>
              <cell>
                21 miljoner kr
              </cell>
              <cell>
                11,4 miljoner kr
              </cell>
            </row>
            <row xml:id="i-X8996LFAjLUrCaG6Cm9vNG">
              <cell>
                Kvadratmeter per anställd
              </cell>
              <cell>
                31 kvm/anställd
              </cell>
              <cell>
                31,5 kvm/anställd
              </cell>
              <cell>
                35,1 kvm/anställd
              </cell>
            </row>
            <row xml:id="i-Ddr5Kbo5fYsm9hurWde7zE">
              <cell>
                Kvadratmeterhyra
              </cell>
              <cell>
                3 300 kr/kvm
              </cell>
              <cell>
                3 060 kr/kvm
              </cell>
              <cell>
                2 950 kr/kvm
              </cell>
            </row>
            <row xml:id="i-EbrCer1U8m2Y4FcRFuqUFx">
              <cell>
                Årshyra per anställd
              </cell>
              <cell>
                102 500 kr/anställd
              </cell>
              <cell>
                96 500 kr/anställd
              </cell>
              <cell>
                103 000 kr/anställd
              </cell>
            </row>
            <row xml:id="i-XaYMSrUCFbmZfAUBXoxPAA">
              <cell>
                Framtiden
              </cell>
            </row>
            <row xml:id="i-Hd2XVeyofazWsgpLjii66W">
              <cell>
                Adress
              </cell>
              <cell>
                Lokaler motsvarande nya åklagarhuset i Flemingsberg
              </cell>
              <cell>
                Lokaler motsvarande nya åklagarhuset i Flemingsberg
              </cell>
              <cell>
                Lokaler motsvarande nya åklagarhuset i Flemingsberg
              </cell>
            </row>
            <row xml:id="i-T4JryXqcDoxZdYaeWKZcL9">
              <cell>
                Antal anställda
              </cell>
              <cell>
                200
              </cell>
              <cell>
                216
              </cell>
              <cell>
                110
              </cell>
            </row>
            <row xml:id="i-G84RZVakQ5pa9UZZZrFaWj">
              <cell>
                Årshyra
              </cell>
              <cell>
                8,4 miljoner kr
              </cell>
              <cell>
                9,1 miljoner kr
              </cell>
              <cell>
                4,6 miljoner kr
              </cell>
            </row>
            <row xml:id="i-FTCJxG84BFS4CDfTS4Hk8A">
              <cell>
                Kvadratmeter per anställd
              </cell>
              <cell>
                20 kvm/anställd
              </cell>
              <cell>
                20 kvm/anställd
              </cell>
              <cell>
                20 kvm/anställd
              </cell>
            </row>
            <row xml:id="i-QGVSqLCv7dY8sUHYqxj8aU">
              <cell>
                Kvadratmeterhyra
              </cell>
              <cell>
                2 100 kr/kvm
              </cell>
              <cell>
                2 100 kr/kvm
              </cell>
              <cell>
                2 100 kr/kvm
              </cell>
            </row>
            <row xml:id="i-P1regqk1nnqTTiK19VgZF7">
              <cell>
                Årshyra per anställd
              </cell>
              <cell>
                42 000 kr/anställd
              </cell>
              <cell>
                43 000 kr/anställd
              </cell>
              <cell>
                42 000 kr/anställd
              </cell>
            </row>
            <row xml:id="i-2qr1juKi8YnBoiQjxC9uxp">
              <cell>
                Besparingspotential
              </cell>
              <cell>
                12,1 miljoner kr/år
              </cell>
              <cell>
                11,9 miljoner kr/år
              </cell>
              <cell>
                6,8 miljoner kr/år
              </cell>
            </row>
          </table>
          <p xml:id="i-JpcTYGbkaWM1PKcz2GP1ox">
            I enbart dessa tre räkneexempel finns ett besparingsutrymme på
            upp emot 60 procent av nuvarande lokalkostnader. Rimligheten i
            besparingsvidden bekräftas av att det finns ett fåtal exempel
            på myndigheter som befinner sig i kostnadseffektiva lokaler (såsom
            Granskningsnämnden för Radio och TV).
          </p>
          <head xml:id="i-FS4Y3Gyqp63PX595Z1iD8h" type="h1">
            Bristande kontroll och uppföljning
          </head>
          <p xml:id="i-7jfdxhzmXoQU3DbBJebyQo">
            Ekonomistyrningsverket (ESV), vilket är den myndighet som har
            till uppgift att granska effektiviteten i stadsförvaltningens
            användning av skattemedel, brister uppenbarligen i sin kontroll.
            Som nämnts ovan redovisas exempelvis inga nyckeltal för myndigheternas
            lokalanvändning. Förklaringen ligger troligen i att fokus i ESV:s
            verksamhet i huvudsak kretsar kring granskning av ekonomiadministrativa
            system snarare än översyn av lokalanvändningen. Detta är olyckligt
            mot bakgrund av lokalkostnadernas omfattning.
          </p>
          <p xml:id="i-PCW3qEPvy4FnN4LH65qH6k">
            I ett uppdrag från den tidigare regeringen fick ESV under 2005
            till uppgift att undersöka och lämna förslag på förändringar av
            statens lokalförsörjning där det fastställdes att De hittillsvarande
            erfarenheterna av den nya lokalförsörjnings-ordningen är i huvudsak
            goda . . . [men] fortfarande finns dock en potential för ytterligare
            förbättringar med åtföljande kostnadsbesparingar. 7 Samtidigt
            lyste förslag på konkreta åtgärder med sin frånvaro i rapporten,
            undantaget förslag om att införa nyckeltal för i) total och sektorsvis
            area och lokalkostnad, ii) förändringar i areautnyttjande per
            anställd sektorsvis samt iii) förändringar i marknadsanpassningen
            i tecknande av hyror sektorsvis 8 . Åtgärdsförslagen är, tillsammans
            med nyckeltal såsom iv) kvadratmeterhyran, v) areautnyttjande
            per anställd samt vi) hyra per anställd självklarheter som snarast
            möjligast bör bli obligatoriska siffror att redovisa i årsredovisningen
            för samtliga statliga myndigheter. Därutöver bestod Ekonomistyrningsverkets
            förslag i huvudsak av att öka kunskapen kring lokalförsörjningsfrågor
            9 . Detta är klart otillräckligt. Att öka kunskapen kring lokalförsörjning
            kommer inte att frambringa adekvata incitament för myndigheter
            att lämna kostsamma kontorslokaler i Stockholms city. Således
            behövs mer kraftfulla åtgärder.
          </p>
          <head xml:id="i-QAmkScwLXtuVmzB1LJSJbE" type="h1">
            Påtvinga myndigheterna besparingskrav
          </head>
          <p xml:id="i-Bwa7ex45XXEpAbmCWMhoNc">
            Det står bortom all tvivel att det finns stora besparingsmöjligheter
            i stadsförvaltningens lokalförsörjning. Det är inte rimligt att
            skattebetalarna måste tvingas betala enorma summor i skatter för
            att myndighetschefer skall ha promenadavstånd till Rosenbad. Lösningen
            bör dock inte vara att ge bättre incitament för myndigheterna
            att minimera lokalkostnaden genom att låta vinsten av en eventuell
            lokaleffektivisering återgå till myndigheterna verksamhet, då
            detta skulle innebära en onödig myndighetsexpansion. I stället
            bör en uppskattning av sparbeting på lokalkostnaderna för samtliga
            myndigheter göras med hänsyn till vad som ovan anförs i motionen.
            Samma sparbeting bör därefter påföras berörda myndigheter. Denna
            åtgärd kan förhoppningsvis även framtvinga att myndigheter med
            likartade arbetsuppgifter samlokaliserar, vilket i förlängningen
            kan ge upphov till synergieffekter i verksamheten.
          </p>
        </div>
        <div xml:id="i-ULdYDULbXNFLwpQub2A9yx" type="motSignatures">
          <list xml:id="i-YcHm1fRWbWQMJVG5RnwYi8">
            <item xml:id="i-Ejw9MnAc2F83471oW5SDLs" who="i-XHzgSBhvzhMtyTsYMbxgy4">
              Fredrik Schulte (m)
            </item>
          </list>
        </div>
      </div>
    </body>
  </text>
</TEI>
