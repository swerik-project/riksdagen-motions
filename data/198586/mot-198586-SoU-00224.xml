<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-SoU-00224">
  <teiHeader>
    <fileDesc>
      <titleStmt>
        <title>Överföring av kokain och fencyklidin till</title>
        <author corresp="i-DeVfQ6A9p3piatQSzsHysN">Göran Magnusson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Överföring av kokain och fencyklidin till</title>
          <idno type="rdwebb">G902So224</idno>
          <rs type="number">So224</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/G902So224/text</ref>
          <ref type="dokument_url_html">http://data.riksdagen.se/dokument/G902So224</ref>
          <ref type="dokumentstatus_url_xml">http://data.riksdagen.se/dokumentstatus/G902So224</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DeVfQ6A9p3piatQSzsHysN</idno>
            <name>Göran Magnusson</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M8HUa6S6uoS7W37bJWFz99" type="signed"/>
        <correspContext corresp="i-M8HUa6S6uoS7W37bJWFz99">
          <note type="signatory" corresp="i-DeVfQ6A9p3piatQSzsHysN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_so_224/mot_198586_so_224-001.pdf"/>
      <div xml:id="i-Mitmk842P55m4aEvhLeJrC" type="motHeader">
        <div xml:id="i-CZnJytpDAumZ8cDnCnQE7h" type="motTitle"/>
        <div xml:id="i-NySD8gEhBbiVX2Hm6QFfK1" type="motSubmissionInfo"/>
      </div>
      <div xml:id="i-XoqWfikxdafwGAmLR14SNB" type="motBody">
        <div xml:id="i-PyQZiEo4A7qc3WuQz8cT5P">
          <p xml:id="i-2zfDanF2kso31cyCHUzKUo">
            Motion till riksdagen 1985/86:S0224
          </p>
          <p xml:id="i-2b7m6CikBnHBeGztUn6jDr">
            Göran Magnusson (s)
          </p>
          <p xml:id="i-MoXBej7TxqV8DbU4S2UZ3k">
            Överföring av kokain och fencyklidin till narkotikaförteckning
            I
          </p>
          <p xml:id="i-SAbVJQht1iXPNLoiKqfVJe">
            Utvecklingen inom narkotikaområdet fordrar en ständig prövning
            av sam- hällets insatser, liksom av lagstiftningen. En viktig
            del av denna utgörs av den formella narkotikaklassningen av olika
            medel, sådan som den kommer till uttryck i narkotikaförteckningarna.
            Till grund för uppförandet av nar- kotika på de olika förteckningarna
            ligger bl. a.: — vetenskaplig dokumentation om olika medels verkningar,
            möjliga medicinska användningsområden, risk för utveckling av
            beroende etc., — kliniska sociala erfarenheter av de skador som
            medlet framkallar, samt — politiska överväganden om behovet och
            graden av kontroll ställda mot önskemål om att nyttja medlet för
            visst ändamål. Vid flera tillfällen har den samlade bedömningen
            av ett visst medel föran- lett uppförande på annan narkotikaförteckning
            eller någon liknande åt- gärd för att skärpa kontrollen samt markera
            en strängare syn på medlet i sig. Så har med tiden bl. a. följande
            medel upptagits på narkotikaförteckning I. där de medel regleras
            som anses särskilt farliga och som saknar medicinskt berättigande:
            — heroin (diacetylmorfin) emedan risken för att det framkallar
            beroen- de är alltför hög i förhållande till dess förtjänster
            som smärtstillande medel, — lysergsyredietylamid (LSD), då faran
            för att användning av detta medel leder till psykosgenombrott
            eller andra okontrollerbara reaktioner hos patienten vida överstiger
            dess närmast obefintliga berättigande för dia- gnostiska ändamål
            inom psykiatrin, samt — cannabis-beredningar (bl. a. Cannabisol
            och Cannabitropin), allden- stund de kommit ur bruk och helt kunnat
            ersättas av modernare läkemedel. Medlet Preludin totalförbjöds,
            oaktat att det vid detta tillfälle hade viss, ehuru omstridd användning
            som bantningsmedel. De senaste årens utveckling inom narkotikaområdet
            ger grund för en överprövning av den administrativa kontrollen
            för medlen kokain (cocai- num INN) och fencyklidin (phencyclidinum
            INN) samt ett överförande av dem till narkotikaförteckning I.
            Båda finns i dag upptagna på narkotikaför- teckning II, vilket
            innebär att de fortfarande får användas i medicinsk prax- is.
            Denna omständighet kan påverka den allmänna synen på medlen och
            även strängheten i straffmätningen vid narkotikabrott. Fencyklidin,
            även känt under namnen PCP, ”ängladamm”, ”elefant- tjack” m. fl.,
            saknar sedan länge medicinskt berättigande, och medlet har inte
            heller använts sedan början av 1960-talet. PCP framkallar bl.
            a. svåra
          </p>
          <pb facs="riksdagen-motions-pdf/data/198586/mot_198586_so_224/mot_198586_so_224-002.pdf"/>
          <p xml:id="i-7yn5pYrb2Dje2ZZmsNmFCH">
            förvirringstillstånd (s.k. psykoser), grava depressioner och
            akuta överdoser, i många fall med dödlig utgång. Medlet är lätt
            att framställa från allmänt tillgängliga handelskemikalier. I
            USA har PCP-missbruket blivit ett allvar- ligt problem. Veterligen
            har inga beslag av PCP ännu gjorts i Sverige och några narkotikamål
            avseende PCP har icke avdömts. Riktlinjer saknas i dag för en
            juridisk farlighetsbedömning av detta medel. Man får därför anta
            att, i avsaknad av juridiska motivuttalanden, frågan kommer att
            avgöras med ledning av vetenskapliga sakkunnigutlåtanden. Inga
            hinder föreligger för ett överförande av fencyklidin till narkotikaförteckning
            I. Kokain har varit känt i ett hundra år som läkemedel och rusmedel.
            I svensk rättspraxis betraktas det, enligt en dom i Högsta Domstolen
            1983, som något farligare än amfetamin men ej lika farligt som
            heroin. De senaste åren har kokainet blivit föremål för ett utbrett
            missbruk i väst, och bara i USA räknas kokainmissbrukarna i miljoner.
            Den mycket stora produktio- nen av kokain sedan början av 1980-talet
            har lett till ökad tillgänglighet av detta medel i Västeuropa.
            Med det ökade missbruket har också bredare erfarenheter vunnits
            om de risker som missbruket medför. Kokain är utomordentligt snabbt
            beroende- framkallande. Så har kokain i praktiken visat sig vara
            det enda medel som människor och djur vid riklig tillgång tillför
            sig själva till döds. Vid experi- ment med råttor, som fått fri
            tillgång till kokain, har samtliga avlidit inom en månad från
            experimentets början, medan vid fri tillgång till heroin efter
            denna tid endast en tredjedel av råttorna dött. Kliniska erfarenheter
            talar för att det är stor risk att människor kommer in i s. k.
            intensivmissbrukspe- rioder (eng. binges) med kontinuerligt upprepat
            intag av kokain i tjugofyra timmar eller mer. Bland övriga risker
            med kokainmissbruk kan nämnas psykoser. Huvudparten av dessa risker
            finns dokumenterade i den medicin- ska litteraturen sedan länge,
            men det omfattande missbruket under senare år har erbjudit ett
            unikt, om än tragiskt åskådningsmaterial, som visat att riskerna
            i praktiken är mycket högre än vad man tidigare hållit för möjligt.
            Vid en jämförelse med heroin framstår kokainet på alla punkter
            — bero- endepotential, risk för dödliga förgiftningar samt kroppsliga
            och psykiska skador m. m. — som minst lika farligt. Kokainet bör
            därför bli föremål för samma stränga rättsliga bedömning och administrativa
            kontroll som hero- in, något som enklast åstadkommes genom ett
            överförande av kokain till narkotikaförteckning I. Att helt utmönstra
            kokain ur medicinsk praxis kan ske utan olägenhet, eftersom det
            i dag finns helt fullvärdiga syntetiska er- sättningsmedel (Xylocaine)
            att tillgå. Slutligen må anföras att det ur författningssynpunkt
            torde vara mer till- fredsställande att frågan om den inbördes
            rangordningen av olika narkoti- ka vad avser farlighet samt riktlinjer
            för hur de skall bedömas vid straffmät- ningen i narkotikamål
            avgörs genom en samlad bedömning hos lagstiftaren än genom en
            praxisutveckling som dikteras av samtidsuppfattningar och sakkunnigutlåtanden.
          </p>
          <p xml:id="i-5LGePmVrd3YpGnn1fNrCbo">
            Mot. 1985/86 So224
          </p>
          <pb facs="riksdagen-motions-pdf/data/198586/mot_198586_so_224/mot_198586_so_224-003.pdf"/>
          <p xml:id="i-WgctADXfeLVvsibt63xE9F">
            Hemställan Mot. 1985/86 So224 Med hänvisning till det anförda
            föreslås att riksdagen beslutar att kokain (cocainum INN) och
            fencyklidin (phencyclidinum INN) överförs till narkotikaförteckning
            I.
          </p>
          <p xml:id="i-5VN6A4LbFBgGn9RR1SDry1" type="date">
            Stockholm den 24 januari 1986
          </p>
          <div xml:id="i-DEfAUSPM4btVDJKyUMzLMu" type="signatureBlock">
            <p who="i-DeVfQ6A9p3piatQSzsHysN" type="signature">
              Göran Magnusson (s)
            </p>
          </div>
        </div>
      </div>
    </body>
  </text>
</TEI>
