<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00480">
  <teiHeader>
    <fileDesc>
      <titleStmt>
        <title>Förbud mot uranbrytning</title>
        <author corresp="i-C2s3YhmmVmNkgvznmmnD4x">av Per Bolund m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbud mot uranbrytning</title>
          <idno type="rdwebb">GX02N480</idno>
          <rs type="number">N480</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N480/text</ref>
          <ref type="dokument_url_html">http://data.riksdagen.se/dokument/GX02N480</ref>
          <ref type="dokumentstatus_url_xml">http://data.riksdagen.se/dokumentstatus/GX02N480</ref>
          <ref type="doc">http://data.riksdagen.se/fil/22677277-4ED8-45F9-A2BD-E5A83B375906</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QTfxV5zmvS4SPA7rauAP5u" type="signed"/>
        <correspContext corresp="i-QTfxV5zmvS4SPA7rauAP5u">
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="numbering" xml:id="i-TT2oAeTy26C5Lz4yiCtVRK">
          <date when="2009-10-09"/>
        </correspAction>
        <correspAction type="submission" xml:id="i-BS4bgJZwAWbPVLX11pvSwB">
          <date when="2009-10-06"/>
        </correspAction>
        <correspAction type="transfer" xml:id="i-WE8TJrChJvdXq9GbQunsbj">
          <date when="2009-10-06"/>
        </correspAction>
        <correspAction type="assigned" xml:id="i-TJbCscbV8QXivSNpHuyL1C"/>
        <correspContext corresp="i-TJbCscbV8QXivSNpHuyL1C">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-33C3yxN3Hh1wKS7t2naGvE">
            Förslag till riksdagsbeslut
          </head>
          <list style="ol">
            <item xml:id="i-JH7DBYLdxM4o6CNqSNSn3N">
              Riksdagen begär att regeringen lägger fram förslag till ändring
              av minerallagen (1991:45) som tydligt förbjuder uranbrytning i
              Sverige.
            </item>
            <item xml:id="i-7WJ4zKWc356o3SfkAZkpsa">
              Riksdagen begär att regeringen lägger fram förslag till ändring
              av minerallagen (1991:45) som tydligt förbjuder prospektering
              efter uran i Sverige.
            </item>
            <item xml:id="i-WNqMToS2vrjXvrasakJTQu">
              Riksdagen tillkännager för regeringen som sin mening vad som
              anförs i motionen om att kommunernas ställning vid beslut om prospekteringstillstånd
              behöver stärkas.
            </item>
          </list>
        </div>
        <div type="motContent">
          <head type="h1" xml:id="i-4hjw8GW4474eG3HcmtiZje">
            Motivering
          </head>
          <p xml:id="i-DhL98pP6UyTNcuU3A7KjAm">
            I början på denna mandatperiod lade Miljöpartiet de gröna fram
            en motion med förslag till förbud mot uranbrytning och prospektering
            efter uran i Sverige. Vi lägger nu fram en motion med samma krav.
          </p>
          <p xml:id="i-9wFum1f7Vih4CV4CpGnFBH">
            Samma förslag bör normalt inte lämnas två gånger under samma
            mandatperiod. Detta fall är dock ett undantag. Majoritetens motivering
            för att avslå motionen har nämligen visat sig bygga på en missuppfattning.
          </p>
          <p xml:id="i-5hZrdSvmGQ6MNSvMr3nE7s">
            I riksdagsdebatten den 28 mars 2007 om vår förra motion hävdade
            samtliga deltagande ledamöter från regeringspartierna att det
            inte är aktuellt med uranbrytning i Sverige. Moderaten Staffan
            Anger upprepade gång på gång: Vi kan bara konstatera att uranbrytning
            i Sverige inte är aktuell (t.ex. i anförande 171). I en senare
            replik (anförande 179) sade moderaten Staffan Anger: Det är fullt
            klart att gruvföretag som kommer till Sverige och ska börja prospektera
            inte har någon möjlighet att få starta produktion i en gruva med
            uran. Kristdemokraten Mikael Oscarsson fyllde på: Det är också
            viktigt att notera att Kristdemokraterna och regeringen konstaterar
            att någon uranbrytning inte är aktuell (anförande 193). Även centerpartisten
            Åke Sandström sade: Som det sagts här av tidigare talare, utskottet
            konstaterar att det inte är aktuellt med någon uranbrytning i
            vårt land (anförande 180). Å andra sidan visste Sandström också
            att Regeringen har sagt att det inte är aktuellt att ta några
            nya kärnkraftverk i drift. Så den frågan är absolut inte aktuell
            (anförande 188).
          </p>
          <p xml:id="i-2Gwgo31Ce1AMYFh2yvQ1yS">
            Det är bara att konstatera att det de borgerliga ledamöterna
            då trodde absolut inte var möjligt nu drygt två år senare har
            blivit verklighet.
          </p>
          <p xml:id="i-PUc25DfZwea2EEWHMHZzp7">
            Regeringen har som bekant i överenskommelse och proposition till
            riksdag välkomnat nya kärnkraftverk. Och nyligen gick statsminister
            Fredrik Reinfeldt (M) ut och öppnade för uranbrytning i Sverige.
            På fråga om uranbrytning i Sverige sade statsministern i en tv-intervju
            i slutet av september att förlängs då kärnkraftsparentesen så
            kan det vara intressant att också titta på urantillgångar och
            vidare att jag tycker att det är logiskt givet att man förlänger
            kärnkraftsparentesen att man inte utesluter det [uranbrytning
            i Sverige]. http://svtplay.se/v/1707060/mittnytt/reinfeldt_uran-positiv
            .
          </p>
          <p xml:id="i-UQVzT6WoWUdGDRRcRJNa49">
            Uttalandet har allmänt tolkats innebära att statsministern öppnar
            för uranbrytning. Uttalandet innebär åtminstone att man inte längre
            kan påstå att det inte är relevant att diskutera en lagändring
            med motiveringen att uranbrytning inte är aktuell.
          </p>
          <p xml:id="i-HFbJqC6W329dkuDSq7LkjT">
            Statsministerns argumentering är också värd att notera. Han säger
            att i och med att vi nu kommer att driva kärnkraft vidare under
            en förutsebar framtid är det logiskt att vi också bryter uran
            i Sverige. Man kan befara att hans och regeringens inställning
            kan komma att påverka en kommande miljöprövning. Det finns en
            risk att myndigheterna ställer sig frågan givet att uranbrytning
            bör komma till stånd, hur ska den bedrivas på bästa möjliga sätt?
            i stället för bör uranbrytning tillåtas?
          </p>
          <p xml:id="i-5uKUqFD4i9X4aUW8p2gUoH">
            I dagsläget finns enligt uppgifter i medier prospekteringsföretag
            verksamma i vårt land som är helt övertygade om att uranbrytning
            kommer att komma till stånd här.
          </p>
          <p xml:id="i-T5j52u4qygWmEhLEWarHAG">
            Denna situation är inte hållbar. Det är inte bra näringspolitik
            att locka utländska företag att komma hit och göra investeringar
            och undersökningar genom att inge dem falska förhoppningar. Det
            är inte bra från demokratisynpunkt att försöka lugna oroliga medborgare
            genom att ge dem felaktiga försäkringar.
          </p>
          <p xml:id="i-PMFcpU9GieehqVcrxgxhpw">
            Uranbrytning medför, som även medgavs av företrädarna för regeringspartierna
            i debatten i riksdagen i mars 2007, miljöproblem som vi inte vill
            ha i vårt land. Vi nämner bara ett av dem här. 85 procent av den
            radioaktivitet som finns i malmen lämnas kvar som gruvavfall.
            Det är då i en form som gör radioaktiviteten (och tungmetaller)
            mycket mer lättspridd än i urberget. Det radioaktiva avfallet
            och tungmetallerna måste tas om hand på ett säkert sätt under
            tusentals år, långt efter det att de nya kärnkraftverk som regeringen
            Reinfeldt vill att vi ska investera i har tjänat ut.
          </p>
          <p xml:id="i-SvrN7FmxnGZypKVS2mTV1N">
            Det är ett arv som Miljöpartiet inte vill lämna till framtiden.
          </p>
          <p xml:id="i-JSsoWqQLEJfZxtifGyGU3A">
            Vi anser att det behövs ett lagstadgat förbud mot uranbrytning.
            Det skapar tydlighet för både näringsliv och medborgare. Som en
            naturlig följd bör också prospektering efter uran förbjudas.
          </p>
          <p xml:id="i-4FU87V4bskPgzuMgLDbH8d">
            I vår förra motion föreslog Miljöpartiet även att kommunalt medgivande
            skulle behövas för undersökningstillstånd. Utvecklingen har sedan
            riksdagen avfärdade detta förslag visat att detta är en nödvändig
            reform. Det finns flera fall som har visat att kommunens ställning
            i fråga om prospektering är för svag. Det är fullt klart att kommunens
            ställning vid beslut om undersökningstillstånd behöver stärkas.
            Vi lägger nu ett mjukare förslag på denna punkt än förra gången.
            Vi specificerar inte hur det ska gå till eller vilken lag som
            ska ändras. Riksdagen bör tillkännage för regeringen som sin mening
            att kommunens ställning vid beslut om undersökningstillstånd behöver
            stärkas.
          </p>
          <p xml:id="i-pwSma3wrgrKC6m7kinMfj">
            Vi vill inte här upprepa vår tidigare argumentation för förbudet
            mot uranbrytning, utan hänvisar till vår motion 2009/10 :N315.
          </p>
        </div>
        <div type="motSignatures">
          <list>
            <item xml:id="i-YW6LeHDMwe5r6MYZoRFcnV" who="i-C2s3YhmmVmNkgvznmmnD4x">
              Per Bolund (mp)
            </item>
            <item xml:id="i-oSqhTXwLdCbFQL77Nz2o7" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-F69nA3RzgDptko6FZYG3oT" who="i-5QNmudGpnjjRJCTYzakn9H">
              Karin Svensson Smith (mp)
            </item>
            <item xml:id="i-65DrxNymnKtAmjZp6VpQRB" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-AoVrhTrwgvZwPHyrzUcDtP" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
