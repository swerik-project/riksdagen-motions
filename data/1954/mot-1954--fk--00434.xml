<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1954--fk--00434">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__fk__434/mot_1954__fk__434-001.pdf"/>
      <fw xml:id="i-DRF5CGsrmZsFaeFrM9haqZ">
        4 Motioner i Första kammaren, nr 434,
      </fw>
      <div xml:id="i-CtUb5pzLtJ5SGuYZBowjC3" type="motHeader">
        <div xml:id="i-5aqTm3ZfREXTFNL9ZL8zBk" type="motTitle"/>
        <div xml:id="i-Krgd9db9dpfAArohz8xRWJ" type="motSubmissionInfo"/>
      </div>
      <div xml:id="i-NvWWpehzh6bNHur1TtagKK" type="motBody">
        <div xml:id="i-8HZRiM8uPAsv5EDCe21q7i">
          <p xml:id="i-2C9BwD5e31dhqgsswJ1Pmx">
            Nr 434.
          </p>
          <p xml:id="i-C9dCraomZ4GTsDcVRPE2Zq">
            Av herrar Lundgren och Magnusson, i anledning av Kungl. Maj:ts
            proposition angående riktlinjerna för den framtida nykterhetspolitiken
            m.m.
          </p>
          <p xml:id="i-HvAVB4Xg1GciMi7hEheM9h">
            En av de ledande tankarna i 1944 års nykterhetskommittés betänkande
            är, att nykterhetspolitiken skall inriktas så, att konsumtionen
            förskjutes från starkare alkoholhaltiga drycker till svagare.
            I propositionen nr 151 vid årets riksdag har denna ledande tanke
            i huvudsak godtagits. På vissa punkter har dock betydande avsteg
            gjorts från nykterhetskommitténs förslag. I all synnerhet gäller
            detta de bestämmelser, som i propositionen föreslagits i fråga
            om utskänkningen av starköl. Nykterhetskommitténs skäl för avskaffande
            av starkölsförbudet är föl- Jande: Starkölet kan väntas minska
            förbrukningen av vissa spritdrycker; de s. k. lättgroggarna kan
            delvis ersättas av starköl; missnöjet med mål- tidstvånget torde
            bli mindre om starköl tillhandahålles utan sådant tvång; det skulle
            gå lättare att göra restauranglunchen spritfri, om starköl fick
            serveras vid denna; starkölet kan alltså bidra till en önskvärd
            avspänning i debatten om restaurangrestriktionerna. Vi finner
            dessa synpunkter rik- tiga och är övertygade att en mera allmän
            övergång från sprit till starköl i hög grad skulle främja nykterheten.
            Förutsättningen för att dessa gynnsamma verkningar skola inträffa
            är emellertid icke enbart att starkölsförbudet upphäves utan också
            att stark- öl i erforderlig omfattning tillhandahålles vid olika
            konsumtionstillfällen. Så blir dock icke förhållandet, därest
            de i propositionen föreslagna be- stämmelserna skulle antagas
            av riksdagen. Enligt propositionen skall starkölet nämligen vid
            utminutering till- handahållas under i stort sett samma villkor
            som vin men däremot vid utskänkning helt jämställas med spritdrycker.
            Starkölet skulle således komma att intaga en mellanställning mellan
            spritdrycker och vin, ehuru det är avsevärt alkoholsvagare än
            även de lätta vinerna. Den uppfatt- ning, som ligger bakom propositionens
            bestämmelser, kan uppenbarligen icke vara någon annan än den,
            att starkölet betraktas som en för folk- nykterheten farligare
            dryck än både starkvin och lättvin. Under tiden klockan 12 till
            klockan 16 skulle enligt de i propositionen föreslagna bestämmelserna
            starkölet vara helt förbjudet på restaurang- erna och under tiden
            efter klockan 16 vara belagt med måltidstvång. Därmed skulle den
            irrationella situationen uppkomma, att starkölet, som håller högst
            4,5 viktprocent alkohol, skulle vara kringgärdat av kännbara restriktioner,
            medan vinerna, vilkas alkoholhalt ligger mellan 9 vikt- procent
            för de svagaste lättvinerna och cirka 20 viktprocent för stark-
          </p>
          <pb facs="riksdagen-motions-pdf/data/1954/mot_1954__fk__434/mot_1954__fk__434-002.pdf"/>
          <fw xml:id="i-DHnzppAqp8BWsKca7hEEc2">
            Motioner i Första kammaren, nr 434. 5
          </fw>
          <p xml:id="i-GGzurg49YLGaM1E648W7DP">
            vinerna, skulle vara helt fria. Den restauranggäst, som till
            sin lunch eller tidiga middag önskar en måltidsdryck, som är mera
            välsmakande än det vanliga ölet, blir hänvisad till vinet, ehuru
            han i de allra flesta fall skulle vara fullt tillfredsställd med
            en dryck av starkölets karaktär. Allmän- hetens måltidsvanor torde
            vara sådana, att det stora flertalet föredrar starköl till lunchen
            framför vin, som alltjämt i vida kretsar betraktas som en lyxvara.
            Om man med minsta möjliga irritation vill genomföra en spritfri
            lunch, sker detta bäst genom att starkölet tillhandahålles re-
            dan från klockan 12. Som motivering för de föreslagna särskilda
            restriktionerna i fråga om starkölet anföres i propositionen ”risken
            för att det nuvarande ölkafé- klientelet i betydande utsträckning
            flyttar över till exempelvis vinrestau- ranger och folkrestauranger
            och att förhållandena på dessa restauranger härigenom försämras”.
            Dessa farhågor är med all sannolikhet överdriv- na. Av nykterhetskommitténs
            utredningar framgår, att enbart öl för när- varande endast i ett
            ganska begränsat antal fall användes som berusnings- medel. För
            flertalet kafégäster bör den befarade överflyttningen till res-
            taurangerna vara så mycket mindre sannolik, som ju icke endast
            starköl utan också starksprit kommer att finnas tillgängliga på
            utminuterings- ställena från klockan 9. Såväl av nykterhetskommittén
            som i propositionen har föreslagits, att starkölet vid utminutering
            skall åsättas ett pris av en krona per flaska. Ingenting har yttrats
            om det pris, som kan bli tillämpat vid utskänkning på restauranger
            av olika slag. Sannolikt är emellertid att utskänknings- priset
            blir avsevärt högre, varför starkölskonsumtionen på restauranger-
            na förmodligen kommer att bli begränsad. Vi vilja därför förorda
            att starköl i utskänkningshänseende jämställes med vin. I propositionen
            föreslås även att utskänkning av vanligt öl ej må börja före klockan
            9, där ej stadigvarande behov av längre utskänkningstid föreligger,
            i vilket fall länsstyrelsen äger lämna särskilt medgivande där-
            till. Nykterhetskommittén hade föreslagit den avvikelsen från
            nuvarande ordning att utskänkning i regel ej skulle få börja före
            klockan 7. För närvarande finnes ej stipulerad någon särskild
            tid då utskänkning av öl får påbörjas. Erfarenheten har visat
            att det för människor med natt- arbete eller mycket tidigt morgonarbete
            kan vara ett fullt legitimt be- hov att få förtära öl redan tidigt
            på morgonen och att detta icke medfört någon våda för nykterheten.
            Sålunda har i Stockholm överståthållaräm- betet sedan många år
            lämnat tillstånd till samtliga medlemmar i Stock- holms kaféidkareförening
            att få börja denna utskänkning redan klockan 5. Det synes oss
            icke nödvändigt att här göra något avsteg från nu gäl- lande regler
            och vi föreslår därför i första hand att bestämmelsen att utskänkning
            av öl ej må börja före klockan 9 måtte utgå ur ölförsälj-
          </p>
          <pb facs="riksdagen-motions-pdf/data/1954/mot_1954__fk__434/mot_1954__fk__434-003.pdf"/>
          <fw xml:id="i-5RtSpixLGm7Piqx4H7unet">
            5 Motioner i Första kammaren, nr 434.
          </fw>
          <p xml:id="i-MP6XJfE6X66CipkGZR7BB4">
            ningsförordningen och i andra hand att förordningen erhåller
            sådan ly- delse som föreslagits av nykterhetskommittén, nämligen
            att utskänkning av öl får börja före klockan 7. Enligt nu gällande
            bestämmelser äger varje skattepliktigt bryggeri rätt att tillverka
            maltdrycker av samtliga klasser. Härvid är dock att märka, att
            försäljning inom landet av maltdrycker av klass III blott får
            ske för medicinskt bruk och är av endast ringa omfattning. Denna
            tillverkning avser därför huvudsakligen export, vilket medfört
            att tillverkningen av maltdrycker klass III äger rum endast vid
            ett förhållandevis ringa antal bryggerier. Nykterhetskommittén
            föreslog, i samband med att kommittén önskade frigöra maltdrycker
            av denna styrka för utminutering och utskänkning inom landet,
            att tillverkningen av dessa maltdrycker skulle få ske endast efter
            särskild koncession, meddelad till endast ett fåtal företag. Departe-
            mentschefen ansåg det för sin del icke erforderligt att begränsa
            tillverk- ningen till ett fåtal bryggerier. ”De välskötta bryggerierna
            bör i allmän- het kunna få tillstånd att tillverka starkdrycker.”
            I propositionen före- slås dock i enlighet med nykterhetskommitténs
            förslag, att särskild oktroj skall behövas för tillverkning av
            starköl. Enligt vår uppfattning är det önskvärt att varje skattepliktigt
            bryggeri liksom nu har denna rätt. Endast därigenom är det möjligt
            att trygga konkurrensen inom denna näringsgren. Då även departementschefen
            an- sett, att de välskötta bryggerierna i allmänhet bör erhålla
            dylikt tillstånd, finnes enligt vår mening icke någon anledning
            att bibehålla särskilt kon- cessionstvång för starkölsbryggerier.
            Detta kommer sannolikt dock icke att medföra att varje bryggeri
            kommer att tillverka detta öl. Omsätt- ningen kommer säkerligen
            att bli så förhållandevis liten att detta av eko- nomiska skäl
            icke torde vara lämpligt. Däremot bör varje bryggeri som så önskar
            ha rätt till sådan tillverkning. Under åberopande av vad ovan
            anförts hemställes, A. att riksdagen vid behandlingen av proposition
            nr 151 måtte besluta 1. att vad i rusdrycksförsäljningsförordningen
            stad- gas om utskänkning av vin skall gälla även beträffande starköl,
            2. att tidigaste tidpunkt för utskänkning av öl icke måtte bestämmas
            i ölförsäljningsförordningen eller, om detta icke bifalles, att
            nämnda tidpunkt måtte bestäm- mas till klockan 7, 3. att samtliga
            skattepliktiga bryggerier skall äga rätt tillverka starköl; B.
            att vederbörande utskott måtte utarbeta förslag till härför erforderlig
            lagtext.
          </p>
          <p xml:id="i-DXZJRMj6JUwGc5wRwm8PMk" type="date">
            Stockholm den 16 mars 1954.
          </p>
          <p type="signatureBlock" id="i-DZQrix1uJTnDdPZUiUVpX">
            P. G. Lundgren. Tage Magnusson.
          </p>
        </div>
      </div>
    </body>
  </text>
</TEI>
