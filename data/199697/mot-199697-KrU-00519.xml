<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-KrU-00519">
  <teiHeader>
    <fileDesc>
      <titleStmt>
        <title>Idrottens villkor</title>
        <author corresp="i-4i5vpDVzDizjgGeYkeoK2E i-QkoGcuWJuiryQZaTNFexi4 i-4i5vpDVzDizjgGeYkeoK2E i-QkoGcuWJuiryQZaTNFexi4">av Bo Lundgren och Karl-Gösta Svenson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Idrottens villkor</title>
          <idno type="rdwebb">GK02Kr519</idno>
          <rs type="number">Kr519</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GK02Kr519/text</ref>
          <ref type="dokument_url_html">http://data.riksdagen.se/dokument/GK02Kr519</ref>
          <ref type="dokumentstatus_url_xml">http://data.riksdagen.se/dokumentstatus/GK02Kr519</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4i5vpDVzDizjgGeYkeoK2E</idno>
            <name>Bo Lundgren</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QkoGcuWJuiryQZaTNFexi4</idno>
            <name>Karl-Gösta Svenson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-4i5vpDVzDizjgGeYkeoK2E</idno>
            <name>Bo Lundgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-QkoGcuWJuiryQZaTNFexi4</idno>
            <name>Karl-Gösta Svenson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PpQzHpq9GRKiWAWdYU4Qke" type="signed"/>
        <correspContext corresp="i-PpQzHpq9GRKiWAWdYU4Qke">
          <note type="signatory" corresp="i-4i5vpDVzDizjgGeYkeoK2E"/>
          <note type="signatory" corresp="i-QkoGcuWJuiryQZaTNFexi4"/>
          <note type="signatory" corresp="i-4i5vpDVzDizjgGeYkeoK2E"/>
          <note type="signatory" corresp="i-QkoGcuWJuiryQZaTNFexi4"/>
        </correspContext>
        <correspAction xml:id="i-6kzYGmj8MsTM2nAnJ2Hwke" type="referral">
          <date when="1996-10-11"/>
        </correspAction>
        <correspAction xml:id="i-DJKbBegsZg64pEkWFoJKc5" type="dismissal">
          <date when="1996-10-11"/>
        </correspAction>
        <correspAction xml:id="i-42tZFjxkGiDZH5uzwvTUyW" type="submission">
          <date when="1996-10-07"/>
        </correspAction>
        <correspAction xml:id="i-7AdNq1C7Q49minwDuipU2g" type="referral">
          <date when="1996-10-11"/>
        </correspAction>
        <correspAction xml:id="i-4WFLenjuLBTvkCRGhaCBZM" type="dismissal">
          <date when="1996-10-11"/>
        </correspAction>
        <correspAction xml:id="i-PMYmDvEkWHzokNT8BhKXvY" type="submission">
          <date when="1996-10-07"/>
        </correspAction>
        <correspAction xml:id="i-46RR3BF11LtB3kh1ooH2TL" type="assigned"/>
        <correspContext corresp="i-46RR3BF11LtB3kh1ooH2TL">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_KR_0519/mot_199697_KR_0519-0001.pdf"/>
      <div xml:id="i-Y2G3CDpxnWSdpsqooGt52F" type="motHeader">
        <div xml:id="i-BhHd9gqwvCHp423JYoLx6f" type="motTitle"/>
        <div xml:id="i-FDmSZ9YApUcggBbu12DB22" type="motSubmissionInfo"/>
      </div>
      <div xml:id="i-SV9oVJQe6pJkBafyb3j3Fs" type="motBody">
        <div xml:id="i-GrHBPr8aoCzy1GacJ6Y6Ps">
          <p xml:id="i-YKWxJfiPbEUdtcD5fGPAy1">
            1996/97 Kr519 Kr516—519
          </p>
          <p xml:id="i-DSquwb8gU2cwvpUDdFg5b6">
            Motion till riksdagen
          </p>
          <p xml:id="i-6gcLYuk6PchZjPoYwqCYV5">
            FöSERA:Kr519
          </p>
          <p xml:id="i-MyuuskwJhUgzbgKXBK8rw3">
            av Bo Lundgren och Karl-Gösta Svenson (m) Idrottens villkor
          </p>
          <p xml:id="i-U65HjMopfZpfqifDdE1FDM">
            Motionen delad mellan flera utskott
          </p>
          <p xml:id="i-PstivoQuq7iQjvVC3PF5hP">
            Idrotten är med sina 2,5 miljoner medlemmar den verksamhet som
            organiserar flest människor i Sverige. Omkring 500 000 ideellt
            arbetande ledare är grunden till idrottens utbredning och framgång.
            Cirka 45 000 lokala idrottsorganisationer — 22000 = idrottsföreningar,
            varav många flersektionsföreningar, och upp emot 18 000 korpklubbar
            — utgör basen för idrotten som en stor och livskraftig folkrörelse.
            Ingen annan verksamhet engagerar så många ungdomar. Totalt är
            cirka 60 procent av samtliga barn och ungdomar mellan sju och
            20 år engagerade inom den organiserade idrotten. Varje dag året
            om samlar ideellt arbetande ledare barn och ungdomar till närmare
            20 000 aktiviteter runt om i landet. På årsbasis sju miljoner
            lokala ungdomsaktiviteter med sammantaget 55 miljoner deltagartillfällen.
          </p>
          <p xml:id="i-5YGq2sbG2A2creKHFytLYb">
            Idrotten har stor betydelse
          </p>
          <p xml:id="i-WS6yWkm5qNAFJPjXT54rHN">
            Idrotten är av stor betydelse för samhället. Genom idrotten blir
            människor delaktiga i en positiv gemenskap som bidrar till fostran
            och utveckling och dessutom ger dem en bättre hälsa. Den aktiva
            idrotten medverkar bland annat till att ungdomar avhåller sig
            från för dem själva och samhället skadliga verksamheter som exempelvis
            drogmissbruk. Idrotten bidrar till friskvården genom att stimulera
            till regelbunden träning, friluftsliv och andra fysiska aktiviteter.
            Idrottsrörelsen verkar aktivt för alkohol- och drogfria miljöer.
            Det är också klart dokumenterat att fysisk aktivitet ökar människans
            förmåga, inlärningsprestationer och lust att lära. Regelbundna
            motionsvanor innebär också att fritiden får ett rikare innehåll.
            Till detta kommer den stora roll idrotten spelar för de många
            åskådare, TV- tittare, radiolyssnare och tidningsläsare som följer
            tävlingsverksamheten på olika nivåer. De många idrottsutövare
            av världsklass som fungerar som ambassadörer utomlands är en stor
            tillgång för Sverige. De tjänar dessutom som förebilder för den
            uppväxande generationen och är en starkt bidragande orsak till
            den i Sverige mycket omfattande breddidrotten.
          </p>
          <p xml:id="i-8aHgCzVbzD8Vwm1zNufxGv">
            Idrottsrörelsens ställning och det ideella arbetet
          </p>
          <p xml:id="i-DAUtiZzMQ6EVmgbEBZyVjw">
            Sett mot bakgrund av idrottens betydelse är det viktigt för politiska
            partier att engagera sig för de framtida villkoren för idrottsrörelsen.
            I detta
          </p>
          <pb facs="riksdagen-motions-pdf/data/199697/mot_199697_KR_0519/mot_199697_KR_0519-0002.pdf"/>
          <p xml:id="i-4bFtfzSYYtgQ5kg2CjCUSE">
            sammanhang är det dock av avgörande betydelse att komma ihåg
            att det ideella engagemanget i idrottsrörelsen sker av egen fri
            vilja och inte genom styrning från krafter utifrån. Den svenska
            idrotten måste även i framtiden ges möjlighet att agera självständigt
            och ha friheten att själv bestämma verksamhetens innehåll, inriktning
            och mål. Det stora utbudet av aktiviteter i idrottsföreningarnas
            regi är möjligt tack vare alla de ideellt arbetande ledarna. Deras
            arbete utgör en hörnsten i sam- hällslivet och bör stimuleras
            i stället för att motarbetas genom pålagor och krångel. Detta
            är särskilt viktigt eftersom alternativet till föreningslivets
            värdefulla arbete kan komma att utgöras av ökade kostnader för
            det allmänna. Riksidrottsförbundet (RF) beräknar att de 500 000
            idrottsledare som arbe- tar ideellt lägger ned cirka 140 miljoner
            oavlönade arbetstimmar varje år. Dessa ledare ställer inga krav
            på betalning för sitt ideella arbete. Men om de gjorde det, och
            fick betalt motsvarande en fritidsledarlön, skulle det kosta 12—15
            miljarder kronor per år. Den bästa stimulansen sker genom att
            alla dessa ledare får se konkreta resultat av sitt arbete. När
            samhället, som skett under de borgerliga regeringsåren, bidrar
            med lagstiftning som underlättar för föreningslivet att få ökade
            intäkter från spel- och lotteriverksamhet så är det ett konkret
            exempel på hur verksamheten i föreningslivet underlättas. Andra
            exempel från de borgerliga regeringsåren är utjämnande av orättvisor
            i momssystemet som tidigare drabbat bland annat bowling, golf
            och simning samt moms- lättnader för resor och transporter vilket
            direkt kommer idrotten till godo. Ytterligare ett exempel är bingoskattens
            avskaffande. Till betydande del är de ideellt arbetande ledarna
            föräldrar till unga idrottsutövare och de förmår hålla ut så länge
            de egna barnen tränar och tävlar. Men sedan tar ofta intresset
            och orken slut. Detta är allvarligt. Sverige förlorar därigenom
            många duktiga ledare och tränare med goda kunskaper. Omsättningen
            på idrottsledare är över huvud taget stor. De som drabbas av detta
            är i första hand klubbarna med stor bredd- och ungdomsverksamhet.
            För samhället är det därför angeläget att stödja dem som är verksamma
            inom idrotten. Naturligtvis har idrottsrörelsen själv här en mycket
            stor uppgift i att bättre tillvarata den ledarresurs som nu ofta
            går förlorad.
          </p>
          <p xml:id="i-NzFWF56JzdvPpMhAas7x4f">
            Ett grundläggande samhällsstöd
          </p>
          <p xml:id="i-FmNwtYRDc5WTxiyZRvQNjh">
            Idrottsrörelsens allra största tillgång är värdet av medlemmarnas
            egna insatser och ideellt utförda arbete. Dessa faktorer är avgörande
            för idrottens framtida utveckling. Den verksamhet som bedrivs
            av idrottsföreningar, distriktsorganisationer, specialförbund
            och riksorganisationer bygger, som tidigare understrukits, i första
            hand på ideellt arbete och personligt engagemang. Idrottens betydelse
            motiverar ett grundläggande samhälleligt stöd. Det direkta och
            indirekta stöd som stat, landsting och kommuner lämnar idrotts-
            rörelsen får inte vara styrande. Det är utomordentligt viktigt
            att idrottsrörel- sen inte byråkratiseras och tvingas in i något
            slags halvoffentlig roll. Den måste förbli en fri, obunden och
            demokratiskt uppbyggd rörelse.
          </p>
          <p xml:id="i-8nMT6nggZHtntmKoqyXEwR">
            Mot. 1996/97Kr519
          </p>
          <p xml:id="i-9cHUHXHXi8giu1AcnYzo5A">
            10
          </p>
          <pb facs="riksdagen-motions-pdf/data/199697/mot_199697_KR_0519/mot_199697_KR_0519-0003.pdf"/>
          <p xml:id="i-PAxsxbpFyFtkbAD4QtrRnz">
            Mot.
          </p>
          <p xml:id="i-7iYrScfzE5jDfpW7idmSCc">
            11
          </p>
          <p xml:id="i-GMJsLvCtAMXDzPimDKxzho">
            1996/97Kr519
          </p>
          <p xml:id="i-6kjVf3x9qeou3ie3aiFWyY">
            Egenfinansiering ger styrka
          </p>
          <p xml:id="i-YSAJ8ifzhFLAagR68MZECa">
            Villkoren för idrotten bör emellertid vara sådana att egenfinansieringsgraden
            blir större. Det minskar bidragsberoendet och ökar möjligheterna
            för idrotten att agera självständigt. Möjligheter till egenfinansiering
            är särskilt viktiga i tider när stöden från det allmänna reduceras
            eller dras in på alla områden i samhället. Samtidigt som vi moderater
            understryker vikten av ett fortsatt betydande samhällsstöd till
            idrotten — markerat inte minst av statsanslagets hantering under
            den senaste borgerliga regeringsperioden då idrottsfrågorna handlades
            under moderat ledning — så konstaterar vi att möjligheterna för
            idrotten att få bättre ekonomi i första hand ligger i att egenfinansieringen
            kan ökas. Förslagen i denna motion, som i betydande grad också
            de utgör en fortsättning på och uppföljning av den senaste borgerliga
            regeringens arbete, syftar därför till att stärka den svenska
            idrottsrörelsen i första hand genom åtgärder som minskar bidragsberoende
            och rundgång samt underlättar en ökad egenfinansiering av verksamheten.
          </p>
          <p xml:id="i-8nsu5DexNVfBH4nQqGJFq9">
            Moderat idrottspolitik 1991—94
          </p>
          <p xml:id="i-9jg1aTvkbwb91VNuTKkAuG">
            Grunden för den borgerliga regeringens åtgärder vad gäller idrottens
            ställning och idrottens ekonomiska förutsättningar byggde i stor
            utsträckning på den moderata kommittémotionen "Bättre villkor
            för idrotten" från januari 1991.
          </p>
          <p xml:id="i-S7HhnaXsExNDJoC6HwojiJ">
            En grundtanke i denna var att stärka idrottens oberoende ställning.
            Mot den bakgrunden avskaffades regeringens tidigare ombud i Riksidrottsstyrelsen.
            Den detaljstyrning som tidigare präglade budgetpropositionerna
            övergavs till förmån för en självständig bedömning av = prioriteringar
            inom Riksidrottsförbundet. Ambitionen var vidare att stärka idrottens
            och övriga ideella organisationers möjlighet till egen finansiering
            på traditionella och nya områden. Därigenom skulle också det ekonomiska
            oberoendet kunna öka. Sverige har under de senaste åren präglats
            av en djupgående ekonomisk kris. Det har självfallet påverkat
            också idrottens ekonomiska förutsättningar. De statliga anslagen
            till idrotten ökade i statsbudgeten 1992/93 genom en begränsad
            generell ökning och genom att den tillfälliga kompensation för
            skatteomläggningen (50 miljoner kronor) som den förra regeringen
            medgav permanentades. Därefter har anslagsnivån med tanke på den
            ekonomiska situationen i Sverige hållits i princip nominellt oförändrad.
            1994/95 tillkom en miljon kronor för internationellt arbete. I
            övrigt inriktades den borgerliga regeringens arbete på att genom
            framför allt förbättringar av möjligheten att utnyttja spelmarknaden
            stärka de ekonomiska förutsättningarna för ideell verksamhet.
            I det följande redovisas i punktform några av de åtgärder som
            genomfördes: « Bingoskatten slopades. e Skatteregler som särskilt
            avsåg idrotten förenklades.
          </p>
          <pb facs="riksdagen-motions-pdf/data/199697/mot_199697_KR_0519/mot_199697_KR_0519-0004.pdf"/>
          <p xml:id="i-TZrSkY3p2rZb9uDdSri66A">
            « Mervärdesskatten på hotell- och transporttjänster sänktes till
            12 procent. e Mervärdesskatten på tillhandahållande av lokaler
            för idrott slopades. e Spel genom s.k. värdeautomater tilläts.
            Överskottet skall i sin helhet gå till ideella organisationer.
            e Lotterilagen reformerades för att förenkla och förbättra reglerna
            för de ideella organisationernas lotterier. e Tipstjänst skulle
            överlåtas till de ideella organisationerna med RF som dominerande
            ägare.
          </p>
          <p xml:id="i-EDbmJHixGW3m8Hm8YnAs4X">
            Skillnad i synen på idrotten
          </p>
          <p xml:id="i-J9BoLDmkBwv8WyQ5vaYo5Y">
            Det är stor skillnad mellan den moderata och socialdemokratiska
            synen på det ideella arbetet inom olika folkrörelser. Socialdemokraternas
            politik förefaller betrakta folkrörelser av olika slag som delar
            av ett näst intill korporativt system. För oss moderater är principen
            om de ideella organisationernas, och därmed idrottsrörelsens,
            fria ställning lika viktig som kravet på en stor individuell frihet.
            Socialdemokraternas syn på hur man vill se idrotten i en beroendeställning
            till politiken var mycket tydlig i de budgetpropositioner som
            avlämnades under 80-talet och fram till regeringsskiftet 1991.
            Detaljrikedomen i de direktiv som följde med det statliga anslaget
            var betydande. Dessutom utsåg, som tidigare nämnts, den dåvarande
            socialdemokratiska regeringen två ombud vars uppgift var att fungera
            som observatörer i riksidrottsstyrelsen. Som ett led i att öka
            idrottsrörelsens självständighet upphörde denna ordning under
            den borgerliga regeringen. Den borgerliga regeringen gav också
            idrotten ökad möjlighet att genom egna beslut fördela statens
            anslag till idrotten. En för oss moderater naturlig följd av synsättet
            att idrotten skall vara fri och oberoende — och att den har kompetensen
            att på bästa sätt hantera dessa frågor. Med den socialdemokra-
            tiska regering som nu tillträtt är det påtagligt hur klåfingrighet
            och "pek- pinnar" på nytt får styra statens anslag till idrotten.
            Samtidigt som anslaget till idrotten nu minskar har man undanröjt
            den borgerliga regeringens och den borgerliga riksdagsmajoritetens
            beslut att överlåta Tipstjänst till idrotten och övriga ideella
            organisationer. Därmed ökar åter beroendet av det allmänna.
          </p>
          <p xml:id="i-QKvUwf65nWqCns8Hv3vtmn">
            Ansvaret för elitidrottens ekonomi
          </p>
          <p xml:id="i-L4FzmjT3BJg2ss4tZMJJwU">
            Det är viktigt att hålla isär å ena sidan bredd- och ungdomsidrotten
            och å andra sidan den kvantitativt mycket begränsade elitidrotten.
            När idrotten äskar medel för sin verksamhet hörs ofta motargumentet
            att det finns (för mycket) pengar inom idrotten. Antalet elitidrottsutövare
            i Sverige brukar anges vara 7 000. De flesta av dessa idrottsutövare
            uppbär inte en ersättning som på något sätt är anmärkningsvärd.
            Snarare är det så att de få idrottsutövare som försörjer sig på
            sin sport uppbär löner som är relativt låga. I några få fall inom
            elitskiktet figurerar stora pengar, vilket gärna förmedlas i massmedia.
            Det förhåller sig emellertid så att höga löner och
          </p>
          <p xml:id="i-WXcfp3A99BsKPGeCkipesk">
            Mot. 1996/97Kr519
          </p>
          <p xml:id="i-4Pj4zuCVFag13gFD8zt8ki">
            12
          </p>
          <pb facs="riksdagen-motions-pdf/data/199697/mot_199697_KR_0519/mot_199697_KR_0519-0005.pdf"/>
          <p xml:id="i-EDqhw8FmkhiShiNui7WN12">
            Mot.
          </p>
          <p xml:id="i-FtZUu9eZr39o4LUMrK9nSv">
            13
          </p>
          <p xml:id="i-J4Dx5GDQLcYZHzz2YAaDsu">
            1996/97Kr519
          </p>
          <p xml:id="i-Ptqo3EAwwyB57QJrcqdeDA">
            stora förmåner, stora Öövergångssummor, extrema elitsatsningar,
            stora prissummor och feta sponsoravtal förekommer inom en synnerligen
            liten del av idrotten. Inom flertalet idrotter får till och med
            de aktiva i landslaget vara med och betala resor med mera. Den
            kommersiellt gångbara elitidrotten finansierar sin egen verksamhet
            och bidrar dessutom till att finansiera offentlig verksamhet genom
            inbetal- ning av skatter, arbetsgivaravgifter, hyror av anläggningar
            med mera. I vissa fall har idrottsledare visat dåligt omdöme genom
            ekonomiska satsningar som saknat täckning med obestånd eller konkurs
            som följd. Sådan ekonomisk lättsinnighet, för att uppnå idrottsliga
            framgångar, är till förfång för idrotten. I sammanhanget bör noteras
            hur idrotten, på såväl RF- som specialför- bundsnivå, antagit
            normer för att komma till rätta med de problem som finns. Idrottsföreningar
            som bötfälls eller flyttas ned i seriesystemet är exempel på det.
            Detta har bland annat lett till minskad skuldsättning och sundare
            ekonomi inom elitidrottsföreningarna. För idrottens trovärdighets
            skull måste frågor som dessa lösas internt inom idrottsrörelsen.
          </p>
          <p xml:id="i-7yETzqshTTmaXujVi9Zmc7">
            Idrottens roll i skolan
          </p>
          <p xml:id="i-Nxmti2NQxwnMCe4EzcTF6m">
            Ämnet idrott och hälsa har en stor betydelse för elevernas harmoniska
            utveckling såväl fysiskt som psykiskt och socialt. Genom vistelse
            i naturen och under friluftsverksamheten skall eleverna få upplevelser,
            kunskaper och erfarenheter som skall stimulera intresset för friluftsliv,
            natur och miljöfrågor. För de mindre barnen skall leken ges ett
            stort utrymme. I undervisningen skall grundläggande färdigheter
            i olika idrottsgrenar ges med syfte att stimulera till idrottslig
            verksamhet även utanför skolan. Detta är särskilt viktigt genom
            att arbetslivet blir alltmer datoriserat och maskiner gör många
            uppgifter som människan tidigare gjorde med kroppsarbete. I ämnet
            bör man också ta upp frågor som rör sunda levnadsvanor som en
            väg till hälsa och välbefinnande.
          </p>
          <p xml:id="i-2XTTz8PuPksjRBSCSQuocX">
            Den borgerliga regeringen lade hösten 1993 fram propositioner
            om en ny läroplan både för grundskolan och för gymnasieskolan
            som riksdagen i huvudsak antog. Höstterminen 1995 träder den nya
            läroplanen i kraft för grundskolan. Samtidigt får grundskolan
            nya kursplaner och en ny timplan. Dessa innebär i korthet att
            skolan får ett ökat utrymme för profilering och eleven får ett
            större utrymme att välja ämnen, utöver den garanterade undervisningstiden.
            Det är positivt för både skolan och eleven. Skolan kan bättre
            ta tillvara den kunskap och kompetens som finns bland lärarkåren
            samtidigt som man tar tillvara varje elevs förutsättningar för
            lärande. När riksdagen behandlade läro- och timplanen ville Socialdemokraterna
            starkt minska skolans möjlighet till profilering och elevens utrymme
            för eget val. Vi kan konstatera att Socialdemokraterna inte har
            gjort någon "återställare" när det gäller skolans möjlighet till
            profilering eller elevens eget val. Det är bra att regeringen,
            ännu så länge är det väl bäst att tillägga, håller fingrarna borta
            från dessa två viktiga områden. Man måste emellertid
          </p>
          <pb facs="riksdagen-motions-pdf/data/199697/mot_199697_KR_0519/mot_199697_KR_0519-0006.pdf"/>
          <p xml:id="i-LdQq3R45BeyDD45gfgNbL1">
            observera och motverka den tendens till urholkning av idrottsämnets
            roll som nu åter kan skönjas. Enligt vår mening skall ämnet idrott
            och hälsa ges ett stort utrymme i skolan. Eleverna bör stimuleras
            till att använda utrymmet av sitt eget val för ämnet. Framför
            allt gäller det den grupp elever som inte har någon hobby med
            idrottsinriktning på sin fritid. Idrott och hälsa är ett ämnesövergripande
            ämne. Det går alldeles utmärkt att undervisa i lärarlag genom
            att exempelvis idrottsläraren, hushållsläraren och biologiläraren
            med sina olika kunskaper kan ge ämnet dess rätta bredd. När det
            gäller gymnasieskolan vill vi peka på de möjligheter som finns
            för kommunerna att bygga ut lokala idrottsgymnasier eller samverka
            om regionala idrottsgymnasier. Det kan man göra genom att använda
            det lokala tillägget och det individuella valet.
          </p>
          <p xml:id="i-TQR6QcdLutwdKFjUkwV47h">
            Forskning och högre utbildning på idrottsområdet
          </p>
          <p xml:id="i-9HKyq5N2WmxnCqnmLqBEAM">
            Idrotten berör som Sveriges största folkrörelse en lång rad olika
            kunskapsområden allt ifrån fysiologi, medicin och teknik till
            beteende- och samhällsvetenskapliga ämnen. Högre utbildning och
            forskning inom idrotten spänner över alla dessa områden och är
            en förutsättning för idrottens utveckling vad gäller såväl barn-
            och ungdomsidrott som bredd- och elitidrott. Utökad kunskap är
            värdefull också kring idrotten som folkrörelse och samhällsfenomen.
            Idrottsrörelsen har själv pekat på behovet av forskning kring
            kvinno- och jämställdhetsfrågor inom idrotten. Inte minst viktig
            är denna kunskapsutveckling som bas för idrottens ledarutbildning.
            Med tanke på idrottens betydelse för våra barn och ungdomar är
            det angeläget att idrottsledarna ges goda möjligheter till utbildning
            som står på en solid vetenskaplig grund. Skapandet av Centrum
            för idrottsforskning (CIF) och inrättandet av en självständig
            idrottshögskola lade grunden till en förstärkning av svensk idrottsforskning.
            Denna har emellertid ännu inte givits nödvändiga resurser. Idrottsforskningen
            har hittills framför allt finansierats av idrottsrörelsen själv.
            Med tanke på idrottens bredd och samhälleliga betydelse bör denna
            forskning i hög grad vara ett ansvar för utbildnings- och forskarsamhället
            medan det mer behovsanpassade utvecklingsarbetet är en fråga för
            idrottens egna organisationer. Samtidigt är det naturligt att
            idrottsrörelsen får ett inflytande över de organ som samordnar
            idrottsforskningen i landet. Samtidigt som det är viktigt att
            stimulera och stödja forskning på idrotts- relevanta områden på
            samtliga högskolor är det naturligt att se Idrotts- högskolan
            i Stockholm som ett nationellt centrum för idrottslig kunskaps-
            utveckling. Då krävs att undervisningen vilar på aktuell vetenskaplig
            grund och ett nära samarbete med andra forskningsinstitutioner
            i Sverige och internationellt. Detta kräver att skolan i likhet
            med andra idrottshögskolor i Europa har egna fasta forskningsresurser
            och sedvanlig akademisk examinationsrätt.
          </p>
          <p xml:id="i-R26Jy7eYMvvbg6yJhofxa">
            Mot. 1996/97Kr519
          </p>
          <p xml:id="i-4M7HqpVsXJ3oKXLRAqNJRW">
            14
          </p>
          <pb facs="riksdagen-motions-pdf/data/199697/mot_199697_KR_0519/mot_199697_KR_0519-0007.pdf"/>
          <p xml:id="i-YTnrwxeStQmnawDfPa1zZq">
            Mot.
          </p>
          <p xml:id="i-DXfkgn73sDxDB46eqhBojv">
            15
          </p>
          <p xml:id="i-WrtxYn2PyekxMTyDQcUxug">
            1996/97Kr519
          </p>
          <p xml:id="i-Tqhg96tqmy4xi6bG4nbryK">
            Handikappidrott
          </p>
          <p xml:id="i-BT6CCKbHnp3o61EoVCB4EF">
            Handikappidrotten är synnerligen värdefull och har sin givna
            plats inom den samlade idrottsrörelsen. I vårt land finns i dag
            428 föreningar med omkring 70 600 medlemmar. 20 olika idrottsgrenar
            är idag organiserade med egna mästerskapstävlingar. Stat och kommun
            har ett särskilt ansvar att tillse att än fler människor med handikapp
            bereds möjlighet till fysisk rekreation genom idrott. För att
            förbättra möjligheten för handikappade att redan i skolåldern
            kunna delta i olika idrottsliga aktiviteter bör ökat utrymme ges
            inom idrottslärarut- bildningen för undervisning om de särskilda
            krav detta ställer. Svenska Handikappidrottsförbundet (SHIF) erhåller
            medel för sin verk- samhet genom RF. Att handikappidrotten på
            detta sätt får sin del av statens anslag till idrott är naturligt.
            RF har att tillse att den del av anslaget som SHIF erhåller är
            rimlig och rättvis. Vi anser att de ekonomiska förutsättningarna
            för handikappidrotten skall förbättras genom att en del av de
            ytterligare medel, som genom den ökning av intäkter från spel-
            och lotterimarknaden som vi föreslår skall tillfalla idrotten,
            går till handikappidrotten.
          </p>
          <p xml:id="i-RpaoDLHTUaJwZKX6gFEhe1">
            Idrottens internationella agerande
          </p>
          <p xml:id="i-ACVmeXH7JVkzxkL8bD2XGJ">
            Den svenska idrotten har på senare år allt mera engagerat sig
            i internationellt arbete. Att detta sker även fortsättningsvis
            är av stor betydelse för att det svenska inflytandet skall kunna
            öka. Det gäller för RF och specialförbunden att utveckla den nödvändiga
            kompetens som krävs för att hävda svensk idrott i en tid av ökande
            internationalisering. Ett betydelsefullt område är utvecklingen
            inom den europeiska unionen, EU. Riksidrotten och specialförbunden
            har här en viktig uppgift i att föra ut information om integrationens
            möjligheter och svårigheter till idrottsrörel- sens olika led.
            Detta arbete bör enligt vår uppfattning stödjas av regeringen.
            Under den borgerliga regeringen verkade en arbetsgrupp, EG och
            idrotten. När Sverige nu blivit medlemmar i EU är det för idrottens
            utveckling av stor betydelse att våra intressen i gemenskapen
            följs upp och bevakas såväl av företrädare för idrotten som för
            regeringskansliet. Ett exempel på vikten av att följa utvecklingen
            och vara beredd att göra insatser är den s.k. Bosman-domen. Slutsatserna
            i detta utslag tar sin utgångspunkt i idrotten som kommersiell
            underhållning. Så är det naturligtvis också i många fall. I Sverige
            och övriga nordiska länder fungerar emellertid idrotten utan de
            gränser som finns i många andra länder mellan den rent ideella
            breddidrotten och den helt eller delvis kommersiellt inriktade
            elitidrotten. Effekterna av ”Bosman-domen” blir därför sannolikt
            hårdare i länder som Sverige. Det bör enligt vår uppfattning vara
            regeringens inriktning inom arbetet i EU att få till stånd regler
            som tar hänsyn till den nordiska strukturen vad gäller idrotten.
          </p>
          <pb facs="riksdagen-motions-pdf/data/199697/mot_199697_KR_0519/mot_199697_KR_0519-0008.pdf"/>
          <p xml:id="i-4ZcatGC89cqyrHdL8gVeX7">
            Den borgerliga regeringen anslog vid flera tillfällen extra medel
            till idrottens internationella arbete, bland annat för insatser
            i Baltikum och de nya demokratierna i Öst- och Centraleuropa.
            De insatserna bör följas upp.
          </p>
          <p xml:id="i-6mvEwaLPrJLh4tigycFZr4">
            Idrotten och ekonomin
          </p>
          <p xml:id="i-QQ1yrbhV3AddgMUcjz47ZM">
            Den verksamhet som bedrivs inom idrottsrörelsen medför kostnader
            av skilda slag förutom det ideella arbete som läggs ner. Det gäller
            inköp av redskap, utrustning, lokala anläggningshyror, löner och
            ersättningar till vissa anställda, kostnadsersättningar till ledare
            och utövare, skatt och arbetsgivargifter etc. De finansieringskällor
            som står till idrottsrörelsens förfogande är i stort: e Deltagaravgifter
            och entréavgifter med mera. » Frivilliga bidrag av olika slag.
            e Lotteriverksamhet, bingospel med mera. « Statliga och kommunala
            bidrag. e Olika former av sponsring. e Egen rörelse i form av
            exempelvis kioskverksamhet eller försäljning av idrottsmaterial.
          </p>
          <p xml:id="i-KMBehRMP58T3JsQBEre7nS">
            Staten påverkar i flera avseenden föreningarnas och förbundens
            möjligheter att utnyttja dessa finansieringskällor. Ett sätt att
            minska såväl de offentliga utgifterna som kostnaderna för idrotten
            är ett övertagande av anläggningar helt eller vad avser driften.
            Frivilliga insatser kan ge ett bättre ekonomiskt utfall samtidigt
            som inflytandet ökar. Det statliga och kommunala stödet till föreningar
            och förbund är omfattan- de. Samtidigt påverkas utvecklingen av
            dessa bidrag självfallet av den allmänna ekonomiska utvecklingen
            och det statliga respektive det kommu- nala budgetläget. En av
            de traditionellt största finansieringskällorna för idrotten och
            övrig ideell verksamhet är lotterier. På detta har område emellertid
            staten genom sina spelbolag tagit tillvara möjligheterna att bidra
            till en total expansion av spelmarknaden och ökad andel för de
            statliga spelen. Uttaget av skatter och arbetsgivaravgifter påverkar
            självfallet idrottsrörel- sens ekonomi, direkt som indirekt. I
            ett samhälle med högt skatteuttag minskar möjligheterna att finansiera
            verksamhet genom frivilliga bidrag, deltagaravgifter och entréavgifter.
            Den skilda syn på de ideella organisationernas ställning som finns
            mellan moderater och socialdemokrater påverkar naturligtvis också
            inställningen till hur organisationernas verksamhet skall kunna
            finansieras. Även i dagens sämre ekonomiska klimat föredrar Socialdemokraterna
            uppenbarligen att organisationerna skall förbli förhållandevis
            bidragsberoende. Därmed blir de utlämnade åt politiska beslut,
            särskilt i ekonomiskt besvärliga tider. Det är årets budgetproposition
            ett beklagligt bevis för. Den moderata grundsynen är att idrottsrörelsen
            och övriga ideella organi- sationer skall få ett större utrymme
            och bättre förutsättningar för finansiering genom egen verksamhet.
          </p>
          <p xml:id="i-47LUVqGm5AhmabVRiy1Hyr">
            Mot. 1996/97Kr519
          </p>
          <p xml:id="i-9peHhXKyrKnh47Q7Ku9int">
            16
          </p>
          <pb facs="riksdagen-motions-pdf/data/199697/mot_199697_KR_0519/mot_199697_KR_0519-0009.pdf"/>
          <p xml:id="i-WqqEDwmf78ztnu31b2a1VM">
            Mot.
          </p>
          <p xml:id="i-7Ea7QEatbgAQdzajNpdoT2">
            17
          </p>
          <p xml:id="i-D5PVrxXPkei9ykeaxaLpSb">
            1996/97Kr519
          </p>
          <p xml:id="i-XtcwFqDLef1o6fWpX3R9Hr">
            Större andel av spelmarknaden
          </p>
          <p xml:id="i-W3FwVFusecHiWV7DRGLZ18">
            Spelmarknaden i Sverige omfattar cirka 25 miljarder kronor varje
            år. Sedan mitten av 1970-talet har de ideella organisationernas
            andel av marknaden minskat kraftigt. Lotteriutredningen fastslog
            redan 1979: "Om de statliga lotterierna och totalisatorspelen
            i framtiden tillåts öka på samma sätt som hittills finns det enligt
            vår mening risk för en ogynnsam utveckling för den ideella sektorn.
            Det statliga spelet bör därför inte tillåtas att ytterligare breda
            ut sig på de ideella spelens bekostnad." Utvecklingen fortsatte
            emellertid under 1980-talet genom främst nya spelformer introducerade
            av såväl Pemninglotteriet som Tipstjänst. De senaste åren har
            denna utveckling i viss mån vänt. Genom Bingolotto tillförs nu
            idrotten och andra organisationer betydande medel. En förutsättning
            för större möjligheter till egenfinansiering inom idrottsrörelsen
            och övriga ideella organisationer är att den större delen av den
            totala spelmarknaden blir tillgänglig. Det var mot denna bakgrund
            den förra regeringen reformerade lotterilagstiftningen med utgångspunkt
            i den senaste lotteriutrednings förslag. Reglerna förenklades
            och en ny spelform — värdeautomater — där överskottet i sin helhet
            skulle gå till de ideella organisationerna — tilläts. Den borgerliga
            regeringen föreslog och riksdagen beslutade våren 1994 om ett
            överförande av AB Tipstjänst till de ideella organisationerna.
            Efter regeringsskiftet hösten 1994 stoppades denna process av
            den nya regeringen.
          </p>
          <p xml:id="i-WWAXV4W68QrcezNh2Zpn42">
            Fullfölj riksdagsbeslutet om Tipstjänst
          </p>
          <p xml:id="i-Kv238WmaoY9c4SfgKLYrmB">
            De finns två grundläggande skäl för att överföra AB Tipstjänst
            till de ideella organisationerna. Det första är att förutsättningarna
            för en ökad andel av spelmarknaden för ideella organisationer
            förbättras genom att den ökning av Tipstjänsts överskott som sker
            efter ägandeöverföringen i sin helhet skulle tillfalla de ideella
            organisationerna. Det andra skälet är att Tipstjänsts möjligheter
            att utveckla nya spel för att upprätthålla en bra kompetens inom
            företaget varit starkt begränsade. På grund av debatten om statens
            successiva ökande andel av spelmarknaden har kritiken mot nya
            tänkbara spelformer från de statliga spelbolagen varit omfattande.
            Ett exempel var debatten om Tipstjänsts nya spel — Tipsbingo.
            Genom ägandeöverföringen skulle också denna fråga lösas genom
            att nya spelformer som skulle öka Tipstjänsts andel av spelmarknaden
            och deras överskott i sin helhet skulle tillfalla ideella organisationer.
            Därmed skulle också det starka behovet att bibehålla en hög kompetens
            inom Sverige vad gäller spel tillgodoses. Den socialdemokratiska
            regeringen avbröt arbetet på att finna former för att överföra
            ägandet av Tipstjänst till idrotten och övriga ideella organisatio-
            ner. I stället föreslog man, vilket också den nya riksdagsmajoriteten
            också beslutade, att AB Tipstjänst och Svenska Penninglotteriet
            slås samman. Det första steget är att staten placerar bolagens
            aktier i ett nybildat moderbolag. Beslutet att bibehålla det statliga
            ägandet av Tipstjänst skulle enligt
          </p>
          <pb facs="riksdagen-motions-pdf/data/199697/mot_199697_KR_0519/mot_199697_KR_0519-0010.pdf"/>
          <p xml:id="i-YcVCUtYpmuJyDyPBG8Jutn">
            regeringen kompenseras genom att ett vinstdelningssystem där
            det statsägda bolagets vinster delas mellan staten och föreningslivet
            skall införas. Reglerna för vinstdelningen kan emellertid ändras
            genom riksdagsbeslut och ger därför inte alls samma ekonomiska
            stabilitet som ett ägaröverförande av Tipstjänst skulle medföra.
            Det är fortfarande möjligt att genomföra det tidigare riksdagsbeslutet
            om Tipstjänst. Riksdagen bör därför besluta om att fullfölja riksdagsbeslutet
            från 1994. Utgångspunkten bör som tidigare vara att överförandet
            skall ske på ett sådant sätt att statens nuvarande intäkter från
            Tipstjänst i princip bibehålls genom en koncessionsavgift. Denna
            bör bestämmas med en viss rabatt, som finansieras av överskottet
            från spel med värdeautomater. Av Tipstjänsts överskott bör en
            viss begränsad andel gå till fördelning bland sådana organisationer
            som inte genom ett direkt ägande får del.
          </p>
          <p xml:id="i-WKi5QCMCDPWkaj1oKjnzMy">
            Idrotten och skatterna
          </p>
          <p xml:id="i-3WnipxEL3RpXoJ3jMP7JJ7">
            Idrottsrörelsen liksom andra ideella organisationer påverkas
            såväl direkt som indirekt av det höga skatteuttaget i Sverige.
            Indirekt leder ett högt skatteuttag till mindre marginaler för
            medborgarna och därmed sämre förutsättningar att frivilligt bidra
            till föreningarnas verksamhet. Till det kommer de direkta effekterna
            av skatter på spel och verksamheten i föreningarna. Den borgerliga
            regeringen slopade under förra mandatperioden den skatt som togs
            ut på bingospel. I flera avseenden förenklades skattereglerna.
            Genom de sänkningar av mervärdesskatten på hotell och persontransporter
            som genomfördes, minskade kostnaderna för resor och inkvartering
            vid olika former av turneringar och tävlingar. De kraftiga skattehöjningar
            på arbete som genomförts av den social- demokratiska regeringen
            kommer indirekt att drabba idrotten. Med tanke på de anställda
            som finns inom den ideella verksamheten kommer de höjda arbetsgivaravgifterna
            att leda till ökade kostnader. I annat sammanhang föreslår Moderata
            samlingspartiet att arbetsgivaravgifterna skall sänkas med 1,5
            procentenheter. Därigenom uppkommer inga kostnader för idrotten.
            Dessutom föreslås ytterligare kraftiga sänkningar av skatten på
            arbete. Reklamskatt tas i dag ut på olika former av reklam som
            säljs av idrottsföreningar och förbund. Det gäller bland annat
            annonser i programblad, arenareklam med mera. Enligt vår mening
            bör reklamskatten slopas med tanke på de snedvridningar den och
            dess utformning medför. Enligt vår mening bör reklamskatten slopas
            1997. Det torde ankomma på utskottet att utarbeta erforderlig
            författningstext.
          </p>
          <p xml:id="i-FfRZ4yb6ar6oBuiUwjiuez">
            Hemställan
          </p>
          <p xml:id="i-Diu1S9ihsiDJRFStH8MBEK">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            idrottsrörelsens oberoende ställning, 2. att riksdagen som sin
            mening ger regeringen till känna vad i motionen anförts om idrottens
            plats i skolan,' 3. att riksdagen som sin mening ger regeringen
            till känna vad i motionen anförts om idrottsforskningen,'
          </p>
          <p xml:id="i-Phh2QxNXVjBHfBEhczXsKN">
            Mot. 1996/97Kr519
          </p>
          <p xml:id="i-BuMMEZEEvebwVKYD9o3dYg">
            18
          </p>
          <pb facs="riksdagen-motions-pdf/data/199697/mot_199697_KR_0519/mot_199697_KR_0519-0011.pdf"/>
          <p xml:id="i-EH5DDR8rG11VYpVrjTUknH">
            Mot. 19 1996/97Kr519 4. att riksdagen som sin mening ger regeringen
            till känna vad i motionen anförts om fördelning av medel till
            handikappidrotten,” 5. att riksdagen som sin mening ger regeringen
            till känna vad i motionen anförts om uppföljning av insatser gällande
            idrottens internationella förutsättningar, 6. attriksdagen i enlighet
            med vad som anförts i motionen beslutar att Aktiebolaget Tipstjänst
            skall överlåtas till de ideella organisationerna med de = förutsättningar
            som angavs i riksdagsbeslutet 1994,” 7. att riksdagen hos regeringen
            begär förslag om slopande av reklamskatten, i enlighet med vad
            som anförts i motionen.”
          </p>
          <p xml:id="i-Jj17T9YUgQMnRnuVibkHnJ" type="date">
            Stockholm den 7 oktober 1996
          </p>
          <div xml:id="i-HmouNmQZQDAsgUcTyhugZi" type="signatureBlock">
            <p xml:id="i-KdgvostNrKdpEy6XvuR2Fg" who="i-4i5vpDVzDizjgGeYkeoK2E" type="signature">
              Bo Lundgren (m)
            </p>
            <p xml:id="i-Hcii2fvx2dYrxc75okJmhv" who="i-QkoGcuWJuiryQZaTNFexi4" type="signature">
              Karl-Gösta Svenson (m)
            </p>
          </div>
          <p xml:id="i-WEjBE2G8fH8DKUYbNzvuQv">
            "Yrkandena 2 och 3 hänvisade till UbU. ? Yrkandena 4, 6 och 7
            hänvisade till FiU.
          </p>
          <p xml:id="i-VQAMzabdUzQWr1icWo9UrE">
            'Gotab, Stockholm 1996
          </p>
        </div>
      </div>
    </body>
  </text>
</TEI>
