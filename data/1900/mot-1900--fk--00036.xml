<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1900/mot_1900__fk__36/mot_1900__fk__36-001.pdf"/>
      <div type="motHeader" xml:id="i-476hLxwizRHTT259v7WRp8">
        <div type="motTitle" xml:id="i-2fiGw2VitT7snq7WVkZ4GN"/>
        <div type="motSubmissionInfo" xml:id="i-PpbVMcpqACjQbX1jZa5Lus"/>
      </div>
      <div type="motBody" xml:id="i-7aQUMugJcUp55pquqkUEkk">
        <div xml:id="i-3ABfU2uvdHfQjh2jw78pzp">
          <p xml:id="i-8ZBaoziNFfhbynkMrxuBuM">
            Motioner i Första Kammaren, N:o 36. 1
          </p>
          <p xml:id="i-8wbNpszSF7EdHXRHSCqwGe">
            N:o 36.
          </p>
          <p xml:id="i-Ldx8F7PCWWFG5xTF9JF7w9">
            Af herr Lithander, angående skrifvelse till Konungen i fråga
            om beredande af bränsle ur torfmossar.
          </p>
          <p xml:id="i-8WjrVGr8uw8oz42PLRytNQ">
            Vid 1891 års riksdag väckte jag en motion, n:o 33, i Första kammaren,
            att Riksdagen i skrifvelse till Kongl. Maj:t måtte anhålla, det
            Kongl. Maj:t täcktes vidtaga åtgärder för möjliggörande af, att
            ur inom riket befintliga mossar må kunna i stor skala beredas
            godt och billigt bränsle, lämpligt så väl för drift af jernvägar
            och ångbåtar som för industriella verk och annan enskild förbrukning;
            samt att Riksdagen för sådant ändamål måtte bevilja och till Kongl.
            Maj:ts förfogande ställa ett förslagsanslag af 30,000 kronor.
            Jag tillåter mig i korthet hänvisa till den motivering, som jag
            dervid framstälde, nemligen att Sveriges förbrukning af importerade
            stenkol och kokes var stadd i ett oafbrutet stigande och 1889
            uppgick till ett värde af mer än 20 millioner kronor, för att
            med säkerhet inom kort uppnå en siffra af 30 millioner eller mer,
            att denna årliga tribut till utlandet är mycket tärande på våra
            ekonomiska tillgångar, äfvensom att den innebär ett betänkligt
            beroende af utlandet för bekommande af bränsle till våra jernvägar,
            vår ångbåtsflotta och våra industriella verk och vid krigsfara
            eller omöjliggjord import — i betraktande af att tillgången på
            inhemska stenkol är försvinnande liten i förhållande till behofvet
            — kan blifva ödesdiger för landets trafik, dess näringar och ej
            minst för vår försvars- kraft till sjös; att försynen deremot
            skänkt Sverige en stor rikedom på bränsle i dess öfver hela landet
            förekommande torfmossar af betydlig Bih. till Riksd. Prot. 1900.
            1 Saml. 2 Afd. 1 Band. 20 Häft. (N:o 36). 1
          </p>
          <pb facs="riksdagen-motions-pdf/data/1900/mot_1900__fk__36/mot_1900__fk__36-002.pdf"/>
          <p xml:id="i-PKcyDoM2C6ZVR7tLdqHjyD">
            2 Motioner i Första Kammaren, N:o 36.
          </p>
          <p xml:id="i-5z9dhx7arMpQbmrQxUiRrp">
            utsträckning, ansenligt djup och godt material, hvarigenom våra
            rika malm- tillgångar, exempelvis i Norrbotten, möjligen skulle
            kunna förädlas på platsen, våra skogar besparas vid förminskning
            af vedkonsumtionen och sålunda stort gagn för hela landet beredas
            genom ett rätt tillgodogörande af desamma, i hvilket afseende
            jag tillät mig åberopa Svenska mosskultur- föreningens tidskrift;
            att det dock var ringa utsigt till att enskilda personer skulle
            underkasta sig de dryga omkostnader och det mödosamma arbete,
            som utrönandet af rätta och bästa metoder och konstruerande af
            nödiga maskiner för torfmossarnes exploitering säkerligen komme
            att medföra; samt att det under sådana förhållanden vore ej blott
            ändamålsenligt utan rent af nödvändigt, att staten toge utredningen
            om hand i syfte att vid- taga de åtgärder, som kräfvas för att
            landet skall kunna tillgodogöra sig denna omätligt värdefulla
            naturtillgång. Statsutskottet erkände motionens goda syfte och
            sakens ekonomiska och patriotiska vigt, men afstyrkte den för
            tillfället bland annat på den grund, att Kongl. Maj:t redan föranstaltat
            om undersökning af ett så kalladt stenkolsfabrikat och anseende
            att staten i detta fall ej annorlunda borde ingripa, hvarvid Riksdagen
            alltså då lät bero. Under de nio år, som sedan dess förflutit,
            har emellertid denna stora fråga icke tagit något steg framåt.
            Men väl har behofvet af dess lösning blifvit än mera oafvisligt,
            liksom de skäl, som då anfördes, vunnit i kraft och betydelse.
            Om den utgift, som stenkolsimporten förorsakade landet vid nyssnämnda
            tidpunkt, redan var stor och vårt beroende af tillgång på engelska
            stenkol innebar en fara för vår sjelfständighet, har missförhållandet
            sedermera på det mest betänkliga sätt ökats. Tillväxten af stenkolsimporten
            och stegringen af stenkolspriset har nu uppnått en oroväckande
            höjd. Redan 1894 hade värdet af stenkols- och kokesimporten, enligt
            då rådande pris, hunnit den i ofvannämnda motion förutsagda nivån
            af 30 millioner kronor (för cirka 25 1/, millioner hektoliter).
            Glädjen öfver det stora uppsving, som vår industri på senare tid
            tagit, förminskas i väsentlig mån deraf, att våra utgifter för
            utländskt bränsle och vårt beroende deraf samtidigt så betydligt
            tillvuxit. År 1898 importerades till Sverige 31,554,000 hektoliter
            stenkol och kokes. Året derpå eller 1899 hade samma import stigit
            till 40,300,000 hektoliter. I närvarande stund kosta stenkol per
            hektoliter minst 1 krona 75 öre. Alltså har landets utgift för
            stenkol, beräknad efter detta pris, stigit till 70 millioner kronor
            per år. Lägger man härtill värdet af den skog, som
          </p>
          <pb facs="riksdagen-motions-pdf/data/1900/mot_1900__fk__36/mot_1900__fk__36-003.pdf"/>
          <p xml:id="i-WirmmTNyj7yPQiDXN3Hihd">
            Motioner i Första Kammaren, N:o 36. 3
          </p>
          <p xml:id="i-WwQXmpupNTmuZ6tb9ES5GP">
            årligen åtgår till vedbrand, så torde summan blifva tillräckligt
            stor för att erinra oss om att detta, lindrigast sagdt, är en
            dålig hushållning, då vi sam- tidigt på nästan hvarje qvadratmil
            af Sveriges land ega mossar, som inne- hålla en outtömlig tillgång
            på godt bränslematerial. Det gäller blott att utfinna en enkel
            och relativt till stenkolspriset billig metod för mossarnes exploiterande,
            så att deras innehåll, utan fördyrande genom någons patent- rätt,
            kan förvandlas till bränntorf eller stenkolsfabrikat. Omtanken
            om det allmänna bästa synes mig bjuda, att staten med allvar tager
            denna enormt stora angelägenhet om hand. Många och höga pris,
            samt bidrag för experimenter borde stå att vinna för den eller
            dem, som kan uppfinna rätta sättet att tillgodogöra landet torfmossarnes
            bränslematerial, ty dess värde kan i längden uppskattas till milliarder
            kronor. Jag anhåller derför vördsamt,
          </p>
          <p xml:id="i-7zqNKfnhoZbvuYsP6sPG37">
            att Riksdagen i underdånig skrifvelse till Kongl. Maj:t anhåller,
            att Kongl. Maj:t täcktes förordna om vidtagande af sådana åtgärder,
            som äro nödvändiga för att landets rika tillgång på bränslematerial
            i dess torf- mossar skall kunna komma till allmän användning och
            göra landet mera än nu oberoende af stenkolsimport.
          </p>
          <p xml:id="i-nUx7H5rKByMCy4u5MYLAz" type="date">
            Stockholm den 26 mars 1900.
          </p>
          <p xml:id="i-ETbqXGZxPQK9Wq3D6eZ2nX">
            P. Em. Lithander.
          </p>
          <p xml:id="i-TxagKooEnj5BRH3US8PTkR">
            I motionen instämmer Rob. Almström.
          </p>
        </div>
      </div>
    </body>
  </text>
</TEI>
