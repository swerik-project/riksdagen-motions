<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-LU-00413">
  <teiHeader>
    <fileDesc>
      <titleStmt>
        <title>Umgängessabotage och polishämtning</title>
        <author corresp="i-V193Sbzem4fs1MBp32cuww i-V193Sbzem4fs1MBp32cuww">av Göthe Knutson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Umgängessabotage och polishämtning</title>
          <idno type="rdwebb">GL02L413</idno>
          <rs type="number">L413</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GL02L413/text</ref>
          <ref type="dokument_url_html">http://data.riksdagen.se/dokument/GL02L413</ref>
          <ref type="dokumentstatus_url_xml">http://data.riksdagen.se/dokumentstatus/GL02L413</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V193Sbzem4fs1MBp32cuww</idno>
            <name>Göthe Knutson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-V193Sbzem4fs1MBp32cuww</idno>
            <name>Göthe Knutson </name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-79jau6ta7si8NYstoFUA21" type="signed"/>
        <correspContext corresp="i-79jau6ta7si8NYstoFUA21">
          <note type="signatory" corresp="i-V193Sbzem4fs1MBp32cuww"/>
          <note type="signatory" corresp="i-V193Sbzem4fs1MBp32cuww"/>
        </correspContext>
        <correspAction type="referral" xml:id="i-FZE15MNsQWjgqxFJxogu2K">
          <date when="1997-10-10"/>
        </correspAction>
        <correspAction type="dismissal" xml:id="i-KS8ympn5hGW3QxSV8eZFXu">
          <date when="1997-10-10"/>
        </correspAction>
        <correspAction type="submission" xml:id="i-CtSQg1FMdTV9Nf68pU9ffr">
          <date when="1997-10-06"/>
        </correspAction>
        <correspAction type="referral" xml:id="i-CR96ZhQARKYJQiuqXdE84">
          <date when="1997-10-10"/>
        </correspAction>
        <correspAction type="dismissal" xml:id="i-4z6itNXE8u77g8vMd8Qsvz">
          <date when="1997-10-10"/>
        </correspAction>
        <correspAction type="submission" xml:id="i-BBHS68Q6H36poexXdSekmh">
          <date when="1997-10-06"/>
        </correspAction>
        <correspAction type="assigned" xml:id="i-AwUdhvdJRtUxuHtnDghRx6"/>
        <correspContext corresp="i-AwUdhvdJRtUxuHtnDghRx6">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_L_0413/mot_199798_L_0413-0001.pdf"/>
      <div type="motHeader" xml:id="i-3S3o73czviUguKvVu47qSF">
        <div type="motTitle" xml:id="i-CXZ6z5s8yx86qTwKo3KA8k"/>
        <div type="motSubmissionInfo" xml:id="i-Y3fQRWoZDdvzu3CKfzYtwA"/>
      </div>
      <div type="motBody" xml:id="i-3spkFSikNPQfEfz3VdY2Au">
        <div xml:id="i-PMaNqBG4JCvJENUMubZV5S">
          <p xml:id="i-6ckkTgUicNYyzgCkV7YLVm">
            1997/98 L413 L409-416
          </p>
          <p xml:id="i-SZc1UAsBso9CMLBkvc5h8o">
            Motion till riksdagen 1997/98:L413
          </p>
          <p xml:id="i-E87Zd1AgQoeXy8TBJs861s">
            av Göthe Knutson (m) Umgängessabotage och polishämtning
          </p>
          <p xml:id="i-VntntpdFDrpYFwnFhHPcwd">
            Ett par fall av s.k. umgängessabotage som riktats mot en förälder
            bosatt i Sverige har uppmärksammats i tidningar även i Norge där
            den tredskande andra föräldern bor. Någon lösning har inte kommit
            till stånd och jag efterlyser i denna motion effektiva åtgärder
            som är i samklang med allmän rättsuppfattning. Jag tar upp frågan
            om polishämtning. Bör det trots allt vara tillåtet? Hur skiljer
            sig svensk och norsk lagstiftning på området? I 21 kap. föräldrabalken
            (FB) avhandlas verkställigheten av avgöranden om vårdnad och umgänge.
            I kapitlet fastslås bl.a. följande: Verkställighet av vad allmän
            domstol bestämt i dom eller beslut om vårdnad, umgänge eller överlämnande
            av barn skall sökas hos länsrätten. Innan länsrätten förordnar
            om verkställighet får den uppdra åt bl.a. ledamot i socialnämnden,
            att verka för att den som har hand om barnet frivilligt skall
            fullgöra vad som åligger honom eller henne. När länsrätten förordnar
            om verkställighet får den förelägga vite eller besluta att barnet
            skall hämtas genom polismyndighetens försorg. Hämtning får dock
            — i fråga om umgänge — beslutas endast om verkställighet annars
            inte kan ske och barnet har ett särskilt starkt behov av umgänge
            med föräldern. När barnet fyllt tolv år — eller när det dessförinnan
            uppnått en sådan mognad att dess vilja bör beaktas — får inte
            verkställighet ske mot barnets vilja. Denna regel äger dock inte
            tillämpning om länsrätten finner att verkställighet är nödvändig
            med hänsyn till barnets bästa. Länsrätten kan vägra verkställighet
            om det är uppenbart att förhållandena har ändrats sedan allmän
            domstols beslut om umgänge meddelades och det av hänsyn till barnets
            bästa är påkallat att frågan om umgänge prövas på nytt. Länsrätten
            kan även i annat fall vägra verkställighet om det finns en risk
            — som inte är ringa — för att barnets kroppsliga eller själsliga
            hälsa skadas. I ett mål om hämtning av barn skall länsrätten hålla
            muntlig förhandling om det inte är uppenbart obehövligt. Norska
            regler om verkställighet: I det fall den förälder som barnet bor
            tillsammans med inte respekterar den andra förälderns umgängesrätt
            och mer eller mindre aktivt hindrar att denna genomförs, kan den
            umgänges- berättigade begära bistånd från myndigheternas sida.
            Enligt 48 8 i ”lov om barn og foreldre (barnelova)” kan ”namnsretten”
            förelägga den tredskande föräldern att — vid äventyr av ”bot”
            — medverka till att umgänge skall ske,
          </p>
          <pb facs="riksdagen-motions-pdf/data/199798/mot_199798_L_0413/mot_199798_L_0413-0002.pdf"/>
          <p xml:id="i-4gsVU9kcFisHAYBJ8YSKMG">
            s.k. ”tvangsfyllbyrdelse”. Hämtning genom polisens försorg får
            dock inte användas som tvångsmedel för att framtvinga verkställighet
            av umgänges- avgörande. Vid ”tvangsfyllbyrdelse” fattar domstolen
            beslut om att ”bot” skall utgå för varje gång som umgänget inte
            kommer till stånd eller eventuellt för varje gång den tredskande
            föräldern äventyrar genomförandet av den andra för- älderns samvaro
            med barnet. Staten ansvarar för indrivningen av boten. Om den
            tredskande föräldern trots beslut om ”tvangsfyllbyrdelse” inte
            medverkar till att umgänget kommer till stånd finns det inga ytterligare
            åtgärder som den umgängesberättigade kan tillgripa för att söka
            framtvinga det av domstol beslutade umgänget. I 44 8 barnelova
            har dock en annan utväg anvisats den som hindras från att rättmätigt
            få träffa sitt barn. Enligt denna bestämmelse kan den som hindras
            från att utöva umgänge väcka talan om att den dagliga vårdnaden
            om barnet skall överföras till honom eller henne. Genom lagstiftning
            1983 begränsades bl.a. möjligheten att besluta om polishämtning
            av barn. Den utredning som förberett lagstiftningen menade att
            polishämtning över huvud taget inte borde förekomma när det gällde
            verkställighet av avgörande om umgänge. I övriga situationer skulle
            tvångsmedlet endast få tillgripas som en yttersta utväg i de fall
            då barnet riskerade att skadas av att vara kvar i den miljö där
            det vistades. En av utredningens sakkunniga ville helt utmönstra
            möjligheten till polishämtning i annat fall än då tvångsvård enligt
            LVU var aktuell. De flesta remissinstanser som yttrade sig i lagstiftningsärendet
            ansåg att polishämtning endast borde få tillgripas i undantagsfall.
            Flera av dem till- styrkte vidare utredningens förslag att polishämtning
            inte borde få förekomma vid verkställigheten av avgöranden om
            umgänge. Departementschefen konstaterade att polishämtning av
            barn förekom i ytterst få fall men att tvångsmedlet kunde utgöra
            en psykologisk påfrestning för barnet. I den allmänna motiveringen
            ifrågasattes därför om polishämtning överhuvudtaget borde få tillgripas
            i ärenden om verkställighet av familje- rättsliga avgöranden.
            Efter en analys av de situationer som kunde uppkomma fastslog
            dock departementschefen att polis-hämtning inte kunde avvaras
            som ett yttersta tvångsmedel vid verk-ställighet av vårdnadsavgöranden.
            När det gällde verkställighet av beslut om umgänge befanns dock
            situationen vara en annan, främst p.g.a. att umgänget endast var
            en samvaro under begränsad tid. Behovet av att få avgörandet verkställt
            ansågs därför inte göra sig lika starkt gällande. Vidare betonades
            att en polishämtning kunde hämma förutsätt- ningarna för en harmonisk
            samvaro och därmed förfela hela syftet med umgänget. Departementschefen
            var således ytterst tveksam till om man borde behålla polishämtning
            som tvångsmedel vid verkställigheten av umgänges- avgöranden.
            I frågan anförde hon vidare bl.a. följande:
          </p>
          <p xml:id="i-Si2xRwPBVXDobKJBdcPLxu">
            I första hand gäller det i stället att söka förhindra att det
            uppstår en sådan situation där vårdnadshavaren vägrar att medverka
            till umgänget. Jag vill erinra om vad som har sagts i förarbetena
            till de nya reglerna om vårdnad och umgänge m.m. som träder i
            kraft den 1 juli 1983 om att domstolen i vårdnadstvister bör,
            om inte andra omständigheter talar för en annan lösning, förordna
            den av föräldrarna till vårdnadshavare som kan antas bäst främja
            ett
          </p>
          <p xml:id="i-C1siPFjBKW2g66tWnvuRM7">
            Mot. 1997/98L413
          </p>
          <pb facs="riksdagen-motions-pdf/data/199798/mot_199798_L_0413/mot_199798_L_0413-0003.pdf"/>
          <p xml:id="i-LEYTMWCvZ861jm5K7e2AgG">
            10
          </p>
          <p xml:id="i-AU4mAor8www8KA2Ygco1Rw">
            nära och gott umgänge mellan barnet och den andra föräldern (se
            prop. 1981/82:168 s. 66 och LU 1982/83:17 s. 25). Vidare kan,
            som riksdagen vid flera tillfällen har uttalat (se senast LU 1982/83:17
            s. 21 och 25), ett konse- kvent beteende av vårdnadshavaren i
            syfte att försvåra ett umgänge tala för att dennes lämplighet
            att utöva vårdnaden om barnet behöver omprövas. En vårdnadshavare
            som motsätter sig ett umgänge mellan barnet och den andra föräldern
            kan emellertid inte enbart av det skälet alltid anses så olämplig
            som vårdnadshavare att han eller hon bör fråntas vårdnaden. Om
            det i ett sådant fall inte går att tala vårdnadshavaren till rätta
            och umgänget inte heller kan framtvingas genom ett vitesföreläggande,
            uppkommer frågan om man bör acceptera det uppkomna läget eller
            om man i sista hand bör kunna genomdriva umgänget genom polishämtning
            trots de betänkligheter som jag förut har redovisat. En utgångspunkt
            för de nya reglerna om vårdnad och umgänge m.m. är att barn i
            allmänhet har behov av nära kontakter med båda föräldrarna. Reglerna
            innebär därför att barnet skall ha möjlighet till umgänge med
            den förälder som inte är vårdnadshavare. Med hänsyn till detta
            anser jag att man inte helt kan utmönstra möjligheten att hämta
            barnet genom polismyndighetens försorg för att barnet skall få
            umgås med denna förälder. I sammanhanget bör beaktas att redan
            vetskapen om att hämtning kan tillgripas många gånger kan vara
            tillräckligt för att förmå en tredskande vårdnadshavare att medverka
            till umgänget.
          </p>
          <p xml:id="i-muyPB2fScYuEV39yARL2B">
            Lagutskottet hade vid sin behandling av propositionen inget att
            erinra mot lagförslaget. Under riksmötet 1990/91 behandlade lagutskottet
            flera motioner om s.k. umgängessabotage vilka väckts dels under
            den allmänna motionstiden, dels i anslutning till regeringens
            proposition 1990/91:8 om förslag till ändringar i föräldrabalken
            och vissa andra lagar. I fråga om umgängessabotage uttalade utskottet
            bl.a. följande:
          </p>
          <p xml:id="i-Y5utXCUAkZM4v87cko2wXR">
            I vissa motioner har framförts krav på att vårdnaden mer eller
            mindre automatiskt överflyttas till den andra föräldern när vårdnadshavaren
            motsätter sig att barnet får träffa den andra föräldern. Utskottet
            anser dock inte att en sådan regel bör komma i fråga och då främst
            av den anledningen att den inte ger utrymme för erforderlig bedömning
            i det enskilda fallet. Enbart det förhållandet att en förälder
            är ovillig att låta barnet träffa den andra — föräldern behöver
            inte innebära att det = föreligger ett umgängessabotage. Förälderns
            handlande kan, som påpekas i propositionen, ha sin grund i en
            strävan att söka skydda barnet från att utsättas för övergrepp
            eller annars råka illa ut. Olika skäl kan vidare tala för att
            en förälder som gjort sig skyldig till umgängessabotage trots
            allt framstår som den mest lämpliga vårdnadshavaren med hänsyn
            till barnets bästa.
          </p>
          <p xml:id="i-UdfUDpUhfDnZiMygbJi8oS">
            I två motioner yrkades att ett straffrättsligt ansvar skulle
            införas när en förälder inte medverkade till att beslutat umgänge
            kom till stånd. Utskottet anförde beträffande motionärernas hemställan
            följande:
          </p>
          <p xml:id="i-AUahtb2kAjvGx7EjDsrf1c">
            Som redan nämnts har vårdnadshavaren enligt 6 kap. 15 $ FB ett
            ansvar för att barnets umgänge med bla. den andra föräldern så
            långt möjligt tillgodoses. I syfte att motverka umgängessabotage
            har utskottet nyss förordnat att en bestämmelse tas in i FB om
            att domstolarna vid bedömande av vårdnadsfrågan skall fästa avseende
            särskilt vid barnets behov av en nära och god kontakt med båda
            föräldrarna. Att därutöver införa en straffrättslig sanktion för
            en vårdnadshavare på sätt som begärts i motionerna skulle enligt
            utskottets mening föra alltför långt.
          </p>
          <p xml:id="i-NAghRrNYGHUdLsGNr81fFt">
            Mot. 1997/98L413
          </p>
          <pb facs="riksdagen-motions-pdf/data/199798/mot_199798_L_0413/mot_199798_L_0413-0004.pdf"/>
          <p xml:id="i-P2YWrMzEFzYXLJKe7cNtvm">
            Under riksmötet 1990/91 fick lagutskottet ytterligare en gång
            ta ställning till motionsyrkanden som syftade till att stävja
            umgängessabotage. Utskottet fann dock inte skäl att ändra ställningstagandet
            och ansåg inte att någon översyn av umgängesreglerna var nödvändig.
            De regler som införts för att motverka umgängessabotage och möjliggöra
            för den umgängesberättigade att träffa sitt barn synes efter riksmötet
            1990/91 inte ha rönt någon större uppmärksamhet. I stället har
            problemet med olovligt bortförda barn kommit upp på agendan. I
            rättstillämpningen har endast några få fall refererats som rör
            hämtning av barn genom polismyndighetens försorg. I förevarande
            sammanhang skall ett rättsfall från 1983 tas upp. Rättsfallet
            utvisar bl.a. den restriktivitet som utmärker användningen av
            polishämtning vid verkställigheten av umgänges- avgöranden. Omständigheterna
            i fallet var följande: 1980 erhöll modern (E) genom ett interimistiskt
            beslut vårdnaden om dottern (M) som var född 1973. Tingsrätten
            förordnade 1983 — i samma vårdnadsmål — att fadern (J-P) skulle
            ha rätt till umgänge med dottern under en längre sammanhållen
            period. Dottern och fadern var franska medborgare. J-P ansökte
            om verkställighet av tingsrättens beslut genom polishämtning.
            Både länsrätten och kammarrätten förordnade om polishämtning av
            M. Regeringsrätten gjorde dock en annan bedömning och anförde
            i huvudsak:
          </p>
          <p xml:id="i-UqKApwifGowhe8GWLNJa8B">
            M har bott hos E sedan sommaren 1979. Under denna tid har J-P
            sammanträffat med M vid några tillfällen, dock ej under några
            längre sammanhållna perioder. Av handlingarna framgår att E hyser
            rädsla för att J- P skall föra M ur landet och att hon därför
            ej gått med på att lämna M ensam med J-P. E som har den interimistiska
            vårdnaden om M har ansökt hos tingsrätten att den rättsliga vårdnaden
            överflyttas till henne. Dom i vårdnadsmålet skall enligt inhämtade
            uppgifter meddelas inom kort. Med hänsyn till det anförda finner
            regeringsrätten att förutsättningar för förordnande om polishämtning
            inte föreligger. Handlingarna visar att ett vitesföreläggande
            skulle vara verkningslöst. Förordnande om verkställighet av tingsrättens
            dom bör därför inte förenas med tvångsmedel.
          </p>
          <p xml:id="i-47ZBWLmWUUXFtyBSYUx6ei">
            Den svenska och norska lagstiftningen synes utgå från samma grundläggande
            värderingar vid regleringen av vilka åtgärder som kan tillgripas
            vid verkställighet av bl.a. umgängesdomar. Båda regelkomplexen
            uppbärs således av grundtanken att barnets bästa skall komma i
            första hand. I Norge kan inte verkställighet framtvingas genom
            att polismyndigheten hämtar barnet. I Sverige är denna åtgärd
            undantagsvis tillåten. Det bör dock betonas att den svenska lagstiftningen
            präglas av en ytterst långtgående restriktivitet i fråga om när
            tvångshämtning kan tillgripas. I båda länderna kan det inträffa
            att en förälder i praktiken berövas sin av domstol fastställda
            umgängesrätt när den andra föräldern vägrar medverka till att
            samvaron med barnet kommer till stånd. Det säger sig självt att
            detta är ett stort misslyckande för rättsväsendet. Lagstiftaren
            har dock här att gå en mycket svår balansgång. Eftersom barnets
            bästa är ledstjärna kan inte verkställigheten av domstolsavgörandena
            tvingas fram till vilket pris som helst. Den påfrestning och psykiska
            press som barnet riskerar att utsättas för i samband med att tvångsåtgärder
            tillgrips måste tillmätas stor betydelse. Mot barnets intresse
            av att inte utsättas för onödigt lidande står således samhällets
          </p>
          <p xml:id="i-2fCD6EgEemSDCwJ6dpsXe4">
            Mot. 1997/98L413
          </p>
          <p xml:id="i-3mJh94qsm4P6iHLW356v59">
            kl
          </p>
          <pb facs="riksdagen-motions-pdf/data/199798/mot_199798_L_0413/mot_199798_L_0413-0005.pdf"/>
          <p xml:id="i-7KqAjf8AGiYsb7tNccHmX1">
            12
          </p>
          <p xml:id="i-2vBqkMsH7hTzfVKCb4Xc7i">
            intresse av att en domstols beslut eller dom kan gå i verkställighet
            samt barnets rätt till samvaro med båda föräldrarna. Vidare förtjänar
            också den umgängesberättigade förälderns intresse av att få träffa
            sitt barn att uppmärksammas, även om lagstiftningen inte uttryckligen
            tar hänsyn till detta. Någon universallösning torde med andra
            ord inte finnas för att komma tillrätta med de verkställighetsproblem
            som uppstår då vårdnadshavaren motsätter sig att den umgängesberättigade
            föräldern träffar sitt barn. I detta läge bör man rimligen söka
            lösningar som kan tillämpas i olika fall, t.ex. när ena föräldern
            är bosatt i Norge och bedriver umgängessabotage mot den svenska
            föräldern och det gemensamma barnet. Min bedömning är att straffrättsligt
            ansvar måste införas mot den saboterande föräldern. Det bör dels
            omfatta frihetsberövande straff, dels kännbara ekonomiska straffsatser.
            Att lagutskottet under riksmötet 1990/91 avvisat sådana förslag
            innebär naturligtvis inte att frågan — eller frågorna — inte skall
            bli föremål för nya överväganden.
          </p>
          <p xml:id="i-2AwQgTMGjcoF2daunNY3sn">
            Hemställan
          </p>
          <p xml:id="i-FP3cienaQkT85RaW2XDN4q">
            Med hänvisning till det anförda hemställs att riksdagen hos regeringen
            begär förslag till sådan ändring i föräldrabalken (FB) att straffrättsligt
            ansvar införs i enlighet med vad som anförts i motionen.
          </p>
          <p xml:id="i-T5pw9zdtWHHaUgNgmAMxmv">
            Stockholm den 5 oktober 1997
          </p>
          <p xml:id="i-HAQSBgX3wUhX4vHSk5c53Y">
            Göthe Knutson (m)
          </p>
          <p xml:id="i-VzgQRzS2DYqotj2FhPpeKL">
            Mot. 1997/98L413
          </p>
        </div>
      </div>
    </body>
  </text>
</TEI>
