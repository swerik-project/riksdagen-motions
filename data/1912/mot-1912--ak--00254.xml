<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1912/mot_1912__ak__254/mot_1912__ak__254-001.pdf"/>
      <div type="motHeader" xml:id="i-B359qzfHuKkbMSiZT83Em6">
        <div type="motTitle" xml:id="i-WGXdXDmFVCzoSoQ94rXdHC"/>
        <div type="motSubmissionInfo" xml:id="i-FzgbRFDoTaMCjLMjSAAqah"/>
      </div>
      <div type="motBody" xml:id="i-3izS9ZUYpm2Q6Y21cHpisB">
        <div xml:id="i-3Qu6SdfV1iayTBtvS2MsF7">
          <p xml:id="i-GDat5KBNJ5qtNU5nxyszK8">
            Motioner i Andra kammaren, Nr 254. 1
          </p>
          <p xml:id="i-XVQ8o5AQiXDkKWEry5KToK">
            Nr 254.
          </p>
          <p xml:id="i-Pk3eKZ55ZSsz7wTxD1ThTm">
            Af herr Lindhagen m. fl., om skrifvelse till Kungl. Maj:t angående
            initiativ från svensk sida till en internationell öfverenskommelse
            rörande själfständiga nåtioners rätt att allt framgent lefva sitt
            eget fria lif.
          </p>
          <p xml:id="i-MFnu5NVNmb1cToQEynXfUD">
            Ett land är icke längre något för sig på samma sätt som förr.
            De nya uppfinningarna ha underlättat samfärdseln i oanad grad.
            In- dustrialismen har skapat världsmarknaden eller det oundgängliga
            varu- utbytet mellan alla länder. Penningehushållningen har utträngt
            natura- hushållningen. Kapitalet behärskar därigenom hela världen,
            utan att något land kan undandraga sig dess inflytande. De härunder
            lidande och främst arbetaremassorna ha å sin sida organiserat
            en samling af människorna i hela världen till kamp för människovärdet
            emot profiten. Under sådana förhållanden kan i grundläggande delar
            byggandet af bättre boningar för folket i ett land icke ske utan
            att det samtidigt bygges på samma sätt i alla andra länder och
            efter samråd mellan människorna i de olika länderna. Ett lands
            inrikes politik måste sålunda i mångt och mycket allt mer sammanfalla
            med utrikespolitiken. Vi stå vid begynnelsen af en samfälld världspolitik.
            Denna framtidens utrikes politik blir icke en afspegling af den
            kamp, som hitintills pågått mellan staterna och mellan medborgarne
            inom samma land, nämligen ett bemödande att vinna fördelar på
            be- kostnad af hvarandra. Den skall vara ett samarbete för främjande
            af alla nationers och alla världsborgares rätt och bästa. Riktlinjerna,
            som härvid måste följas, gifva sig själfva. Världs- samhället
            måste uppbyggas på samma grund som dess delar eller rättens grund.
            Man finner också, hur nydaningarna här ha samma förlopp som inom
            nationerna. De börja med det hotades eller undertrycktas kamp
            Bihang till Riksdagens protokoll 1912. 4 saml. 100 häft. (Nr 254—257)
            1
          </p>
          <pb facs="riksdagen-motions-pdf/data/1912/mot_1912__ak__254/mot_1912__ak__254-002.pdf"/>
          <p xml:id="i-8F9EDbupgWLtQ97gKjTSsi">
            2 Motioner i Andra kammaren, Nr 254.
          </p>
          <p xml:id="i-FC4FWTrvmoA4vMK6c3gFuV">
            mot hotet och förtrycket. Sammanslutningen är det första maktmedlet
            emot det nakna våldet. Samtidigt börjar i det tysta byggandet
            af internationell lag och rättsskipning. BSärskildt sker så i
            samma mån som demokratien får inflytande. Ty hur fördunklad uppfattningen
            under- stundom kan blifva äfven hos demokratien i följd af okunnighet
            eller chauvinistiska stämningar för tillfället särskildt i de
            mäktigaste länderna, gör dock det förnuftiga där sin gärning till
            sist. De djupa leden till skillnad från auktoriteterna ana nämligen
            att deras verkliga intressen i det dagliga slitet främjas bättre
            med en mellanfolklig rättsordning än genom en politik, som bygger
            på våld och väld. Sålunda samman- smälta äfven här förnuftsläran
            och den materialistiska historieuppfatt- ningen i de förnuftiga
            intressenas segrande frammarsch. Härmed äro äfven grunddragen
            för den nya världspolitikens när- maste arbetsuppgifter gifna.
            ÅA ena sidan inom hvarje land, en demo- kratisering af författningen,
            på det att den hos folksjälen slumrande känslan att världsfreden
            är menige mans vän och hjälpare, måtte få komma till utbrott och
            sopa bort en privilegierad och auktoriserad vrångsyn på dessa
            ting. Å andra sidan utåt en fortgående samman- slutning mellan
            skilda stater i det ena eller andra afseendet och till en början
            själffallet mellan de närmast befryndade eller dem, hvilkas in-
            tressen eljest närma dem till hvarandra. Vidare en internationell
            lag- stiftning, som fastslår bestämda rättsnormer, och en internationell
            rätts- skipning, som vid tvist eller olika tolkningar tillämpar
            dessa rättsnormer och fäller "utslag med bindande verkan. Slutligen
            framträder i denna världspolitik såsom ett väldigt uppbyggande
            kraf ett föreningsband mellan de olika språkfamiljerna, så att
            de lättare kunna förstå hvar- andra och komma till samförstånd.
            Demokratien kräfver med andra ord ett internationellt hjälpspråk
            eller världsspråk, en sak, för hvilken redan arbetas enskildt
            öfverallt i världen.
          </p>
          <p xml:id="i-65MCaGxwCmsfWpzRXJQxfA">
            Om vi nu söka öfverblicka framstegen på detta område, riktar
            sig eftertanken oemotståndligt först till de förhållanden, som
            fortfarande hämma eller tillintetgöra förhoppningarna. Farorna
            föreligga nu som tillförne främst hos allt detta, som icke stadgat
            sig, samt från olik- heter mellan nationaliteter i utveckling
            och kultur. Därifrån komma nu som förr dessa oemotståndliga lockelser
            för chauvinismen hos be- folkningen eller för odemokratiska styrelser
            att göra landvinningar med åsidosättande af mänsklighetens förnuftiga
            intressen. Dylika lockelser föreligga ännu främst i Asien och
            Afrika. Det är därför en betingelse för världsfreden att de flytande
            och sväfvande förhållandena i dessa
          </p>
          <pb facs="riksdagen-motions-pdf/data/1912/mot_1912__ak__254/mot_1912__ak__254-003.pdf"/>
          <p xml:id="i-TRTkCBCvJA5NrPq63pYUof">
            Motioner i Andra kammaren, Nr 254. 3
          </p>
          <p xml:id="i-GL41sgtJanBwtFiDuwijzp">
            världsdelar gifva plats för en stadgad och definitiv ordning.
            Ur denna synpunkt är Asiens uppvaknande och kolonialpolitikens
            afslutning oafvis- liga önskemål. De nutida orostecknen, som mången
            tyder så 1 svart, äro endast brytningar och utslag af den pågående
            evolutionen mot dessa mål. Kinas plötsliga jättesprång mot pånyttfödelse
            kan sålunda blifva en af de löftesrikaste insatser äfven för slutliga
            världsfreden. Ju flera stora folk träda fram såsom medbestämmande
            samt kontrollerande de andra och hvarandra, ju bättre uppenbarligen
            för afvecklingen af de nuvarande brytningstiderna. Hvad som verksamt
            bidragit att gifva dödsstöten åt de gamla tidernas ständiga krigstillstånd
            är nog äfven samlandet af de tyska småstaterna till en enhet,
            vidare Nordamerikas förenta staters aktiva inträde i stormakternas
            utrikespolitik och därefter Japans plötsliga framträdande. Måtte
            nu Kina lyckas komma i hamn med sitt stolta förehafvande. Kanske
            är det ej alldeles uteslutet att nya inflytelserika maktcentra
            kunna uppstå äfven genom frivilliga samman- slutningar mellan
            småstater. Det italienska 'Tripoliskriget är å andra sidan ett
            uttryck för kolonialpolitikens kvarstående frestelser. Närmaste
            orsaken kan helt säkert sökas i den franska och engelska politikens
            mera smidiga ex- ploateringar i Afrika på gammalt muhamedanskt
            territorium. Därigenom har den italienska nationalitetskänslan
            satts på ett alldeles för hårdt prof. I Afrika har ock i följd
            af dess glesare befolkning och dennas efterblifna ståndpunkt på
            de festa ställen den rena kolonialpolitiken kunnat utan hänsyn
            till infödingarne mera ohöljdt göra sig gällande. I Asien åter
            med en talrik befolkning af högre begåfning och gammal kultur
            har den europeiska invasionen endast kunnat få karaktären af en
            eröfring och detta tillsvidare, till dess att Asiens folk hunnit
            samla sig. 'Tilldragelserna 1 Persien äro ett uttryck för hvad
            som i dessa för- bisedda och aflägsna landsdelar ännu någon tid
            framåt kan få äga rum och står säkerligen i samband med andra
            europeiska stormakters dolda spel i Afrika. Anledningar till oro
            och slitningar saknas icke heller inom Europa. De komma från makters
            förtryck af underkufvade folk, som vilja ha friheten, och särskildt
            när en stormakts nationalitet bebor något område lydande under
            en annan stormakt. I sådana fall förmärkes ett sträf- vande att
            med alla medel söka unifiera den omaka landsändan med det stora
            riket och göra detta så skyndsamt som möjligt, så att ett full-
            bordadt faktum kan föreligga, innan den nya tidens internationella
            rätts- tankar fått ett öfvertag. Dylika symtom komma från Balkanstaterna,
          </p>
          <pb facs="riksdagen-motions-pdf/data/1912/mot_1912__ak__254/mot_1912__ak__254-004.pdf"/>
          <p xml:id="i-5v7zZ96oin4suHgTQ1YXj6">
            4 Motioner i Andra kammaren, Nr 254,
          </p>
          <p xml:id="i-Hi1NnE9t4nfq9ZJg8stdWi">
            Polen, Nordschleswig, Elsass-Lothringen och de italienska-österrikiska
            gränsmarkerna. Företeelserna i Finland äro säkerligen också att
            räkna hit.
          </p>
          <p xml:id="i-W85R5TMUEJStppUkeRjEKc">
            Frånsedt dessa händelsers ovissa utgång pågår samtidigt det tål-
            modiga arbetet för den nya världspolitikens ofvan antydda uppgifter
            och bland dem uppräknas äfven internationell lagstiftning. Hit
            hör den rättsbildning på de ekonomiska och privaträttsliga områdena,
            som äger rum mellan vissa grupper af stater eller för hela världen
            genom ömsesidiga öfverenskommelser, hvilka man förpliktar sig
            att hålla. Konventioner och traktater om handel, samfärdsel, familjerätt,
            arbetareskydd och andra inbördes angelägenheter börja alltmer
            visa vägarne. &gt; Någon lag till förhindrande af kriget finnes dock
            icke. Åtskilliga humaniserande bestämmelser för detsamma ha åstadkommits.
            Men kriget själft består ännu som en internationell institution.
            Fredsarbetet har företrädesvis fått syssla med att skapa upplysning
            och organisera opi- nionen samt därvid ledts af arbetarnes organisationer
            och enskilda freds- föreningar. Det officiella fredsarbetet genom
            regeringarne och deras hemliga diplomati har däremot sysslat mera
            med regler för kriget i syfte att begränsa det något än med grundsatser
            för freden, men på sistone också inriktats på att hålla hvarandra
            1 schack och förekomma krigsutbrott, för hvars fruktansvärda verkningar
            man alltmer tvekat att påtaga sig ansvaret. Det gifves emellertid
            äfven här uppslag till en direkt rättsbildning, nämligen de konventioner
            mellan så godt som alla stater, som kommo till stånd vid de båda
            fredskonferenserna i Haag åren 1899 och 1907. | På den andra Haagkonferensen,
            som bearbetade och vidgade den förstas resultat, antogos tretton
            konventioner jämte en deklaration. Af dessa konventioner afse
            tolf vissa regler för krigföring. Den första konventionen åter
            gäller afgörandet på fredlig väg af internationella tvister. Uti
            denna ha de kontraherande staternas högsta representanter förklarat
            sig skridit till en revision af den första öfverenskommelsen:
          </p>
          <p xml:id="i-8NkSxNQ1aRtx1tv4ocfyog">
            »besjälade af en fast vilja att medverka till den allmänna fredens
            bevarande; beslutna att med all kraft främja ett vänskapligt afgörande
            af internationella tvister; under erkännande af den solidaritet,
            som förenar medlemmarne af de civili- serade nationernas samfund;
            viljande utvidga rättens område och stärka den internationella
            rättskänslan; öfvertygade att inrättandet af en beständig, för
            alla tillgänglig skiljedomstol, midt ibland oberoende makter,
            kan verksamt bidraga till detta mål;
          </p>
          <pb facs="riksdagen-motions-pdf/data/1912/mot_1912__ak__254/mot_1912__ak__254-005.pdf"/>
          <p xml:id="i-XYi4tvjb8WuRNYf9aBG6cx">
            Motioner i Andra kammaren, Nr 254. 2
          </p>
          <p xml:id="i-A24bCLGPWp1RqVyyeCNtdT">
            under beaktande af fördelarne af en allmän och regelbunden: ordning
            af skiljedomsproceduren; eniga — — — därom, att det är af vikt,
            att genom en internationell öfverens- kommelse gifva helgd åt
            de billighets- och rättsgrundsatser, på hvilka staternas säkerhet
            och folkens väl hvila; och uppfyllda af önskan, att för vinnande
            af detta mål, i högre grad betrygga undersökningskommissionernas
            och skiljedomstolarnes praktiska verksamhet samt att underlätta
            anlitandet af skiljedom i tvister, som medgifva en summarisk procedur.»
          </p>
          <p xml:id="i-NBqxfqTa7suGEQ2eBJ65qp">
            Konventionen har för detta ändamål åtskilliga stadganden. Först
            öfverenskomma de kontraherande makterna att i händelse en allvarlig
            meningsskiljaktighet eller tvist skulle uppstå, i den mån omständig-
            heterna sådant medgifva, anlita en eller flera vänskapliga makters
            bona officia eller medling, innan de vädja till vapnen. Vidare
            kan i tvister, som hvarken beröra äran eller väsentliga intressen
            och som härleda sig från olika uppfattning af faktiska förhållanden,
            de tvistande öfverens- komma om tillsättandet af internationell
            undersökningskommission. Slut- ligen gifvas stadganden om internationell
            skiljedom, som har till ändamål att afgöra tvister mellan staterna
            genom af dem utsedda domare och »på grundvalen af aktning för
            rätten». Anlitande af skiljedom innebär förpliktelser att med
            ärligt uppsåt underkasta sig domen. Särskildt rekommenderas skiljedom
            uti frågor af juridisk natur och framför allt uti frågor rörande
            tolkning eller tillämpning af internationella öfverens- kommelser.
            Makterna förbehöllo sig att afsluta nya allmänna eller sär- skilda
            öfverenskommelser i afsikt att utsträcka användandet af obliga-
            torisk skiljedom till alla de fall, som de kunna komma att anse
            det möjligt att hänskjuta till skiljedom. För att underlätta ett
            hänskjutande till skiljedom af sådana tvister, hvilka ej kunnat
            afgöras på diplomatisk väg, bibehölls en permanent skiljedomstol,
            sådan den upprättats af första fredskongressen. Som man finner
            innefatta dessa bestämmelser endast ansatser till ett organiseradt
            rättstillstånd. Inom fredsrörelsen lägges nu fortfarande som hitintills
            hufvud- vikten bland annat på arbete för åstadkommande af fredsinstitutioner
            samt ett utsträckt och förpliktande skiljedomsförfarande. Men
            det be- tonas, såsom det synes, ej tillräckligt att en dömande
            verksamhet hänger i luften, om ej först fastslås en bestämd rätt,
            som skall tillämpas. Vidare söka smärre stater göra hvad de kunna
            af neutralitetsför- klaringar, hvilka någon gång ock framtvingas
            af stormakter, när det ligger i deras intresse. Dessa neutralitetsförklaringar
            må ha sitt värde, men de vidlådas ock af ofullkomligheter i all
            synnerhet i den mån de
          </p>
          <pb facs="riksdagen-motions-pdf/data/1912/mot_1912__ak__254/mot_1912__ak__254-006.pdf"/>
          <p xml:id="i-QqFnPQYG7tFKC3QpGcT194">
            6 Motioner i Andra kammaren, Nr 254.
          </p>
          <p xml:id="i-F8JxpEV3cbrE68F8QjWAP6">
            endast äro ensidiga rättshandlingar. En själfdeklarerad neutralitet
            är detta helt och hållet. Garanterad neutralitet kan möjligen
            urarta till ett protektorat, som ibland kan vara gagneligt äfven
            det, men under- stundom ställer sig hotfullt för den neutraliserade
            staten. En medlings- form anses vara en neutralitet, som blifvit
            erkänd men ej garanterad. Nära dessa försök till provisoriska
            fredsanordningar för vissa territorier stå de s. k. integritetstraktaterna,
            som onekligen också ha ett icke obetydligt värde. Dit äro att
            räkna Östersjö- och Nordsjötrak- taterna af år 1908, afslutade,
            den förra mellan Sverige, Tyskland, Dan- mark och Ryssland samt
            den senare mellan Tyskland, Danmark, Frankrike, England, Holland
            och Sverige. De kontraherande staterna förmäla här, att de önska
            befästa de mellan dem bestående band af vänskap och god grannsämja
            och sålunda bidraga till den allmänna fredens bevarande; de finna
            vidare, att deras politik i afseende å Östersjöområdet och de
            till Nordsjön angränsande områden har till föremål upprätthållande
            af det nuvarande status quo i territoriellt hänseende; därför
            förklara de sig fast beslutna att orubbade bevara deras suveränitetsrättigheter
            öfver deras respektive besittningar inom ofvannämnda områden.
            Om status quo hotas skall samråd om mått och steg för dess upprätthållande
            vid- tagas. Vid undertecknandet af traktaterna tillkom på Rysslands
            begäran ett tillägg, hvarigenom fastslogs, att principen om status
            quo endast afsåg den territoriella integriteten af parternas nuvarande
            besittningar men icke på något sätt kunde åberopas ifråga om den
            fria utöfningen af parternas suveränitetsrättigheter inom desamma.
            Säkerligen skymtar bakom detta tillägg den sväfvande frågan om
            Ålands befästande. Kanske hade man i Petersburg äfven någon bitanke
            på Finland. Slutligen lägger fredsrörelsen synnerligen stor vikt
            på att kunna förmå makterna till en successiv afväpning. Detta
            möter dock gifvetvis betydande hinder från stormakternas sida,
            så länge deras krigsrust- ningars orsaker finnas kvar, nämligen
            de sväfvande förhållandena i Asien och Afrika, missnöjet hos underkufvade
            folk samt frånvaron ännu af internationell lag om själfva freden.
            På dessa häfdvunna, mera periferiska vägar måste man gifvetvis
            ännu länge vandra. Men samtidigt böra väl försök göras att tränga
            något djupare in i problemets kärna. En ingång därtill har anvisats
            i andra Haagkonferensens främsta konvention. Där äro som sagdt
            rättens tankar principiellt erkända. Däremot har man ännu ej velat
            inlåta sig på ett närmare fastslående af hvad som skall anses
            såsom rätt. Första steget till en allmän internationell lagstiftning
            om freden bör här vara att gifva officiell sanktion åt de rättstankar,
            som synas ligga bakom kon-
          </p>
          <pb facs="riksdagen-motions-pdf/data/1912/mot_1912__ak__254/mot_1912__ak__254-007.pdf"/>
          <p xml:id="i-PWxyn2bsq9ibuKA16m85xy">
            Motioner i Andra kammaren, Nr 254. 7
          </p>
          <p xml:id="i-XKns4b8MBr6ammL4ptSTXH">
            ventionens och senaste tiders öfriga fredsförsäkringar. Den närmaste
            och mest grundläggande af dessa rättstankar är att hvarje själfständig
            nation måste vara berättigad att allt framgent oförkränkt lefva
            sitt eget fria Uf. Denna rättsgrundsats måste gifvetvis närmare
            utformas efter därom förda förhandlingar. En officiell konvention
            härom af samtliga stater, stora och små, bör emellertid vara en
            rättsbildning, ännu värde- fullare än de omstridda neutraliteterna.
            Denna fråga är äfven ägnad att utgöra ett prof på stormakternas
            fredsviljas uppriktighet. Säkerligen vill man under alla förhållanden
            begränsa saken till hvad Haagkonferensen kallar »civiliserade»
            nationer. Infödingar i kolonialländer kunde dock ej behöfva komma
            alldeles utom räkningen. Men oafsedt detta är uppenbart, hvilken
            betydelse en sådan deklaration skulle ha för den internationella
            rättsbildningen och särskildt för alla småstater, som bygga sin
            tillvaro på gamla stadgade och häfdvunna förhållanden.
          </p>
          <p xml:id="i-3tHFz7SgK6X4kw52PAyiFp">
            Det bör här icke lämnas alldeles oanmärkt, hurusom ett annat
            ännu längre steg mot »aktning för rätten» en gång också skall
            tagas nämligen ett öfvervägande på hvad sätt underkufvade nationaliteter,
            som ännu betrakta sig såsom offer för våldet, böra vara berättigade
            till själf- bestämningsrätt eller autonomi. Man tycker att mänskligheten
            nu borde hunnit så långt, att ett sådant öfvervägande kunde begynna.
            Men ännu hvilar mörkret öfver styrelser och folk så tungt, att
            de icke se eller våga se, hvilken afgörande ljusning skulle komma
            för alla genom en samling för att verkligt föra ut i det internationella
            lifvet den aktning för rätten, hvilken Haagkonferensens deltagare
            ägnat en hyllning med sina läppar. Denna sak är ännu och säkerligen
            på länge ej mogen att kunna framföras på någon konferens, i hvilken
            stormakter deltaga. Den bör begynna att diskuteras och kunde den
            framföras i de internatio- nella öfverläggningarna så skulle det
            vara genom småstaterna, hvilka i detta som andra afseenden äro
            särskildt kallade att föra rättens och de förtrycktas talan. Säkerligen
            blir det äfven här arbetarorganisationerna, som få till sist taga
            hand om saken, ehuru det måste sägas, att äfven demokratien bland
            stormakterna ännu är känslig för det nationella trycket emot dylika
            uppgörelser. Det invändes ibland, ati ett förtryck i nutiden ej
            betyder något. Ty en gång långt in i framtiden skall på detta
            sätt, såsom i förflutna utvecklingsperioder, de två folken sammansmälta
            till ett och då tänker icke någon vidare på hur det fordomtima
            varit. Men lefvande genera- tioner räkna först med sig själfva.
            De äro icke villiga att själfmant gå dessa vägar och de hafva
            rätt att äfven vägra det. Genom folkens
          </p>
          <pb facs="riksdagen-motions-pdf/data/1912/mot_1912__ak__254/mot_1912__ak__254-008.pdf"/>
          <p xml:id="i-5yGYcfi5mbemAvbS14Qs9f">
            8 Motioner i Andra kammaren, Nr 254.
          </p>
          <p xml:id="i-7HfnASyKJGAuRwN3XeDkVT">
            själfbestämningsrätt skall ett sammansmältande i tillbörliga
            fall ske ändå, men på ett legitimt sätt. Då krigen afskaffats
            och folken alltmera komma hvarandra nära, randas nya tider med
            nya företeelser. Skulle det icke då äfven kunna inträffa, att
            två folk frivilligt af eget intresse besluta sig för en gemensam
            hushållning?
          </p>
          <p xml:id="i-5kAJDFSSFeiDknMf4hDd79">
            Den nya världspolitiken är icke liksom den gamla en maktbefogen-
            het, förbehållen allenast de större staterna. Snarare framstår
            den såsom ännu viktigare för ett mindre land, hvilket måste med
            än större flit och vakenhet bereda sig sin tillbörliga plats.
            I den nyssnämnda ny- daningen af utrikespolitikens principer ha
            de små nationerna äfven på visst sätt en större uppgift än de
            stora. Liksom de fattigare klasserna äga fördel af den verkliga
            rättvisan och därför blifva dennas naturliga målsmän, på samma
            sätt få de små nationerna en påtagligare fördel af den förnuftiga
            utrikespolitik, som utan kränkning af någons rätt skall leda mänskligheten
            framåt till allt högre enheter. De små nationerna ha här en naturlig
            kallelse att gå i spetsen med föredömena. Må de då också göra
            det. Om vi nu ur dessa synpunkter kasta en allvarlig och granskande
            blick på Sveriges utrikespolitik sådan den är, nödgas vi till
            en början med bekymmer konstatera, att landet länge saknat i det
            närmaste all utrikespolitik, åtminstone om man därmed menar ett
            begrepp med något innehåll. Historien har gjort sin gärning och
            den gamla eröfringens politik är lyckligtvis förbi. Men i detta
            gråa klimat behöfver folket fortfarande sol. Fordomtima gick det
            ut i viking för att tillgodose be- hofvet. I våra dagar utvandrar
            det för att på vinst och förlust uppsöka någon värme för lifvet.
            En reell utrikespolitisk uppgift är att såvidt på den kan ankomma
            bidraga att skapa lifsbetingelser för människorna inom fäderneslandet.
            Denna uppgift är vida mer eggande än de krigiska bedrifterna,
            ty dess segrar äro beståndande och till gagn både för oss och
            för dem, med hvilka vi inlåta oss. | Det svenska folket eller
            ännu hellre skåndinaverna böra då till eget och det helas båtnad
            träda fram mera i arbetet för detta världs- välde af världens
            samtliga vänskapligt allierade nationer. Det gifver sig då af
            sig själft att ett dylikt demokratiskt genom- brott bör ha stöd
            och ledning hos parlamentet, om det skall blifva något af. Emellertid
            fördjupar sig Riksdagen företrädesvis i landets inre angelägenheter.
            Utrikespolitiken lämnas enligt gammal sed täm- ligen okontrollerad
            åt den gamla hemlighetsfulla diplomatien, organiserad och rekryterad
            fjärran från folket samt obekant med dess behof och
          </p>
          <pb facs="riksdagen-motions-pdf/data/1912/mot_1912__ak__254/mot_1912__ak__254-009.pdf"/>
          <p xml:id="i-JyjtPgEQRjriD8q2F4faKz">
            Motioner i Andra kammaren, Nr 254. 9
          </p>
          <p xml:id="i-A5BxbKTbnRbhWq7pkmQzXY">
            tänkesätt. Endast i mycket hotande fall träder riksförsamlingen
            fram såsom under unionskrisen 1905, då Riksdagen af händelsernas
            tvång faktiskt öfvertog regeringsmakten. Enligt grundlagen är
            utrikespolitikens ledning visserligen ännu ensidigt lagd hos regeringen,
            som ock äger att ingå i afhandlingar och förbund. Men Riksdagen
            äger i alla fall att göra påminnelser och framställa önskningar
            i detta ämne och däraf bör Riksdagen nu till en början begagna
            sig.
          </p>
          <p xml:id="i-US2dQqrisbYV6Sdki9oWfe">
            I korthet sagdt, andra Haagkonferensens främsta världskonvention
            om afgörande på fredlig väg af internationella tvister fastslår
            principiellt solidariteten mellan nationerna, krafvet på ett vidgande
            af rättens om- råde och ett stärkande af den internationella rättskänslan,
            insikten om att staternas säkerhet och folkens väl hvila på billighets-
            och rätts- grundsatser samt öfverhufvud taget aktningen för rätten.
            Hvad är då mera uppfordrande än att bygga vidare på denna grund?
            Den närmast liggande konturen till lagbestämmelser ligger säkerligen
            i det förslag, som ofvan ifrågasatts. Ett dylikt förslag underställdes
            förra året den svenska interparla- mentariska fredsgruppen med
            hemställan att gruppen ville, helst i sam- råd med norska och
            danska grupperna, taga initiativ till en hänvändelse till samtliga
            stater om afgifvande af en samfälld och officiell förklaring i
            angifvet syfte. Gruppen uttalade till protokollet sina sympatier
            för de motiv, som föranledt framställningen, men ansåg sig icke
            för det dåvarande kunna företa någon åtgärd. Vid den nordiska
            interparla- mentariska fredskonferensen sistliden sommar stöddes
            saken i ett af in- ledningsföredragen. »En hvar förstår», slutade
            föredraganden, Egede Nissen, »hvilken fredsgaranti skulle ligga
            i ett dylikt erkännande och kunde vi genom det interparlamentariska
            förbundet ernå att få en opinion väckt för detta erkännandes berättigande
            skulle mycket vara vunnet.» På grund af hvad sålunda anförts hemställes:
          </p>
          <p xml:id="i-LBQiDY6MZGohwYTbYwziGr">
            att Riksdagen ville anhålla att Kungl. Maj:t måtte — helst efter
            samråd med de båda andra skan- dinaviska länderna — taga initiativ
            till en hänvändelse till samtliga stater i syfte att utröna villkoren,
            under hvilka genom en samfälld konvention må kunna fastslås såsom
            internationell lag, att hvarje själfständig nation är berättigad
            att allt framgent lefva sitt eget fria lif, Bihang till Riksdagens
            protokoll 1912. 4 saml. 100 häft. (Nr 254—257) 2
          </p>
          <pb facs="riksdagen-motions-pdf/data/1912/mot_1912__ak__254/mot_1912__ak__254-010.pdf"/>
          <p xml:id="i-B51Su3kV1aKnY9mZLac3Qr">
            10 Motioner i Andra kammaren, Nr 254.
          </p>
          <p xml:id="i-4Np3kh3hYQbYAvDThyZyAW">
            äfvensom eventuellt ombestyra att denna gärd af »akt- ning för
            rätten» kommer till behandling vid nästa Haagkonferens.
          </p>
          <p xml:id="i-RNqFcpog9QgA3zZBKqxn6D" type="date">
            Stockholm den 25 januari 1912.
          </p>
          <p xml:id="i-EmcCMcuSQ4nyY4c4juPP9t">
            Carl Lindhagen. Bickard Sandler. C. Winberg. — Fabian Månsson.
            Bernh. Eriksson. Aug. Sävström. Per Tysk. J. 4. Wallin. K. A.
            Borg. G. W. Källman. Ernst Hage. Thure Widlund. Ernst Söderberg.
            0. H. Waldén. Olof Nilsson. Sven Persson.
          </p>
        </div>
      </div>
    </body>
  </text>
</TEI>
