<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-AU-00030">
  <teiHeader>
    <fileDesc>
      <titleStmt>
        <title>med anledning av prop. 1987/88:64 om särskilda</title>
        <author corresp="i-Gcjbk3nJyjWXPaa2dm3MFR">av Elver Jonsson m. fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1987/88:64 om särskilda</title>
          <idno type="rdwebb">GB02A30</idno>
          <rs type="number">A30</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GB02A30/text</ref>
          <ref type="dokument_url_html">http://data.riksdagen.se/dokument/GB02A30</ref>
          <ref type="dokumentstatus_url_xml">http://data.riksdagen.se/dokumentstatus/GB02A30</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>Elver Jonsson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A2jgxgPRi11BxUsPb2uNmM</idno>
            <name>Charlotte Branting</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-5BAuoreWuHEDmfStAQQoco</idno>
            <name>Sigge Godin</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>Karl Erik Eriksson</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JY7FAdT6qS41UHqEqc1gTs" type="basedOn"/>
        <correspContext corresp="i-JY7FAdT6qS41UHqEqc1gTs">
          <ref>Proposition 1987/88:64</ref>
        </correspContext>
        <correspAction xml:id="i-WCJp8TuVjvTvZoxHEcS69a" type="signed"/>
        <correspContext corresp="i-WCJp8TuVjvTvZoxHEcS69a">
          <note type="signatory" corresp="i-Gcjbk3nJyjWXPaa2dm3MFR"/>
          <note type="signatory" corresp="i-A2jgxgPRi11BxUsPb2uNmM"/>
          <note type="signatory" corresp="i-5BAuoreWuHEDmfStAQQoco"/>
          <note type="signatory" corresp="i-9pZ6GzfD2R22bxSydJmuYz"/>
        </correspContext>
        <correspAction xml:id="i-QX97GsqtRNXF9wa5oFmgzK" type="submission">
          <date when="1987-12-17"/>
        </correspAction>
        <correspAction xml:id="i-CM2F87ZpnNevds6bkenifq" type="dismissal">
          <date when="1987-12-17"/>
        </correspAction>
        <correspAction xml:id="i-Fm45VnUDR7Tg32chZutGUH" type="referral">
          <date when="1988-01-11"/>
        </correspAction>
        <correspAction xml:id="i-QakU1bLc9RKq59Dyz2s4kt" type="assigned">
          <date when="2014-11-22"/>
          <time when="06:03:38"/>
        </correspAction>
        <correspContext corresp="i-QakU1bLc9RKq59Dyz2s4kt">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_a_30/mot_198788_a_30-001-001.pdf"/>
      <div xml:id="i-jQrjGPta2ekot4LZN9adX" type="motHeader">
        <div xml:id="i-GAGVa2bay9pz55e6aCPQbe" type="motTitle"/>
        <div xml:id="i-J9zFXvgfqtRdSPTQ7vCHS" type="motSubmissionInfo"/>
      </div>
      <div xml:id="i-Um5ptsZq3QXEPjj2GBiocs" type="motBody">
        <div xml:id="i-3SmQZaAhQgEnWoFBSQ1B82">
          <pb facs="riksdagen-motions-pdf/data/198788/mot_198788_a_30/mot_198788_a_30-001-002.pdf"/>
          <p xml:id="i-JMram9REoRbQ4iraRYEbaP">
            1987/88:A30
          </p>
          <p xml:id="i-6jRbtxeQBLCJtmWhe2T8RA">
            av Elver Jonsson m. fl. (fp) med anledning av prop. 1987/88:64
            om särskilda
          </p>
          <pb facs="riksdagen-motions-pdf/data/198788/mot_198788_a_30/mot_198788_a_30-001.pdf"/>
          <p xml:id="i-NpYiJ6oFno1aoyTr6Cq8no">
            Motion till riksdagen
          </p>
          <p xml:id="i-HseDpH72AHjvJX4MsEvy2R">
            JES Ey
          </p>
          <p xml:id="i-3rxvrrC3K3w1AnZmCyfBrL">
            Mot. regionalpolitiska insatser i delar av Bergslagen och 1987/88
            norra Sveriges inland A30—-31
          </p>
          <p xml:id="i-SmdaYJkPz4SsW2AZjMHD7u">
            Regeringen föreslår i denna proposition åtgärder i syfte att
            motverka de negativa effekterna av det minskade personalbehovet
            vid Domnarvets järnverk i Borlänge samt nedläggnigen av gruvbrytningen
            i Grängesberg. Regeringen föreslår också vissa regionalpolitiska
            åtgärder för norra Sveriges inland.
          </p>
          <p xml:id="i-JaTZ2vKFU9q1WLJ4c4FiS">
            Propositionen
          </p>
          <p xml:id="i-zAmPyTfvomg9jzLPQ22S6">
            Folkpartiet anser att det är positivt att Bergslagen och norra
            Sveriges inland föreslås få ökat regionalpolitiskt stöd. Detta
            är nödvändigt med tanke på de problem dessa landsdelar konfronteras
            med. Vi anser dock att den strategi regeringen väljer lämnar en
            hel del övrigt att önska. Propositionen karaktäriseras i sin helhet
            av en brist på analys och helhetsbegrepp. I stället föreslår regeringen
            en rad åtgärder som inte bildar något sammanhängande mönster och
            vilkas långsiktiga effekter framstår som ytterst oklara. Propositionen
            spänner över vida fält såväl geografiskt som innehållsmässigt,
            allt från 200 miljoner specialdestinerade för ASEA till 1,2 milj.
            kr. för byggnation vid norra skogsinstitutet i Bispgården. Allt
            som möjligen skulle kunna räknas som regionalpolitiska insatser
            under de senare åren redovisas i propositionen. Inget tidigare
            beslut varken av regeringen eller SIND utelämnas. Däremot är nyheterna
            få, och någon linje i insatserna är svår att skönja. Vi är kritiska
            mot detta synsätt. Resultatet av ett splittrat stödsystem kan
            lätt bli att ingen regentligen blir hjälpt eftersom insatserna
            riskerar att bli av alltför ringa omfattning. Regionalpolitiska
            insatser måste i stället bygga på prioritering av de åtgärder
            som på lång sikt kan komma att ha en positiv inverkan på landsdelen
            ifråga. Genom regeringens oförmåga att göra dessa prioriteringar
            försvinner helhetssynen, och de långsiktiga strukturförändringarna
            blir oförutsägbara och slumpmässiga. De som i slutänden drabbas
            är givetvis invånarna på dessa orter som under en kort tid invaggas
            i en falsk trygghet. På detta sätt uteblir strukturella förändringar,
            och efter några år måste stödet ökas i stället för att avtrappas.
            Speciellt påtaglig framstår denna brist på strategi i den del
            av propositio- nen som behandlar norra Sveriges inland. Dessa
            delar av landet brottas sedan lång tid med en rad strukturella
            problem. I propositionen får dock dessa
          </p>
          <p xml:id="i-PuxyT2b4uYxqF3ZzgVLBou">
            1 Riksdagen 1987/88. 3 saml. Nr A30—31
          </p>
          <pb facs="riksdagen-motions-pdf/data/198788/mot_198788_a_30/mot_198788_a_30-002.pdf"/>
          <p xml:id="i-TrFAQzkbAJPFrrkDJYN2Vt">
            problem en mycket begränsad uppmärksamhet, och intrycket är att
            norra Sveriges inland pliktskyldigast får ett omnämnande i vad
            som egentligen är en proposition om Bergslagen. Regeringen har
            endast strött ut några få osammanhängande insatser utan något
            krav på långsiktig målinriktning. Inom folkpartiet har vi med
            förundran noterat att denna proposition låtit vänta på sig under
            nästan ett helt år. Redan i våras, i samband med budgetpropositionens
            förslag om 300 miljoner till infrastrukturella satsning- ar, ansåg
            sig regeringen ha utarbetat en rad förslag till åtgärder för att
            lösa akuta problem inom regionalpolitiken. Riksdagen bad regeringen
            klarlägga vari dessa förslag bestod. Inte förrän nu har regeringen
            försökt göra detta, så mycket mer klarhet uppnås dock inte. Dröjsmålet
            ter sig obegripligt mot bakgrund av den brådska att genomföra
            färdigplanerade projekt som regeringen sade sig ha redan i våras.
            När riksdagen, efter förslag från bl.a. folkpartiet, avslog regeringens
            begäran om de 300 miljonerna skedde detta mot bakgrund av flera
            skäl. Dels framhölls att användningen av dessa medel borde specificeras
            för riksdagen, dels framhöll arbetsmarknadsutskottet att regeringen
            skulle återkomma i frågan och man höll öppet för att ett högre
            belopp än 300 miljoner skulle kunna komma i fråga. Industriministern
            kritiserade beslutet för att innebära en nedrustning av regionalpolitiken.
            Den proposition vi nu har att diskutera ger knappast någon stöd
            för industriministerns uttalande. Vårens riksdags- beslut har
            uppenbarligen stimulerat regeringen att satsa större medel än
            tidigare avsetts på infrastrukturella åtgärder, och det har visat
            sig fullt möjligt att redovisa medlens användningsområde innan
            riksdagen tar beslut. Riksda- gens beslut i våras har därför lett
            till en kraftfullare och mindre improviserad regionalpolitik än
            vad regeringen var villig att föra innan bakslaget i riksdagen.
          </p>
          <p xml:id="i-2MhWfkj817GFN7LW289zwN">
            Folkpartiets regionalpolitik
          </p>
          <p xml:id="i-RtsQryWAdGBAf1r3qwbT5M">
            Regionalpolitiken skall öka den enskildes möjligheter att fritt
            välja arbete och bostadsort samt åstadkomma en mer likvärdig ekonomisk,
            social och kulturell standard för landets olika delar. Regionalpolitiken
            står i dag inför nya problem. Tidigare handlade regionalpolitik
            i stor utsträckning om att möta problem i samband med lantbrukets
            rationalisering och tillverkningsindustrins expansion. I dag står
            vi inför en situation som till stora delar betingas av introduktionen
            av ny teknik inom informationsbehandling, biokemi och andra kunskapsintensiva
            eller högteknologiska områden. Även tjänstesektorns ökade möjligheter
            är av intresse i detta sammanhang. Detta kan leda till en kraftig
            koncentration av människor, verksamheter och resurser till ett
            mycket litet antal befolk- ningstäta regioner. De områden som
            ibland räknas som liggande vid sidan om den egentliga regionalpolitiken
            kommer därför att få ökad betydelse. Det gäller t. ex. utbildning
            och infrastruktur. Regionalpolitiken måste framöver handla mer
            om central omfördelning genom kostnadspåverkan och i ökad utsträckning
            inriktas på att på lokal och regional nivå stödja nyskapande och
            kreativitet. En följd av detta blir att regionalpolitiken i högre
            grad än tidigare måste inrikta sig på mindre företag.
          </p>
          <p xml:id="i-3cv1x3UjZKzbJfsm46NKjN">
            Mot. 1987/88 A30
          </p>
          <pb facs="riksdagen-motions-pdf/data/198788/mot_198788_a_30/mot_198788_a_30-003.pdf"/>
          <p xml:id="i-8XiSc7Pfc3jvdo1NqPg68d">
            En utgångspunkt för regionalpolitiken måste också vara att slå
            vakt om den typ av utvecklingscentra som våra större städer utgör.
            Utan tvekan finns det verksamheter som är beroende av de stora
            utbildningsinstitutioner och de speciella kontaktytor som hör
            storstäderna till. Samtidigt bör understrykas att överhettning
            i storstäderna inte är bra ur andra aspekter. En politik som ökar
            möjligheterna att finna sysselsättning och bedriva verksamhet
            utanför storstäderna är därför till fördel även för storstadsområdena.
            Det finns alltså ingen anledning att utmåla några motsättningar
            mellan storstäderna och andra delar av landet. Nyskapande inom
            olika områden förutsätter i ökad utsträckning tillgång till särskild
            kompetens och blir därmed allt mer beroende av välutbildad arbetskraft.
            Detta skapar ett tryck på de orter där högre utbildning finns
            att tillgå och ställer högskolepolitiken inför nya utmaningar.
            De regionala högskolorna bör ge regionerna kontakt med de forskningsresultat
            som nås vid universiteten och de större högskolorna. De regionala
            högskolorna kan då spela en viktig roll i den teknik- och kunskapsspridning
            som utgör en central faktor för att företag skall kunna etablera
            sig utanför universitetsor- terna. Den regionala högskolan skall
            bli ett kunskapscentrum där företag och myndigheter får tillgång
            till tillämpad forskning, utvecklingsarbete, utred- ningsverksamhet
            och utbildning. Det finns också behov av fort- och vidareutbildning
            som vänder sig till mindre och medelstora företag. Folkpartiet
            ser positivt på den samverkan som vuxit fram mellan de regionala
            högskolorna och avnämarna i form av bl.a. uppdragsverksamhet.
            Högskolorna blir på detta sätt en källa till regional förnyelse
            och kan själva stimulera nyskapande och förändringar i en region.
            För att detta skall kunna uppnås har folkpartiet bl. a. begärt
            ökade resurser till de regionala högskolorna.
          </p>
          <p xml:id="i-5eCjFRyLP3rzpAyy3XSzS1">
            Stödformer
          </p>
          <p xml:id="i-LapGkLBawLbxCUbwRxFUi4">
            Stödformerna inom regionalpolitiken måste i högre grad än i dag
            vara generella. Risk finns annars för inslag av godtycke och favoriserande
            av vissa branscher. Vi har därför tidigare föreslagit att all
            icke-offentlig verksamhet i stödområde A erhåller nedsatta socialförsäkringsavgifter
            med 10 procent i stället för det system som i dag tillämpas där
            denna nedsättning gäller i Norrbotten men endast för industriell
            verksamhet. Folkpartiet återkommer under den allmänna motionstiden
            i januari till detta förslag. Vi föreslår också att den mest utpräglat
            selektiva stödform som administreras centralt, offertstödet, avskaffas.
            Folkpartiet har vidare föreslagit att beslut om selektiva stödformer
            bör decentraliseras. Trots hårt motstånd från regeringen ledde
            detta under våren fram till att länsanslagen mer än fördubblades.
            Den kraftiga förbättringen av utvecklingsinsatserna i skogslänen
            som redovisas i propositionen är ett resultat av dessa ansträngningar.
            Som konsekvens av vår syn på stödsystemet är en sänkning av socialförsäk-
            ringsavgifterna att föredra framför andra mera selektiva stödformer
            såsom branschstöd. Vi avvisar därför propositionens förslag om
            ett utvecklingspro- gram för sågverks- och trämanufakturindustrin
            i Västernorrlands, Väster-
          </p>
          <p xml:id="i-XagsbZHstdJLtiVDjQ1X2w">
            Mot. 1987/88 A30
          </p>
          <pb facs="riksdagen-motions-pdf/data/198788/mot_198788_a_30/mot_198788_a_30-004.pdf"/>
          <p xml:id="i-UARDwkbR9imTSxaQtNCiym">
            bottens och Jämtlands län. Vi utesluter dock inte att det finns
            ett stort behov av snabba insatser. Dessa resurser bör fördelas
            efter beslut på regional nivå varför vi föreslår att dessa 19
            miljoner överförs till anslaget för regionala utvecklingsinsatser
            m. m. för att fördelas till respektive länsstyrelse. Då riksdagen
            tidigare i år beslutade att avskaffa sysselsättningsstödet i stödområde
            C ledde det till att en generell stödform slopades. Folkpartiet
            anser att detta är beklagligt. Mot bakgrund av ovanstående resonemang
            föreslår vi därför att sysselsättningsstödet i stödområde C bibehålls.
            Vidare bör användningsmöjligheterna för regionalpolitiskt stöd
            vidgas. Stödformerna får inte leda till att näringsstrukturer
            i problemdrabbade områden konserveras. Stödformerna måste i stället
            förändras så att de kan användas för att understödja etablering
            och vidareutveckling av de verksam- hetsformer som i dag är stadda
            i snabb expansion. Nedsättningen av arbetsgivaravgifter till att
            gälla all icke-offentlig verksamhet är ett steg i denna riktning,
            men folkpartiet vill även se en utvidgning av användnings- möjligheterna
            av exempelvis transportstödet. Vi föreslår, med tanke på att mindre
            företag framöver med stor sannolikhet kommer att spela en än viktigare
            roll för regional utveckling, att persontransportstödet utvidgas
            till att gälla även egna företagare. Varje resa i tjänsten som
            faktureras företaget skall vara underlag för persontransportstöd.
            1984 års regionalpolitiska utredning föreslog bl. a. en ökad användning
            av utvecklingsinriktade stödformer. Man kom däremot inte fram
            till några förslag om förenklingar i stödsystemet. Den nu aktuella
            propositionen aktualiserar på nytt det stora behovet av sektorssamordning.
            Det är därför glädjande att riksdagen i våras biföll folkpartiets
            förslag att inrätta en ny utredning med syfte att bl. a. göra
            en översyn av de nämnda bristerna.
          </p>
          <p xml:id="i-TvXYakeMFfcZy8shQX3txf">
            ASEA Brown Boveri AB
          </p>
          <p xml:id="i-QL1DAzFK4HVMnEeSy3Xocw">
            Av propositionens 675 miljoner föreslås 490 anslås till åtgärder
            i vissa delar av Bergslagen. Av dessa skall 200 milj. kr. gå till
            ASEA Brown Boveri AB. De 200 miljonerna fördelas över två anslag.
            Över anslag B 21 Särskilda arbetsmarknadspolitiska åtgärder i
            Ludvika kommun m.m. skall ASEA Brown Boveri AB erhålla 50 miljoner
            för utbildning och 50 miljoner till utvecklingsprojekt för en
            expansion av verksamheten i Ludvika. Dessa medel skall betalas
            ut till företaget efter årsskiftet. Över anslaget C 11 Lokaliseringsbidrag
            m. m. till ASEA Brown Boveri AB föreslås 100 miljoner gå till
            lokaliseringsbidrag m. m. vid företagets expansion i Ludvika.
            Det är mycket värdefullt att företag väljer att expandera just
            i Ludvika. Vi finner det dock anmärkningsvärt att regeringen är
            beredd att satsa belopp i denna storleksordning utan att mera
            ingående redovisa en analys av hur pengarna skall användas eller
            vilka långsiktiga utvecklingseffekter bidraget kan tänkas få.
            Den enda vägledning riksdagen får är att föredragande statsrådet
            ”erfar” att ASEA och Vattenfall planerar ett gemensamt bolag för
            högspänningsforskning, och ASEA ”kan komma att expandera (---)
            under förutsättning av att bl. a. regionalpolitiskt stöd kan erhållas”.
            För att skapa klarhet i vad som hänsyftas är det av yttersta vikt
            att riksdagen genom utskottets försorg får klarhet i vad som döljer
            sig bakom de svepande
          </p>
          <p xml:id="i-5CTDj7bKprhDAZwzKbY4NX">
            Mot. 1987/88 A30
          </p>
          <pb facs="riksdagen-motions-pdf/data/198788/mot_198788_a_30/mot_198788_a_30-005.pdf"/>
          <p xml:id="i-33iLrrP6psn7MQ8hwMjEjX">
            formuleringarna och får mera information om vad den uppgörelse
            som sannolikt ligger bakom detta innehåller. Vi anser det vara
            tveksamt att subventionera personalutbildning på det sätt som
            det föreslagna utbildningsstödet implicerar. Regionalpolitiken
            måste syfta till likabehandling. Alla företag inom regionen som
            kan anses ha förutsättningar att expandera bör därför ha möjlighet
            att erbjudas stöd till utbildning. Detta är inte minst viktigt
            med tanke på de mindre företagens betydelse i framtiden. En förutsättning
            för att kunna bedöma förutsättning- arna för ett företag är en
            god kännedom om lokala och regionala förhållan- den. Det nu aktuella
            anslaget för utbildning och utvecklingsprojekt bör därför överföras
            till ordinarie anslag för denna typ av åtgärder och fördelas på
            regional nivå efter sedvnaligt beslut av länsarbetsnämnden. Ytterligare
            100 miljoner föreslås anslås till att stödja ASEA Brown Boveri
            AB verksamhet i Ludvika. Också för detta anslag bör gälla att
            stöd ges enligt gällande regler inom lokaliseringspolitiken. Det
            bör understrykas att regio- nala stödformer inte får leda till
            godtycke och skall bidra till en regional utveckling som står
            i proportion till kostnaden. Medlen bör därför överföras till
            ordinarie anslag.
          </p>
          <p xml:id="i-QiftZ4VacBxbRpidNiZuEQ">
            Utbildning och kultur
          </p>
          <p xml:id="i-4TTnuYLzAaBmd2177S5rRD">
            I propositionen föreslås att 123 milj. kr. skall anslås för skilda
            åtgärder inom utbildningsdepartementets verksamhetsområde. Huvuddelen
            av dessa me- del eller 117 miljoner satsas på utbildningsinsatser
            i norra Sverige och Bergslagen. Som vi tidigare har framfört är
            investeringar i utbildning och kultur en av de viktigaste och
            mest produktiva regionalpolitiska satsningar som statsmak- terna
            kan göra. Vi motsätter oss därför inte att riksdagen anslår de
            nu begärda medeln vad gäller ökade insatser för utbildning och
            kultur. Däremot vill folkpartiet även i denna del rikta kritik
            mot det underlag som regeringen nu presenterar och på vilket riksdagen
            förutsätts fatta beslut. De facto tvingas riksdagen — om man godkänner
            propositionen — att acceptera att anslå medel vars närmare användning
            inte kan utläsas ut det befintliga förslaget. Frågor som bl. a.
            uppkommer är vem som skall bära de långsiktiga konstnaderna för
            de investeringar som nu görs. Med hänsyn till de betydande brister
            som redan finns vid ekonomiutbild- ningarna på flera håll i landet
            kan det synas lite motsägelsefullt att nu dra på sig betydande
            kostnader för t. ex. en utökad ekonomiutbildning i Borlänge. När
            de nu beräknade medlen för de nya utbildningar som föreslås inrättade
            är slut måste därför statsmakterna vara beredda att satsa sådana
            resurser att nu existerande utbildningar inte blir drabbade. Utöver
            vad vi nu har anfört finns det skäl att göra några anmärkningar
            med anledning av några av de konkreta förslag som framförs i propositionen.
            I propositionen talas om vikten av vuxenutbildning i olika former.
            Man talar om komvux och statens skolor för vuxna, som skall få
            del av resursökningen genom att medverka i projekt som syftar
            till att uveckla en ort eller region. I sammanhanget talas inte
            alls om studieförbunden, vilka dock i andra
          </p>
          <p xml:id="i-96dciB2RKSWBTa8ozBfsZb">
            Mot. 1987/88 A30
          </p>
          <pb facs="riksdagen-motions-pdf/data/198788/mot_198788_a_30/mot_198788_a_30-006.pdf"/>
          <p xml:id="i-65mWCXbjAwyj3pjjpjDs73">
            delar av landet aktivt och med gott resultat medverkat till lokal
            mobilisering. Sådant arbete finns dokumenterat bl.a. genom forskningsresultat
            vid högskolan i Jönköping. Det är därför önskvärt att också de
            resurser och erfarenheter som studieförbunden representerar tas
            till vara i detta arbete. Detta bör riksdagen som sin mening ge
            regeringen till känna. I syfte att skapa förutsättningar för gymnasieskolan
            att finnas kvar i berörda landsdelar, också i ett läge där ungdomskullarna
            minskar, föreslås skilda åtgärder för att stärka och vidmakthålla
            skolornas kompetens. Ett sådant förslag, den s.k. ekonomi- och
            teknikservicen, finns det anledning att särskilt diskutera. Denna
            service syftar till att låta mindre företag utnyttja gymnasieskolans
            resurser. Detta kan ske såväl genom att företagens personal får
            särskild utbildning som att skolan hjälper företagen med materialprovning,
            ritningskonstruktion, offert- och fakturaskrivning, korrespondens
            på främmande språk etc. Vi anser det angeläget att det ställs
            klara krav på ekonomi- och teknikserviceverksamheten. Utgångspunkten
            vid genomförandet av denna skall enligt vår uppfattning vara att
            ge eleverna tillfälle att få praktik under studierna. Det är därför
            angeläget att riksdagen uttalar att ekonomi- och teknikserviceverksamheten
            endast skall ha som syfte att ge adekvat praktik till eleverna.
          </p>
          <p xml:id="i-3PZh5erWMAeR1eLBVvru66">
            Kommunikationer
          </p>
          <p xml:id="i-R7RuV3MapsNmJiqQpTswdX">
            Kommunikationerna spelar en viktig roll i en effektiv regionalpolitik.
            Regeringen föreslår i propositionen vissa åtgärder inom detta
            område. Förslagen är dock så marginella att regeringen borde ha
            väntat med att föreslå förändringar inom kommunikationsområdet
            till den aviserade trafik- politiska propositionen. Att anslå
            mera resurer till vägar och järnvägar är endast en liten del av
            lösningen för att uppnå en fungerande trafikpolitik. En rad av
            de stora trafikpolitiska problemen löses inte på detta sätt utan
            genom nytänkande och avreglering. Ett exempel på behovet av avreglering
            utgör SAS och Linjeflygs företrä- desrätt till koncession inom
            flygtrafiken. Först om de inte vill driva trafik på en linje är
            det möjligt för privata företag att driva trafiken. Folkpartiet
            föreslår därför en uppluckring av detta koncessionssystem då avtalen
            löper ut. Det finns i dag goda möjligheter att flyga till Stockholm
            från skilda delar av landet. Men det är fortfarande svårt att
            flyga mellan orter utan att detta sker via Stockholm, trots att
            det finns uppenbart intresse från mindre flygbolag för sådana
            linjer. När ansökningar om att få starta sådana linjer har inkommit
            till myndigheterna har de många gånger avslagits. Innan koncessionssystemet
            uppluckrats bör luftfartsverket därför tillmötesgå ansökningar
            om att få starta nya flyglinjer på ett mera positivt sätt. Det
            är också angeläget att de olika trafikgrenarna erbjuds jämbördiga
            villkor. I och med uppdelningen av SJ i en ban- och en driftdel
            kan driftdelen med fördel övergå i aktiebolagsform. Driftföretaget
            skulle därefter betala för infrastrukturen i proportion till utnyttjandet.
            Denna konstruktion innebär
          </p>
          <p xml:id="i-G3KoMTWeEMxRnEVCNRxeLe">
            Mot. 1987/88 A30
          </p>
          <pb facs="riksdagen-motions-pdf/data/198788/mot_198788_a_30/mot_198788_a_30-007.pdf"/>
          <p xml:id="i-Va9NimtMTcj12tqu1NkEav">
            ökade möjligheter för fristående regionalt baserade exportföretag
            att hyra in sig på räls och annan infrastruktur. Folkpartiet återkommer
            med vidare förslag i motion med anledning av den aviserade trafikpolitiska
            proposi- tionen.
          </p>
          <p xml:id="i-UvxdoEwWPe4uxkCtsiHCU5">
            Hemställan
          </p>
          <p xml:id="i-GkbghaC4UxM2WUWv53TWpR">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförs om
            regionalpolitikens allmänna riktlinjer, 2. att riksdagen beslutar
            avslå propositionens förslag vad gäller medel till såg- och trävarumanufakturindustrin
            i Jämtland, Väster- norrland och Norrbotten och att därmed anslå
            121 500 000 kr. på anslag C 12 Särskilda regionalpolitiska insatser
            i delar av Bergslagen och norra Sveriges inland, 3. att riksdagen
            beslutar anslå ytterligare 19 milj. kr. på anslag C 4 Regionala
            utvecklingsinsatser m. m. att fördelas till länsstyrelserna i
            Västerbotten, Jämtland och Västernorrland, 4. att riksdagen som
            sin mening ger regeringen till känna vad som i motionen anförs
            angående återinförande av sysselsättningsstödet i stödområdet
            C, 5. att riksdagen beslutar att medlen på anslag B 21 och C 11
            överförs till ordinarie anslag för denna typ av åtgärder vilka
            därmed förstärks med motsvarande belopp, 6. att riksdagen som
            sin mening ger regeringen till känna vad i motionen anförs angående
            studieförbundens roll vad gäller vuxenut- bildning, 7. att riksdagen
            som sin mening ger regeringen till känna vad i motionen anförs
            angående ekonomi- och teknikserviceverksamhet.
          </p>
          <p xml:id="i-UKTRgegiwvwPHLAFMXx9di" type="date">
            Stockholm den 17 december 1987
          </p>
          <div xml:id="i-9bTJ9XCLaAVEkahxGQsAeS" type="signatureBlock">
            <list xml:id="i-NobRVjqaFQLCaNESonYkRW">
              <item xml:id="i-3imdvUrkL5rk5xoGYNySfP" who="i-Gcjbk3nJyjWXPaa2dm3MFR" type="signature">
                Elver Jonsson (fp)
              </item>
            </list>
          </div>
          <p xml:id="i-Y23Ef5bDzH9iewKD7F34xK">
            Charlotte Branting (fp) Sigge Godin (fp) Karl Erik Eriksson (fp)
          </p>
          <p xml:id="i-T5Y4T4DbY7EaqY1zUHsjYQ">
            Mot. 1987/88 A30
          </p>
        </div>
      </div>
    </body>
  </text>
</TEI>
