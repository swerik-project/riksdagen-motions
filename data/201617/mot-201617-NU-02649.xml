<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-NU-02649">
  <teiHeader>
    <fileDesc>
      <titleStmt>
        <title>Utveckling och tillväxt i hela landet</title>
        <author corresp="i-NaB2cvgwB4zVi98HPFcvof">av Kristina Yngwe m.fl. (C, M, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2649 av Kristina Yngwe m.fl. (C, M, L, KD)</title>
          <idno type="rdwebb">H4022649</idno>
          <rs type="number">2649</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H4022649/text</ref>
          <ref type="dokument_url_html">http://data.riksdagen.se/dokument/H4022649</ref>
          <ref type="dokumentstatus_url_xml">http://data.riksdagen.se/dokumentstatus/H4022649</ref>
          <ref type="docx">http://data.riksdagen.se/fil/F36233CE-393F-4C2E-AD1A-03AB392005A9</ref>
          <ref type="pdf">http://data.riksdagen.se/fil/DC5BEDC6-53C6-47D4-AF5A-FD9199F7C910</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NaB2cvgwB4zVi98HPFcvof</idno>
            <name>Kristina Yngwe</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-UfuzZaG1S7bnPkLrgux2Au</idno>
            <name>Jonas Jacobsson Gjörtler</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-TBXCSYCwHEVKW7PowSDQgT" type="signed"/>
        <correspContext corresp="i-TBXCSYCwHEVKW7PowSDQgT">
          <note type="signatory" corresp="i-NaB2cvgwB4zVi98HPFcvof"/>
          <note type="signatory" corresp="i-UfuzZaG1S7bnPkLrgux2Au"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-7GFif5DyTUbb8eBXsbicsF"/>
        </correspContext>
        <correspAction type="submitted" xml:id="i-7r6rm53uEmVTqg8DF1uRsc">
          <date when="2016-10-05"/>
          <time when="13:14:47"/>
        </correspAction>
        <correspAction type="reviewed" xml:id="i-XTDN2cD9bnRnsDDBvjV8jY">
          <date when="2016-10-05"/>
          <time when="16:53:30"/>
        </correspAction>
        <correspAction type="referred" xml:id="i-Jwzahkb5rWJr96LU6zHT9J">
          <date when="2016-10-14"/>
        </correspAction>
        <correspAction type="assigned" xml:id="i-TgRW8HzkxGTGi3BAT2qjdd">
          <date when="2018-06-25"/>
          <time when="10:16:22"/>
        </correspAction>
        <correspContext corresp="i-TgRW8HzkxGTGi3BAT2qjdd">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-9mzeV38JiecUnnWqEkQBj"/>
        <correspContext corresp="i-9mzeV38JiecUnnWqEkQBj">
          <ref type="uppgift">2016/17:MJU24</ref>
          <ref type="ref_dok_id">H401MJU24</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU24</ref>
          <ref type="ref_dok_titel">En livsmedelsstrategi för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-X9sc5S7TDpqg246WYgznQx"/>
        <correspContext corresp="i-X9sc5S7TDpqg246WYgznQx">
          <ref type="uppgift">2016/17:MJU13</ref>
          <ref type="ref_dok_id">H401MJU13</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU13</ref>
          <ref type="ref_dok_titel">Skogspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-KB4DSbg1eqqh5Mxt8uHvye"/>
        <correspContext corresp="i-KB4DSbg1eqqh5Mxt8uHvye">
          <ref type="uppgift">2016/17:MJU14</ref>
          <ref type="ref_dok_id">H401MJU14</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU14</ref>
          <ref type="ref_dok_titel">Fiskeripolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-NHEuVwxSkqpFh18tY4vwXs"/>
        <correspContext corresp="i-NHEuVwxSkqpFh18tY4vwXs">
          <ref type="uppgift">2016/17:MJU23</ref>
          <ref type="ref_dok_id">H401MJU23</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU23</ref>
          <ref type="ref_dok_titel">En livsmedelsstrategi för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-NZchRT5RZkVc2FwcwFHnGg"/>
        <correspContext corresp="i-NZchRT5RZkVc2FwcwFHnGg">
          <ref type="uppgift">2017/18:UbU16</ref>
          <ref type="ref_dok_id">H501UbU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU16</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9KqGTQmXmvi24bYVW6KqwA"/>
        <correspContext corresp="i-9KqGTQmXmvi24bYVW6KqwA">
          <ref type="uppgift">2016/17:TU6</ref>
          <ref type="ref_dok_id">H401TU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU6</ref>
          <ref type="ref_dok_titel">It- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-MAGsgna9hKfogZnZNLAyjo"/>
        <correspContext corresp="i-MAGsgna9hKfogZnZNLAyjo">
          <ref type="uppgift">2016/17:NU16</ref>
          <ref type="ref_dok_id">H401NU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU16</ref>
          <ref type="ref_dok_titel">Regional tillväxtpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-DbaAqdC3KnuQLNYYtDQfP6"/>
        <correspContext corresp="i-DbaAqdC3KnuQLNYYtDQfP6">
          <ref type="uppgift">2016/17:NU12</ref>
          <ref type="ref_dok_id">H401NU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:2649 av Kristina Yngwe m.fl. (C, M, L, KD) Utveckling och tillväxt i hela landet</div>
      </div>
      <div type="motBody">
        <div type="motProposal" subtype="förslag">
          <head xml:id="i-XmZ6jYYRbtSkixgvYDhQkC">
            Förslag till riksdagsbeslut
          </head>
          <list style="ol">
            <item xml:id="i-XLvoc77y46UU2kL8wGCBtH">
              Riksdagen ställer sig bakom det som anförs i motionen om att
              främja möjligheter att bo, leva och driva företag i hela landet
              och tillkännager detta för regeringen.
            </item>
            <item xml:id="i-HvsokQJZYjuVovpQsruor6">
              Riksdagen ställer sig bakom det som anförs i motionen om att
              universitet och högskolor bör få ett förtydligat uppdrag att tillhandahålla
              mer flexibla utbildningslösningar och samverka med lokala och
              regionala aktörer och tillkännager detta för regeringen.
            </item>
            <item xml:id="i-MtpsU3Ai9zoNuhit4dg7RD">
              Riksdagen ställer sig bakom det som anförs i motionen om goda
              förutsättningar för besöksrelaterade företag för att öka landsbygdens
              attraktivitet som turistmål och tillkännager detta för regeringen.
            </item>
            <item xml:id="i-9V3jJ9zjLNzbLW281nEvSY">
              Riksdagen ställer sig bakom det som anförs i motionen om att
              slå fast långsiktiga mål för utvecklingen av den svenska landsbygden
              och tillkännager detta för regeringen.
            </item>
            <item xml:id="i-9HrvKfyRC15KGARWzwFxJE">
              Riksdagen ställer sig bakom det som anförs i motionen om att
              goda uppkopplingsförutsättningar behövs för att underlätta för
              människor att arbeta i hela landet och tillkännager detta för
              regeringen.
            </item>
            <item xml:id="i-SA7viKZZmhNnWtjDkimL7G">
              Riksdagen ställer sig bakom det som anförs i motionen om att
              en svensk livsmedelsstrategi bör fokusera på att stärka konkurrenskraften
              för svensk livsmedelsindustri och öka produktionen och exporten
              av svensk mat och tillkännager detta för regeringen.
            </item>
            <item xml:id="i-RLZPVtZd8tUsArDq8CFsyZ">
              Riksdagen ställer sig bakom det som anförs i motionen om att
              regeringen fortsatt bör förenkla regler för skogsägare och tillkännager
              detta för regeringen.
            </item>
            <item xml:id="i-VtVwRura51iL9PpTswCFC1">
              Riksdagen ställer sig bakom det som anförs i motionen om att
              regeringen ska arbeta för ett livskraftigt fiskbestånd i Östersjön
              och Västerhavet och om att man utan oro ska kunna äta den fisk
              som fiskas här, och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-CdVDKUCp2obgpdiKXwu53d">
            Motivering
          </head>
          <p xml:id="i-G7kcZpB2QzLhzbRHnzLDyj">
            Människor ska kunna bo och verka i hela landet. Hela Sveriges
            utvecklingskraft, tillväxtpotential och sysselsättningsmöjligheter
            ska tas till vara. Både människor och företag över hela vårt land
            ska ges möjligheter att växa och utvecklas.
          </p>
          <head type="h2" xml:id="i-CRRTkFH53G8b19CNRmYuFa">
            Landsbygdsutveckling
          </head>
          <p xml:id="i-XQnz9A4Cae38qHfM1mzsWA">
            Sveriges befolkning ökar och många delar av landet upplever en
            positiv befolkningstillväxt och en ökad attraktionskraft. Samtidigt
            finns det betydande utmaningar såsom ökande skillnader mellan
            städer med stark privat tjänstesektor och små orter som i vissa
            fall är beroende av en enskild eller ett fåtal industriella arbetsgivare.
            I dessa små orter finns en risk för stagnation som kan leda till
            neddragningar i ordinarie verksamheter som vård, skola och omsorg
            men även till att människor känner en bristande framtidstro. Genom
            sitt agerande och sin politiska inriktning bidrar den rödgröna
            regeringen till denna negativa utveckling. Höjda skatter på jobb
            och företagande gynnar inte tillväxt och företagande, och det
            gäller för hela landet.
          </p>
          <p xml:id="i-9FVXAoD2W8oUuHjEpzeTE4">
            Alliansen menar dock att en annan utveckling är möjlig. Med en
            förstärkt politik och långsiktiga utvecklingsmål med jobbfokus
            har dessa orter goda förutsättningar att utvecklas väl. Alliansen
            vill förbättra företagsklimatet, inte minst för företag i glesbygd,
            där varje kommun och region har ett ansvar att genomföra nödvändiga
            insatser för ett förbättrat näringsklimat. De generella insatserna
            på nationell nivå för jobb, utbildning och för ett förbättrat
            företagsklimat behöver kombineras med regionala tillväxtinsatser.
            Bland annat behövs förutsättningar som stimulerar landsbygdens
            företagsutveckling.
          </p>
          <p xml:id="i-GRU2Y5MZr47tQfwt7XSti7">
            Det kan handla om kompetens eller infrastruktur genom flexibla
            utbildningslösningar och uppkopplingsförutsättningar. Ett mer
            flexibelt och decentraliserat strandskydd i mindre tätbefolkade
            områden kan ge möjligheter för både lokal utveckling och bostadsbyggande.
          </p>
          <p xml:id="i-QfNeFeebokrehQErFJjmcj">
            Förståelsen för företagande i hela Sverige behöver öka. På så
            sätt skapar vi bättre förutsättningar för livskraftiga företag
            och regional utveckling. Det kan finnas lagar och regler som slår
            orättvist i olika delar av landet och som kan behöva anpassas
            till de villkor som råder i gles- och landsbygd eller i särskilda
            sektorer. Det finns också krav som slår på ett orimligt sätt mot
            småföretagare i glesbygd.
          </p>
          <p xml:id="i-WMG2EZB5Ye6bSXwR3prfDs">
            För att fler människor ska vilja starta och driva företag i hela
            landet är det viktigt att krånglet och administrationen minskar.
            Mellan åren 2006 och 2010 minskade företagens administrativa kostnader
            med hela 7,3 miljarder kronor. För företag inom de gröna näringarna
            minskade regelbördan med 37 procent mellan 2006 och 2014. Men
            mer måste göras. Processerna behöver anpassas till företagens
            verklighet – inte till myndigheternas. Genom förenklingar sparar
            företagarna både tid och pengar och kan fokusera på sin verksamhet.
            Målsättningen bör vara att grundläggande uppgifter om företaget
            och dess verksamhet bara ska behöva lämnas en gång och till ett
            ställe. Arbetet med att reducera den administrativa bördan för
            företagen och underlätta kontakten med myndigheterna måste fortsätta.
            Det är avgörande för de gröna näringarna.
          </p>
          <head type="h3" xml:id="i-sMWvNaHy48UWwwfjLHNNc">
            Jordbruk och livsmedelsindustrin
          </head>
          <p xml:id="i-4ZNRmC2B98BVmxqi7PP5ew">
            Den svenska livsmedelsproduktionen ska ha goda förutsättningar
            där det svenska jordbrukets fördelar tas tillvara. Sverige har
            EU:s bästa djurskydd, hög miljöhänsyn och ett smittskydd i världsklass.
            Satsningen på ”Sverige – det nya Matlandet”, som syftade till
            att lyfta den svenska livsmedelsproduktionen samt exporten av
            livsmedel, har bland annat bidragit till att antalet livsmedelsföretag
            har ökat. Efterfrågan på säker och hållbart producerad mat fortsätter
            att öka. Livsmedelsförädlingen är en sektor med stor geografisk
            spridning, vilket visar att branschen kan bidra till att skapa
            arbetstillfällen i hela landet. Den matbaserade turismen är också
            en viktig sektor som kan ge ökade möjligheter till fler jobb.
            Alliansen vill fortsätta utveckla förutsättningarna för den svenska
            landsbygden.
          </p>
          <p xml:id="i-BH8u2NDj5zFK2rpRXDvUmZ">
            Det är positivt att en nationell livsmedelsstrategi tas fram.
            Alliansen anser dock att regeringens senfärdighet i arbetet med
            att ta fram en livsmedelsstrategi är skadligt för jordbruket och
            livsmedelsindustrin. Vi vill att livsmedelsstrategins övergripande
            mål ska vara att stärka konkurrenskraften för svensk livsmedelsindustri
            genom att möjliggöra ökad livsmedelsproduktion, fler jobb, ökad
            export, regelförenklingar och höjd kompetens i hela kedjan. Det
            är viktigt att innehållet i livsmedelsstrategin dels utvecklas
            i nära samarbete med näringen som vet vilka behov som bör tillgodoses
            för att strategin ska nå framgång och dels att dessa erfarenheter
            också omsätts i strategin.
          </p>
          <p xml:id="i-59a3aq9xK6Tr3t3yCP1eWo">
            Regelverk som rör företag i primär- och livsmedelsproduktion
            är i hög utsträckning gemensamma för EU:s inre marknad. Det gör
            att alla nationella regler och krav som går utöver den EU-gemensamma
            lagstiftningen riskerar att försämra konkurrenssituationen för
            de svenska företagen. Därför ska nationella, mer långtgående regler
            alltid vara väl motiverade och prövas noga.
          </p>
          <head type="h2" xml:id="i-QbrZvzRNZ3kSBpX8Lv2iJ2">
            Skogsbruk
          </head>
          <p xml:id="i-P2VKcgcAnFQJoxAeAJniZH">
            Skogen är av stor betydelse för svensk ekonomi. Sverige är världens
            tredje största exportör av massa, papper och sågade trävaror.
            Svenska produkter baserade på skogsråvara hade ett exportvärde
            om 127 miljarder kronor år 2015. Vi tror att det finns potential
            att förbättra skogssektorns möjlighet att skapa fler jobb och
            ökad tillväxt i hela landet. Alliansens skogspolitik baseras på
            två jämställda mål, produktionsmålet och miljömålet. En hållbar
            skogsskötsel, ökad export och nya biobaserade produkter och tjänster
            är viktiga framtidsområden. Skogen är rik på biologisk mångfald,
            en mångfald som ska bevaras och gynnas. Skogen ger även möjligheter
            för friluftsliv, turism och bidrar med andra viktiga värden. Vi
            i Alliansen tror att dessa värden bäst bevaras genom en politik
            som bygger på de två jämställda målen om produktion och miljö
            samt principen om ”frihet under ansvar”, där äganderätt, ansvar
            och förvaltning går hand i hand. Inriktningen på det nationella
            skogsprogram som Alliansen initierade bör därför omfatta ekonomiska,
            sociala och miljömässiga värden och syfta till att skogen och
            dess värdekedja ytterligare bidrar till utvecklingen mot ett hållbart
            samhälle och en växande biobaserad samhällsekonomi. På så vis
            tror vi att ett nationellt skogsprogram kan bidra till fler jobb
            med skogen som bas. Dialogprocessen för att ta fram ett nationellt
            skogsprogram ska värnas.
          </p>
          <p xml:id="i-E5UWj3u6o9YuhQXb96pDkv">
            Olika initiativ, till exempel utredningar, som initieras utanför
            dialogprocessen och därmed undergräver dess betydelse bör undvikas.
            Utredningar som riskerar att inskränka äganderätten slår direkt
            mot skogsbruket och bör överhuvudtaget inte göras.
          </p>
          <p xml:id="i-HQTycYVye2biQnFgGquziU">
            Genom enklare regelverk och bättre service från myndigheterna
            kan företagare fokusera på att driva företag. Alliansen fattade
            i regeringsställning beslut om flera förenklingar för skogsföretagen
            och skogsägarna samt om att genomföra djupare analyser för att
            eventuellt införa ytterligare förenklingar. Alliansens förenklingar
            har bl.a. genomförts för att underlätta för försöksverksamhet,
            för åtgärder för att bevara och utveckla natur- och kulturmiljövärden
            och för att skapa en ökad flexibilitet och minskad administrativ
            börda för skogsbruket. Alliansen anser att det behövs ambitiösa
            mål när det gäller att förenkla för företag och anser därmed att
            regeringen bör fortsätta arbetet med regelförenkling som har bäring
            på skogsbruket.
          </p>
          <head type="h2" xml:id="i-NVaNLCtswFEhFYaN5R6Umr">
            Fiske och vattenbruk
          </head>
          <p xml:id="i-9ZpdeRNpKRRg3K6QtA8keN">
            Utövarna av kustnära yrkesfiske i Sverige är en hårt utsatt yrkeskår.
            Det som tidigare uppfattats som ett relativt självständigt arbete
            har blivit en hårt reglerad verksamhet med dålig lönsamhet för
            många. Regelverket för yrkesfisket är till stor del styrt av EU:s
            gemensamma fiskeripolitik, men detta hindrar inte att vi nationellt
            kan vidta åtgärder för att anpassa regelverket så att det stöder
            ett långsiktigt miljömässigt, socialt och ekonomiskt hållbart
            småskaligt kustnära yrkesfiske. Alliansen vill att det ska finnas
            ett livskraftigt fiskebestånd i Östersjön och Västerhavet och
            samtidigt ska konsumenter inte behöva oroa sig för att äta fisk
            som kommer från dessa vattenområden. Det förutsätter en bra miljö
            i våra hav och vatten. Torsk, ål och lax hotas inte bara av miljöproblem
            utan också av överfiske, vandringshinder och marint skräp.
          </p>
          <p xml:id="i-MFJ31PETaHsENj6rkVssQP">
            Alliansregeringen bedrev under sina år vid makten ett hårt arbete
            för att ändra eller avskaffa krångliga regler för företagen. I
            dessa tider av regelförenklingar synes fiskeföretagen ha satts
            åt sidan, trots att det kustnära småskaliga yrkesfisket har stor
            betydelse för många orter längs Sveriges kuster. För fiskeföretagarna
            är behovet av åtgärder som ska leda till en enklare, tydligare
            och begripligare reglering viktigt utifrån bl.a. ett lönsamhetsperspektiv.
            Insatser bör därför initieras för att minska de administrativa
            bördorna på fiskets område.
          </p>
          <head type="h2" xml:id="i-Q2tJksE81UHC58rG2Si5dy">
            Jakt och viltvård
          </head>
          <p xml:id="i-B9fw3AqnjTfAcrxuwNcUuR">
            I Sverige har vi en stor artrikedom och livskraftiga viltstammar.
            Möjligheterna som vår natur erbjuder, med rekreation, motion och
            jakt, innebär också ett stort ansvar att bruka och nyttja naturen
            på ett sätt som är långsiktigt hållbart. Viltkött är klimatsmart
            och ökade möjligheter till jakt och tillgång till viltkött är
            positivt. Viltförvaltningen behöver decentraliseras ytterligare
            – från europeisk nivå till nationell nivå och från nationell nivå
            till regional nivå. Regelverket till skydd för värdefulla livsmiljöer
            och arter i EU bör anpassas efter de olika nationella förutsättningarna.
          </p>
          <p xml:id="i-NUEBSBaUY9T3jJHr6zsNc4">
            Alliansregeringen utformade en ny samlad rovdjurspolitik, som
            möjliggör en långsiktig, regionaliserad och ansvarsfull förvaltning
            med ökat inflytande för de som berörs. Sverige uppfyller sina
            internationella åtaganden. Människor som lever nära rovdjur och
            vilt ska kunna vara med och påverka. Alliansens rovdjurspolitik
            ger möjlighet till en riktad selektiv jakt på varg utan att påverka
            vargens gynnsamma bevarandestatus. Rovdjursangrepp på tamboskap
            och husdjur kan orsaka skada för enskilda lantbrukare och leder
            till otrygghet. Vi vill att det ska gå att bedriva en ändamålsenlig
            skyddsjakt kombinerat med ersättningar till dem som får sina tamdjur
            rivna och dödade av rovdjur. Regeringen har skapat osäkerhet genom
            att ha för avsikt att utreda vargjakten ännu en gång och ytterligare
            osäkerhet spreds när regeringen tillsatte en vargkommitté med
            berörda aktörer, men som tvingades läggas ner eftersom viktiga
            aktörer helt enkelt inte ville delta. Vidare har ordningen för
            överprövning av beslut om skydds- och licensjakt efter stora rovdjur
            genom domstolsbeslut flyttats till allmän förvaltningsdomstol.
            Vi anser att det är viktigt att den nya ordningen för överprövning
            ska kunna behandlas skyndsamt. Vi kommer att följa utvecklingen
            i frågan noga och vi har för avsikt att agera om den utlovade
            skyndsamheten uteblir.
          </p>
          <p xml:id="i-Stm2DS5rheDMgK9PVgrKcq">
            Med regeringens jakt- och rovdjurspolitik har utvecklingen av
            jakt och viltvård avstannat och osäkerheten för många människor
            om framtidens jakt och viltvård har tilltagit. Regeringen beslutade
            dessvärre att lägga ner Jaktlagsutredningen som hade många viktiga
            frågor att utreda. Miljö- och jordbruksutskottet beslutade dock
            genom ett utskottsinitiativ (betänkande 2014/15:MJU9, punkten
            1) att vissa av frågorna i Jaktlags-utredningen ändå skulle slutföras.
            Beslutet vann också riksdagens bifall. Än har regeringen inte
            återkommit till riksdagen med en redovisning för hur man avser
            att återuppta de delar av Jaktlagsutredningen som tillkännagivandet
            pekar ut.
          </p>
          <p xml:id="i-LGzD5TGLFGpqnjdLFuMB8g">
            Alliansen anser att regeringen bör lägga kraft på att genomföra
            de tillkännagivanden som riksdagen beslutat om vad gäller jakt
            och viltvård. För Alliansen är detta angelägna frågor och vi vill
            se dessa frågor utredda innan slutet av 2016. Enligt regeringens
            skrivelse 2015/16:75 bereds frågorna fortfarande på Regeringskansliet.
            Vi förväntar oss att regeringen så snart som möjligt bereder färdigt
            dessa frågor.
          </p>
        </div>
        <div type="motSignatures">
          <list>
            <item xml:id="i-B1JYgskL6PVLcGrbjWDHrF">
              Kristina Yngwe (C)
            </item>
            <item xml:id="i-UQKmdnNy3CBc54gpMVvCG4">
              Jonas Jacobsson Gjörtler (M)
            </item>
            <item xml:id="i-Ai1piJJ7NPacep6wVR17A6">
              Lars Tysklind (L)
            </item>
            <item xml:id="i-7UEoWk45UGwXju6Y9TGyRo">
              Magnus Oscarsson (KD)
            </item>
          </list>
        </div>
      </div>
    </body>
  </text>
</TEI>
