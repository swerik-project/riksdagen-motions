<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--fk--00020">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__fk__20/mot_1959__fk__20-001.pdf"/>
      <fw xml:id="i-RDvLiyaLS5aCx5T6J4ZsPu">
        14 Motioner i Första kammaren, nr 20 år 1959
      </fw>
      <div xml:id="i-U21WK1fxHnqwmAiyXWozVj" type="motHeader">
        <div xml:id="i-MWseXHcAyvVnK3YEvoUHZv" type="motTitle"/>
        <div xml:id="i-RLmyqGFE6aNMdM77HCtKpd" type="motSubmissionInfo"/>
      </div>
      <div xml:id="i-MoHKXDztWX2VoYbg4QytV4" type="motBody">
        <div xml:id="i-2ToMb9x2sMy83EWQ2BiEH1">
          <p xml:id="i-2ZnFwxpZP7H3Fzkdx65Yz3">
            Nr 20
          </p>
          <p xml:id="i-3FnVUTkSoeKtKggMjAgksX">
            Av herr Lundström, om utsträckning i visst fall av tiden för
            fyll- nadsinbetalning av skatt.
          </p>
          <p xml:id="i-52cDGHjTEYpF7o4ATZo8of">
            Enligt nuvarande skattelagstiftning föreligger rätt till s. k.
            fyllnadsinbe- talning av skatt t. o. m. den 30 april taxeringsåret.
            Om en skattskyldig således vid uppgörandet av sin deklaration
            i februari månad finner, att han för föregående år inbetalt för
            litet skatt, kan han före utgången av april månad erlägga det
            felande beloppet eller så stor del därav, att han därigenom und-
            går att påföras kvarskatt och i förekommande fall s. k. straffränta.
            Det inträffar emellertid, att taxeringsmyndigheten gör avvikelser
            i den av den skattskyldige uppgjorda deklarationen, vilket vederbörande
            skall er- hålla kännedom om senast den 15 juli. Besvär skall anföras
            inom en månad. Om den av taxeringsmyndigheten gjorda avvikelsen
            innebär en så avse- värd uppräkning av skatten, kanske rent av
            med en femtedel av hela skatte- beloppet eller med ett så stort
            belopp att gällande gränser för räntefri kvar- skatt överskrides,
            kommer alltså s. k. straffränta att påföras den skattskyl- dige.
            Situationen är således den, att om den skattskyldige själv finner
            att han betalt för litet skatt och gör kompletterande inbetalning
            före den 30 april, så undgår han normalt straffräntan. Om taxeringsnämnden
            därefter gör ändring i deklarationen, kan den skattskyldige emellertid
            ingenting göra utan har att dels betala den högre skatten, dels
            den numera relativt höga straffräntan. En ändring härvidlag vore
            enligt min mening mycket önskvärd och bör också kunna ske utan
            något allvarligare ingripande i gällande lagstiftning. Den nuvarande
            bestämmelsen om rätt till fyllnadsinbetalning före den 30 april
            bör bibehållas för normalfallen. Därutöver bör emellertid införas
            en specialbestämmelse som innebär att rätten att göra fyllnadsinbetalning
            utsträckes till och med utgången av juli månad i de fall där taxeringsmyn-
            digheterna i enlighet med det ovan anförda gör ändringar i den
            skattskyldi- ges deklaration. Genom en sådan bestämmelse får den
            skattskyldige möj- lighet att inom två veckor från det att han
            erhållit skattemyndighetens upp- gift om avvikelsen göra erforderlig
            inbetalning och därigenom undgå straff- ränta.
          </p>
          <p xml:id="i-REz4AXXRz3hJ6tj5kqiKyE">
            Med stöd av det ovan anförda hemställer jag, att riksdagen i
            skrivelse till Kungl. Maj:t måtte anhålla, att sådan ändring göres
            i gällande skattelagstiftning att ti- den för rätt till fyllnadsinbetalning,
            i de fall där den skatt-
          </p>
          <pb facs="riksdagen-motions-pdf/data/1959/mot_1959__fk__20/mot_1959__fk__20-002.pdf"/>
          <fw xml:id="i-TeiCV1JKCTR6MH2JPx5d6Q">
            Motioner i Första kammaren, nr 20 år 1959 15
          </fw>
          <p xml:id="i-5xy84q436zjcE9P1TNbLv9">
            skyldige till följd av att skattemyndigheten gjort avvikelse
            i hans deklaration påföres högre skatt, utsträckes till och med
            den 31 juli taxeringsåret.
          </p>
          <p xml:id="i-LuXnLWyTWyMtZeQ9L2zAcp" type="date">
            Stockholm den 20 januari 1959
          </p>
          <p xml:id="i-qT6w2WAb8tqoGUpXX9BsS" type="signatureBlock">
            Birger Lundström
          </p>
        </div>
      </div>
    </body>
  </text>
</TEI>
