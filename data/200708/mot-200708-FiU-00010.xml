<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-FiU-00010">
  <teiHeader>
    <fileDesc>
      <titleStmt>
        <title>med anledning av prop. 2007/08:100 2008 års ekonomiska vårproposition</title>
        <author corresp="i-FvpsLGyVJwy2VnAqBbfthX">av Maria Wetterstrand m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:100 2008 års ekonomiska vårproposition</title>
          <idno type="rdwebb">GV02Fi10</idno>
          <rs type="number">Fi10</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GV02Fi10/text</ref>
          <ref type="dokument_url_html">http://data.riksdagen.se/dokument/GV02Fi10</ref>
          <ref type="dokumentstatus_url_xml">http://data.riksdagen.se/dokumentstatus/GV02Fi10</ref>
          <ref type="doc">http://data.riksdagen.se/fil/8624567A-3B6F-4CD4-8C07-DDAEA9D8C2E8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FvpsLGyVJwy2VnAqBbfthX</idno>
            <name>Maria Wetterstrand</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Sa9KvHSi1fGvBJ3KA3U1nU"/>
        <correspContext corresp="i-Sa9KvHSi1fGvBJ3KA3U1nU">
          <ref>Proposition 2007/08:100</ref>
        </correspContext>
        <correspAction xml:id="i-UNC2LEqoZ6DSZ6Gpb6zEyW" type="signed"/>
        <correspContext corresp="i-UNC2LEqoZ6DSZ6Gpb6zEyW">
          <note type="signatory" corresp="i-FvpsLGyVJwy2VnAqBbfthX"/>
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-FnYuSnrPcb2UZaoXY7vjXa"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction type="referral" xml:id="i-FUwzSYHn4p2X4Joa6tuu9W">
          <date when="2008-05-09"/>
        </correspAction>
        <correspAction type="dismissal" xml:id="i-PzjQt28ksJU8ayRCk8nCFe">
          <date when="2008-05-08"/>
        </correspAction>
        <correspAction type="dismissal" xml:id="i-Ush2eoAqaUYu9PFaFNgsKY">
          <date when="2008-05-08"/>
        </correspAction>
        <correspAction type="transfer" xml:id="i-QYPQSASj98BRpGLkpfbnNU">
          <date when="2008-05-06"/>
        </correspAction>
        <correspAction type="submission" xml:id="i-BwQxoNeAL6QD9EinZnZgn3">
          <date when="2008-05-06"/>
        </correspAction>
        <correspAction type="assigned" xml:id="i-74Hw3JCeKrAJ7BP3ss6dxT"/>
        <correspContext corresp="i-74Hw3JCeKrAJ7BP3ss6dxT">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motSummary">
          <head xml:id="i-XHDJBGWo63sL9abhevVE4R">
            1 Sammanfattning
          </head>
          <p xml:id="i-Bk1HyDeypJsDaYipuWQkAv">
            Miljöpartiet de gröna presenterar i årets motion med anledning
            av den ekonomiska vårpropositionen riktlinjer för en ekologiskt
            långsiktigt hållbar ekonomisk politik. Vi menar att ekonomisk
            utveckling måste vara förenlig med hållbar utveckling. I grunden
            måste ekonomin utvecklas så att vi lever på avkastningen av naturresurserna
            utan att förbruka desamma. Alla måste kunna vara delaktiga i arbetslivet
            utifrån egen förmåga. Samhället ska vara ett stöd och en hjälp
            vid omställning och erbjuda trygghet för människor. Resurser ska
            fördelas solidariskt mellan människor i Sverige, mellan olika
            generationer och mellan länder.
          </p>
          <p xml:id="i-4PxcduQqacqjxb66GX9WmY">
            Vi menar att regeringens ekonomiska politik är kortsiktig. Den
            bygger på dålig förståelse för de samhällsproblem vi står inför.
            Regeringen är blind för enskilda individers upplevelser, behov
            och drömmar. Regeringen tar inte klimathotet på allvar utan fortsätter
            att hävda att problemen ska lösas av någon annan, någon annanstans,
            någon annan gång. Snart två år har gått av mandatperioden och
            regeringen har inte ens lyckats samla sig tillräckligt för att
            presentera ett mål för klimatpolitiken, ännu mindre några långsiktiga
            strategier eller åtgärdsförslag. Under tiden fortsätter man att
            presentera en politik som tar oss allt längre ifrån klimatmålen.
            Regeringens aviserade storsatsningar på vägar är bara ett exempel
            på detta.
          </p>
          <p xml:id="i-UeWAKbXVDuonyJBidVnCEJ">
            Ett av regeringens mål är att minska utanförskapet. Vi menar
            att regeringen gått rejält vilse i detta arbete. Regeringens politik
            är tom på individer och helt i avsaknad av en analys av vad som
            utgör riktiga problem i riktiga människors liv. Utanförskap handlar
            med regeringens egna ord om antalet helårsekvivalenter försörjda
            av sociala ersättningar tillsammans med helårsekvivalenter av
            karens- och sjuklönedagar. Trots en enormt stark jobbtillväxt
            minskar inte långtidsarbetslösheten nämnvärt, för vissa grupper
            som står långt ifrån arbetsmarknaden ökar till och med arbetslösheten.
            Regeringens prognos innebär att arbetslösheten 2009 ökar. Vi menar
            att det behövs andra typer av åtgärder än de som regeringen hitintills
            presenterat för att verkligen hjälpa människor som står långt
            ifrån arbetsmarknaden.
          </p>
          <p xml:id="i-LCwTQSZs4YtqEBTbw5J2kz">
            Otrygghet är regeringens väg. Lägre ersättningar i arbetslöshetsförsäkringen
            tillsammans med högre avgifter har gjort att hundratusentals människor
            lämnat arbetslöshetskassorna. 1,4 miljoner människor står nu utan
            ekonomisk trygghet samtidigt som riskerna för en lågkonjunktur
            är uppenbara. De lägre ersättningarna i sjukförsäkringen som regeringen
            drivit igenom drabbar framför allt kvinnor som har längre sjukskrivningar.
            Vi menar att regeringens politik ökat på ett verkligt utanförskap
            genom de försämringar man genomfört.
          </p>
          <p xml:id="i-9eecVL1JWod4iDLLXFAutB">
            Entreprenörskap är grunden för ett samhälle som växer och utvecklas.
            Regeringens politik för att främja entreprenörskap har varit mycket
            begränsad. De höjda arbets­givaravgifter regeringen drivit igenom
            har upprört många företagare. Miljöpartiet vill skapa bättre förutsättningar
            för fler entreprenörer att starta företag och växa och utvecklas
            med sina affärsidéer. Staten behöver ta ett större ansvar för
            att riskkapital finns tillgängligt, regelförenklingsarbetet behöver
            intensifieras och företagarens ekonomiska trygghet behöver förbättras.
          </p>
          <p xml:id="i-9iyCmJuFp7BueKkwkL72Ao">
            Arbete är en källa till mycket glädje, gemenskap och personlig
            utveckling. Miljöpartiet vill vara med och utveckla arbetslivet.
            Vi vill skapa bättre förutsättningar för människor att delta i
            arbetslivet utifrån egen förmåga. Vi vill förbättra tryggheten
            och skapa goda förutsättningar för människor att ställa om, vidareutbilda
            och omskola sig. Samtidigt menar vi att det behövs bättre balans
            i arbetslivet. Möjligheten att fördela sin arbetstid över livet
            behöver förbättras. Många småbarnsföräldrar upplever i dag en
            nästan ohållbar livssituation. Vi vill skapa förutsättningar för
            småbarnsföräldrar att tillbringa mer tid med sina barn under småbarnsåren
            genom att införa en ersättning för dem som väljer att gå ned i
            arbetstid.
          </p>
          <p xml:id="i-EUpcoC5RT32tEKC3cQRfLS">
            Utbildning är en investering i framtiden. Vi menar att regeringen
            svartmålar den svenska skolan. Den svenska skolan står stark även
            om den behöver utvecklas och förändras. Grundskolan behöver utvecklas
            och elever med särskilda behov behöver få ökat stöd. Universitet
            och högskolans kvalitet måste förbättras liksom studenternas villkor.
            Vi menar att Sverige måste fortsätta att ha en forskning i världsklass.
            Vi är oroliga för regeringens planer för förskolan. Den lekande
            pedagogiken som förskolan bygger på måste utvecklas, inte avvecklas.
          </p>
          <p xml:id="i-EwR224rcJpZtfSLrWjaWMS">
            Miljöpartiet vill att Sverige ska vara en öppen plats i världen.
            Vi vill skapa större möjligheter för människor att komma hit och
            arbeta. Sverige asyl- och flyktingpolitik ska vara generös och
            rättssäker. Vi är skarpt kritiska till att regeringen vill begränsa
            anhöriginvandringen.
          </p>
          <p xml:id="i-L5sfUnm7JieXBzXFE62JWG">
            Vi menar att jämställdheten behöver förstärkas. Samhället genomsyras
            av strukturella problem som bl.a. försämrar kvinnors rätt till
            sjukvård, arbete, lika lön samt kränker kvinnors rätt till sin
            kropp och sin integritet. Regeringens ambitioner på jämställdhetsområdet
            har hitintills varit mycket begränsade och de resurser som avsatts
            för jämställdhetsåtgärder används inte.
          </p>
          <p xml:id="i-QEEig7PodUPw1UhKv2NfnU">
            Regeringens politik på folkhälsoområdet är otillfredsställande.
            Regeringen saknar ett förebyggande perspektiv trots att vi vet
            att god folkhälsa är en grundläggande förutsättning för långsiktig
            ekonomisk utveckling.
          </p>
          <p xml:id="i-YKrJacsprDbjD17p3HZ6pk">
            I årets vårbudgetmotion pekar vi ut framtidens utmaningar och
            ställer upp mål för den ekonomiska politiken som är förenliga
            med ett samhälle som utvecklas på ett hållbart sätt. Vi lägger
            fram en politik som utgår från människors verkliga problem och
            som bidrar till att klyftorna minskar både i Sverige och i världen.
          </p>
        </div>
        <div type="TOC" xml:id="i-AQNGGzSvuVNX9ZHHKHfeLN">
          <head xml:id="i-KWdrgzjyc5hXvzr7V35vvJ">
            2 Innehållsförteckning
          </head>
          <list>
            <item>
              1 Sammanfattning 1
            </item>
            <item>
              3 Förslag till riksdagsbeslut 5
            </item>
            <item>
              4 Bakgrund det ekonomiska läget på kort sikt 5
            </item>
            <item>
              4.1 Offentliga sektorns finanser 6
            </item>
            <item>
              5 Missade chanser regeringens ekonomiska politik 7
            </item>
            <item>
              5.1 Riskabel konjunkturpolitik 7
            </item>
            <item>
              5.2 Skattepolitik bestående av undantag 7
            </item>
            <item>
              5.3 Ensidig arbetsmarknadspolitik 8
            </item>
            <item>
              5.4 Fortfarande inget klimatmål 9
            </item>
            <item>
              5.5 Otrygghet är regeringens väg 9
            </item>
            <item>
              5.6 Kvinnor förlorar på regeringens politik 10
            </item>
            <item>
              5.7 Höjda arbetsgivaravgifter och snedvriden konkurrens 10
            </item>
            <item>
              5.8 Regeringens brister i beredningen av nya förslag 11
            </item>
            <item>
              6 Utanförskapet regeringen är vilse 12
            </item>
            <item>
              6.1 Effekter av regeringens politik 14
            </item>
            <item>
              6.2 Fokus på riktiga problem 18
            </item>
            <item>
              6.3 Regeringen ökar människors utanförskap 20
            </item>
            <item>
              6.4 Helhetssyn och individperspektiv 21
            </item>
            <item>
              7 Långsiktigt hållbar ekonomisk utveckling 22
            </item>
            <item>
              7.1 Arbetsmarknaden 23
            </item>
            <item>
              7.2 Teknik, kunskap och nya företag 23
            </item>
            <item>
              7.3 Klimat, miljö och ekosystem 24
            </item>
            <item>
              7.4 Demografi 26
            </item>
            <item>
              8 Miljöpartiets mål för den ekonomiska politiken 27
            </item>
            <item>
              8.1 Mål för budgetpolitiken 27
            </item>
            <item>
              8.2 Reformutrymme de kommande åren 27
            </item>
            <item>
              8.3 Mål för skattepolitiken 28
            </item>
            <item>
              9 Klimat stora utmaningar, stora möjligheter 29
            </item>
            <item>
              9.1 Effekterna är redan här 30
            </item>
            <item>
              9.2 Stora utsläpp i Sverige och globalt som måste minska 30
            </item>
            <item>
              9.3 Regeringens misslyckande 31
            </item>
            <item>
              9.4 Internationell klimatpolitik 31
            </item>
            <item>
              9.5 Omställning i Sverige 33
            </item>
            <item>
              10 Företagande släpp fri entreprenörerna 36
            </item>
            <item>
              11 Balans i arbetslivet 37
            </item>
            <item>
              11.1 Arbetstiden och arbetsmiljön 38
            </item>
            <item>
              11.2 Arbetstidens längd 39
            </item>
            <item>
              11.3 Prioritera småbarnsföräldrar 40
            </item>
            <item>
              11.4 Tidspress och hälsa 41
            </item>
            <item>
              11.5 Barntid en reform för mer tid 41
            </item>
            <item>
              12 Utbildning en investering i framtiden 42
            </item>
            <item>
              12.1 Regeringen svartmålar skolan 42
            </item>
            <item>
              12.2 Förstärkningar inom grundskolan 43
            </item>
            <item>
              12.3 Valfrihet och kvalitet i gymnasieskolan 43
            </item>
            <item>
              12.4 Förskolan 43
            </item>
            <item>
              12.5 Högskola 44
            </item>
            <item>
              12.6 Förstärk forskningen 45
            </item>
            <item>
              13 Rättvisa, solidaritet och hållbarhet 45
            </item>
            <item>
              13.1 Jämställdhet 45
            </item>
            <item>
              13.2 Migration 46
            </item>
            <item>
              13.3 Miljöpolitik med helhetssyn 48
            </item>
            <item>
              13.4 Grönare näringar 49
            </item>
            <item>
              13.5 Försvar och sårbarhet 50
            </item>
            <item>
              13.6 Folkhälsa och social rättvisa 50
            </item>
          </list>
        </div>
        <div type="motProposal" subtype="förslag">
          <head xml:id="i-GjJjaMMADQMuMrkxuddmgP">
            3 Förslag till riksdagsbeslut
          </head>
          <list style="ol">
            <item xml:id="i-GC9xdcmw4Cdbnf8bksrSrX">
              Riksdagen beslutar att godkänna utgångspunkterna för den ekonomiska
              politiken och budgetpolitiken i enlighet med vad som anförs i
              motionen (avsnitten 6.4 och 713).
            </item>
            <item xml:id="i-Uh7AbKqB88XSi9o9FYWQ2j">
              Riksdagen avslår regeringens förslag till riktlinjer för den
              ekonomiska politiken, budgetpolitiken och skattepolitiken.
            </item>
          </list>
        </div>
        <div type="motContent">
          <head type="h1" xml:id="i-R24B8TphcQ9cVrjLQAVkYj">
            4 Bakgrund det ekonomiska läget på kort sikt
          </head>
          <p xml:id="i-JZSyKFwk1a8rGhH3hBVAig">
            Toppen av de senaste årens högkonjunktur är nådd och passerad.
            Tillväxten de kommande åren mattas av. Den globala konjunkturen
            har dämpats och den svenska exporten bromsas in. Den kraftiga
            sysselsättningsutvecklingen som startade 2005 och accelererade
            under 2006 och 2007 dämpas nu kraftigt. Sysselsättningen stiger
            fortfarande något 2008 men avstannar i princip 2009. Enligt regeringens
            prognos ökar arbetslösheten 2009.
          </p>
          <p xml:id="i-NwpmkFXHBqfQvVgQNn2P45">
            Effekterna av den senaste finanskrisen börjar bli tydlig även
            om den exakta omfattningen fortfarande är oklar. Effekterna syns
            dock tydligt i USA där tillväxten bromsat in kraftigt, vilket
            även påverkar Sverige. De flesta internationella bedömare skriver
            ned sina prognoser. OECD anger i en prognos att den reala tillväxten
            i USA blir noll under det andra kvartalet i år 1 , andra prognoser
            tyder på recession.
          </p>
          <p xml:id="i-SBohaohc8Fnmhynw4kyEU7">
            Konjunkturen bromsar även in i Sverige. Flera företag har under
            senare tiden vinstvarnat. Utvecklingen på börsen har varit mycket
            svag under våren 2008 vilket gör att hushållens tillgångar minskar.
            Detta och allmänt ökande pessimism bromsar in konsumtionen och
            därmed tillväxten. Tillväxtprognoserna har också skrivits ned
            både av Konjunkturinstitutet och av regeringen. KI:s januariprognos
            var 3,0 respektive 2,8 % för 2008 och 2009. Motsvarande siffror
            i marsprognosen var 2,5 respektive 2,6 %. Regeringens prognos
            för 2008 var i budgetpropositionen i höstas 3,2 % och för 2009
            2,5 %. Prognosen reviderades ned under våren till 2,3 % i år respektive
            2,2 % nästa år. Regeringen sänker i vårpropositionen prognosen
            ytterligare till 2,1 % 2008 och 1,8 % för 2009. Andra prognosmakare
            spår ännu lägre tillväxt 2009.
          </p>
          <p xml:id="i-XXFQpZ6tPqZxLxjH3T7iDk">
            Sysselsättningsökningen, som varit kraftig de senaste åren, bromsas
            nu in, delvis till följd av konjunkturen men också som ett resultat
            av arbetskraftsbrist inom flera yrken 2 . Framför allt är det
            inom byggnads- och anläggningsverksamhet där det råder stor brist
            i flertalet yrken. Inom industri och tillverkning råder stor brist
            på kvalificerad arbetskraft och inom hälso- och sjukvård råder
            också stor brist i vissa yrken. Bristen är inte bara konjunkturell
            utan också delvis strukturell; det utbildas för få personer i
            förhållande till behoven. Inom teknikyrken är detta påtagligt
            och ett stort underskott av arbetskraft förväntas även på lång
            sikt. Även den demografiska utvecklingen i både Sverige och övriga
            Europa indikerar att arbetskraftsbristen kommer att öka under
            de kommande åren.
          </p>
          <p xml:id="i-X4iGM9R9vKwjprD3iuVHo4">
            Produktiviteten föll kraftigt 2007 till stor del som en effekt
            av att antalet arbetade timmar ökade kraftigt. När konjunkturen
            nu bromsas in samtidigt som struktur­omvandlingstrycket i ekonomin
            ökar kan man förvänta sig att produktiviteten återigen ökar. Den
            långsammare tillväxten minskar kapacitetsutnyttjandet i ekonomin.
          </p>
          <head type="h2" xml:id="i-LrfWbmPixYYQyaHnhLYxG7">
            4.1 Offentliga sektorns finanser
          </head>
          <p xml:id="i-KnacVtPao31oafzZAxcM3k">
            Den offentliga sektorn har under senare år genererat mycket stora
            överskott. Skatte­inkomsterna har ökat snabbt på grund av bl.a.
            fler arbetade timmar, ökade löner, ökade intäkter från kapitalskatter
            och större intäkter från arbetsgivaravgifter. Samtidigt har statens
            utgifter sjunkit kraftigt. Den lägre arbetslösheten har skapat
            lägre kostnader för arbetslöshetsförsäkringen och kraftigt sjunkande
            sjukfrånvaro har gjort att utgifterna för sjukpenning sjunkit
            snabbt. Låga räntor och amorteringar på statsskulden har gjort
            att utgifterna för räntor också minskat kraftigt.
          </p>
          <p xml:id="i-LMkZ1H4kYus3wUoeAQLzps">
            På grund av högt kapacitetsutnyttjande i ekonomin de senaste
            åren har det inte varit möjligt att minska de stora överskotten
            trots att dessa legat på en något högre nivå än överskottsmålet.
            Tvärtom har det funnits en direkt risk för att en mer expansiv
            finans­politik kraftigt skulle öka inflationstrycket och därmed
            räntorna. Ekonomin går nu in i en långsammare utvecklingsfas,
            konjunkturen bromsas in och resursutnyttjandet minskar och det
            finns därmed utrymme för en något mer expansiv finanspolitik.
            Stor försiktighet är dock nödvändig. Nedåtriskerna är stora och
            det finns stor risk för en snabbare konjunkturinbromsning. Ekonomistyrningsverket
            gör i sin budgetprognos ett räkneexempel och tittar på vilka effekterna
            i dag skulle bli av en konjunkturnedgång liknande den som skedde
            i början av 2000-talet. Deras räkneexempel visar att en sådan
            ganska kraftig konjunkturdämpning i princip raderar ut dagens
            överskott helt och hållet 3 . En konjunkturnedgång som dessutom
            påverkar sysselsättningen och arbetslös­heten negativt skapar
            en ännu större nedgång. Att i det läget föra en alltför expansiv
            finanspolitik innebär att statsskulden återigen ökar och att överskottsmålet
            hotas.
          </p>
          <head type="h1" xml:id="i-SwbtuHFSzf1oFEsFfogno">
            5 Missade chanser regeringens ekonomiska politik
          </head>
          <head type="h2" xml:id="i-Ybv9MQCBztEg787mzzpc4E">
            5.1 Riskabel konjunkturpolitik
          </head>
          <p xml:id="i-PHrzbNsWoTiMyALKBTVjKG">
            När den nya regeringen tillträdde stod den svenska och internationella
            konjunkturen på sin topp. Regeringen fick ta över i ett läge där
            sysselsättningen steg mycket snabbt efter många år med en ansvarsfull
            ekonomisk politik. Tillväxten var historiskt sett hög och arbetslösheten
            sjönk snabbt samtidigt som inflationen fortfarande var mycket
            låg. Många bedömare, liksom Miljöpartiet, varnade för en alltför
            expansiv finanspolitik. Regeringen som gjort upp sin ekonomiska
            politik två år före valet gick dock ut med stora, delvis ofinansierade,
            skattesänkningar.
          </p>
          <p xml:id="i-DrbBBwb1JNn1vS5MPXcQPE">
            Det råder ingen tvekan om att inflationen även utan regeringens
            politik skulle ha stigit, men till en del påverkade ändå regeringens
            ekonomiska politik den snabba inflationsuppgången och de räntehöjningar
            som följde. Miljöpartiet föreslog ett högre finansiellt sparande
            än regeringen både för 2007 och för 2008. Vi menar att detta hade
            lett till en mindre dramatisk uppgång i inflationen.
          </p>
          <p xml:id="i-CQ98meAneLGKxGuPWwbCed">
            I sin konjunkturpolitik har regeringen också till stor del förlitat
            sig på stora arbets­kraftsutbudseffekter av de genomförda reformerna.
            De beräknade utbudseffekterna skulle hålla tillbaka arbetskraftsbristen
            och därmed resursutnyttjandet i ekonomin. Dessa effekter var dock
            relativt oprövade och deras verkliga effekter är fortfarande oklara.
            Vad vi kan konstatera är att sysselsättningen börjat stiga kraftigt
            redan 2005 och att den stora uppgången sedan skedde 2006 och 2007,
            alltså i princip före regeringens reformer trädde i kraft. Prognoserna
            visar nu på att sysselsättningsutvecklingen snabbt planar ut.
            Om långsiktiga effekter av regeringens politik föreligger återstår
            att se.
          </p>
          <p xml:id="i-PGJfAhwBeyvm5MaQ1NoXQQ">
            Regeringen aviserar i vårpropositionen en något expansiv finanspolitik
            för 2009. Regeringen är dock försiktig i sina prognoser. Miljöpartiet
            delar regeringens försiktighet och kommer noga att bevaka den
            fortsatta utvecklingen.
          </p>
          <head type="h2" xml:id="i-9S1mrKTnTx7SHx6hYpF6aV">
            5.2 Skattepolitik bestående av undantag
          </head>
          <p xml:id="i-8dz2mZwCVZefYyHCoBJ6Nx">
            Regeringen har infört en lång rad tekniskt komplicerade undantag
            i skattesystemen. Jobbskatteavdraget, nedsatta sociala avgifter
            för ungdomar, nedsatta och avskaffade sociala avgifter och löneskatt
            för äldre, förändringarna av fastighetsskatten, och jämställdhetsbonusen
            är några exempel. Människors möjlighet att bedöma effekterna av
            olika handlingsalternativ har minskat.
          </p>
          <p xml:id="i-WuhU6YWC5BdsUTsuzaC6bj">
            Miljöpartiet har viss förståelse för att man vill använda skattesystemet
            för att på olika sätt styra ekonomin. Vi har själva varit med
            och drivit igenom sådana förändringar. Det finns dock uppenbara
            problem med alltför många undantag och tekniskt komplicerade förändringar
            av skattesystemet. Riskerna består i att systemet blir komplext
            och att effekterna av olika handlingsalternativ blir svåröverskådliga.
            En enkel lösning på detta problem finns inte men vi ser ett allt
            större behov av en övergripande översyn av skattesystemet för
            att om möjligt minska de problem som finns i dag.
          </p>
          <head type="h2" xml:id="i-9TQbVkY9B5Wgw6ZWkZtwRD">
            5.3 Ensidig arbetsmarknadspolitik
          </head>
          <p xml:id="i-NCQuYnw47bvyBJuMCBjkty">
            De senaste årens ekonomiska utveckling har varit god. Reallönerna
            har stigit och sysselsättningen ökat. Arbetslösheten har sjunkit
            inom de flesta branscher. Arbets­kraften har i princip matchat
            behoven på arbetsmarknaden när företagens behov av nyanställningar
            har ökat. Under det senaste året har dock arbetskraftsbrist synts
            inom alltfler yrken. Bristen har uppstått trots att det fortfarande
            finns många människor som står utanför arbetsmarknaden och vill
            in.
          </p>
          <p xml:id="i-Mn47DURotdek1N9oABauDV">
            Regeringen har i snabb takt genomfört ett stort antal reformer
            som påverkar den ekonomiska utvecklingen på kort och lång sikt.
            Fokus i regeringens politik har legat på ett ökat arbetskraftsutbud
            men också på att öka efterfrågan inom den del av tjänste­sektorn
            där produktiviteten är låg. För att öka arbetskraftsutbudet har
            man genomfört två stora inkomstskattesänkningar samtidigt som
            man har skurit ned på ersättningarna i arbetslöshetsförsäkringen
            och sjukförsäkringen. Möjligheten att få arbetslöshets­ersättning
            har försämrats genom regelförändringar. Efterfrågan inom delar
            av tjänste­sektorn har stimulerats genom införandet av hushållsnära
            tjänster. Samtidigt har man skurit ned på antalet högskoleplatser
            och man har minskat möjligheterna till både kommunal vuxenutbildning
            och arbetsmarknadsutbildning. Den viktiga omskolningen till bristyrken
            försvåras därmed.
          </p>
          <p xml:id="i-DF1e3bqPLoEJrqheJ14Jog">
            Den fulla effekten av regeringens politik har vi antagligen inte
            sett ännu. En risk med åtstramningarna i arbetslöshetsförsäkringen
            är att människor tvingas ta arbeten de är överkvalificerade för.
            Detta gör att matchningen på arbetsmarknaden fungerar sämre och
            att människors kompetens och utbildning inte kommer till användning.
            Under tiden som viktiga erfarenheter på det här sättet går förlorade
            minskar regeringen människors möjligheter att ställa om och ta
            arbeten inom yrken där det råder arbetskraftsbrist genom neddragningarna
            inom arbetsmarknadsutbildning och högskolan.
          </p>
          <p xml:id="i-9DxL69UvQJWtC88ohpxU4d">
            Regeringens uttalade mål är att föra Sverige tillbaka till full
            sysselsättning. Vad detta mål innebär är dock fortfarande oklart.
            Regeringen har varken definierat det i förhållande till sysselsättningsnivåer
            eller arbetslöshetsnivåer. Inte heller i förhållande till antalet
            arbetade timmar eller vad människor arbetar med. Den tidigare
            riksdags­majoritetens mål om 80 % sysselsättning är uppnått.
          </p>
          <p xml:id="i-Tr4pq39rc1pHagbZiXmKSB">
            Miljöpartiet har sympatiserat med vissa av de tankar som regeringen
            har haft kring arbetsmarknadspolitiken. Såväl nystartsjobben som
            instegsjobben har vi ställt oss positiva till, även om vi pekade
            på behovet av att utöka nystartsjobben även till offentlig sektor
            redan hösten 2007. Vi har också delat regeringens syn på det positiva
            i att släppa in fler aktörer i arbetsmarknadspolitiken.
          </p>
          <p xml:id="i-DFspBWv9w2pMpCvNKVetkH">
            Vi måste konstatera att regeringens arbetsmarknadspolitik är
            alltför ensidig. Ekonomins behov av allt snabbare anpassning och
            omställning ställer stora krav på människor att byta arbete, vidareutbilda
            sig och omskola sig. Om möjlighet till detta inte ges kommer människor
            att hamna utanför i förlängningen eller förpassas till den nya
            regeringens arbetsmarknadspolitiska program i form av statliga
            resursjobb och varaktigt samhällsnyttigt arbete.
          </p>
          <head type="h2" xml:id="i-WsNLwn4b1jqEWUM372Ts3k">
            5.4 Fortfarande inget klimatmål
          </head>
          <p xml:id="i-VHD7Dk8qKMzdo67L371P4F">
            På lite längre sikt vet vi att den ekonomiska utvecklingen är
            avhängig av att vi löser de stora samhällsproblem i form av klimatförändringar,
            utarmade ekosystem, förstörda och utfiskade hav och minskad biologisk
            mångfald, som vi står inför. Regeringens ambitioner på dessa områden
            är mycket låga.
          </p>
          <p xml:id="i-5FKiqv2rDtbBXbTMtFSyvv">
            Bristen på en kraftfull klimatpolitik blev uppenbar direkt efter
            valet. Ett antal utredningar tillsattes och regeringen förhalade
            klimatfrågan under hela 2007 med hän­visning till Klimatberedningen.
            Trots försök från Miljöpartiets sida till att skapa enighet i
            Klimatberedningen kring ett rimligt ambitiöst mål misslyckades
            detta då de borgerliga partierna inte förmådde samla sig. Det
            mål som regeringspartierna till slut ställde sig bakom är alltför
            lågt och svarar inte upp mot de krav som vi vet är nödvändiga.
          </p>
          <head type="h2" xml:id="i-7uCzswSHK8adLpoM9sbcjN">
            5.5 Otrygghet är regeringens väg
          </head>
          <p xml:id="i-7SUx8PQ8KTLywNa6JZXdht">
            Regeringens politik så här långt har inneburit kraftiga försämringar
            i det sociala skyddsnätet. Ersättningsnivån i arbetslöshetsförsäkringen
            har sänkts samtidigt som avgifterna höjts och regelverket stramats
            åt. Resultatet har blivit en sämre, men dyrare, försäkring och
            som resultat av detta har ungefär 400 000 personer lämnat försäkringen.
            1,4 miljoner människor saknar i dag en arbetslöshetsförsäkring
            och är hänvisade till kommunalt försörjningsstöd om de förlorar
            sitt arbete 4 . Detta påverkar kommunernas ekonomi, vilket kommer
            att bli speciellt tydligt vid nästa djupa lågkonjunktur.
          </p>
          <p xml:id="i-QZ9DsVa75PcAYFFMviMYcT">
            Regeringen har även gjort försämringar i socialförsäkringen.
            Taket i sjukförsäkringen liksom nivån på den sjukpenninggrundande
            inkomsten har sänkts. I budget­propositionen för 2008 aviserades
            ytterligare försämringar genom att nivån på sjukförsäkringen sänks
            till 75 % efter ett år och genom att i princip förbjuda avtalsförsäkringar
            utöver denna nivå. Regeringen aviserade också en tydlig åtstramning
            i försäkringen genom att en sjukskriven skulle prövas mot hela
            arbetsmarknaden efter sex månaders sjukskrivning.
          </p>
          <p xml:id="i-JNsuKsSTFBXbRK3XPkdEU3">
            Sammantaget innebär regeringens politik att man straffar dem
            som har det svårast ekonomiskt för att förbättra för dem som har
            det bra. En osolidarisk politik som skapar otrygghet kan Miljöpartiet
            inte ställa upp på.
          </p>
          <p xml:id="i-QRGYvPtB4ydiDu6hQVt4ns">
            Regeringens politik leder också bort från det folkhälsopolitiska
            målet som riksdagen beslutat 5 . Ekonomisk och social trygghet
            är en av de mest grundläggande förut­sättningarna för en god hälsa
            på lika villkor. Då krävs ett socialförsäkringssystem som täcker
            väsentliga risker. Vidare behövs utbildningsmöjligheter under
            olika perioder i livet, en samhällsplanering som bidrar till trygga
            miljöer och välfärdstjänster av hög kvalitet på lika villkor.
            Att människor kan försörja sig genom eget arbete skapar självkänsla,
            vilket är en friskfaktor.
          </p>
          <p xml:id="i-EKZneGV44PrVWtwSESBqgp">
            Den moderna arbetsmarknaden innebär stora krav på människor att
            kunna ställa om sig. Nya jobb skapas och andra försvinner i en
            ständig process. För att människor ska klara av denna förändring
            måste de veta att de kan förlita sig på samhället i samband med
            sjukdom och arbetslöshet. Regeringens väg är farlig och kommer
            att utsätta samhället för stora påfrestningar när konjunkturen
            viker ordentligt och sysselsättningen faller.
          </p>
          <head type="h2" xml:id="i-EGJGMjgpf54PKFCvSDN4GR">
            5.6 Kvinnor förlorar på regeringens politik
          </head>
          <p xml:id="i-JX2stRBVCU2zTFzZ35C1Lf">
            Mycket av regeringens politik hitintills har missgynnat kvinnor.
            Skattesänkningarna har gynnat män mer än kvinnor. Försämringarna
            av sjukförsäkringen har framför allt drabbat kvinnor då dessa
            är sjuka i större utsträckning än män. Ohälsotalet är fortfarande
            mycket ojämlikt fördelat mellan män och kvinnor. Kvinnornas ohälsotal
            är 45,4 dagar mot männens 30,2 dagar. Kvinnorna har också en betydligt
            större del i de långa sjukskrivningarna än männen.
          </p>
          <head type="h2" xml:id="i-TUrTMP3iGBArVg4ie95gwR">
            5.7 Höjda arbetsgivaravgifter och snedvriden konkurrens
          </head>
          <p xml:id="i-3Dtnj6SzLBw9WRxPMKByNq">
            Det är i de små- och medelstora företagen som det skapas nya
            arbetstillfällen. Regeringens politik så här långt har inneburit
            höjda arbetsgivaravgifter för väldigt många småföretag. Den generella
            nedsättningen av arbetsgivaravgifterna som framför allt gynnade
            små företag har avskaffats samtidigt som arbetsgivaravgifterna
            för ungdomar sänkts. Regeringen hade dessutom utlovat en arbetsgivaravgiftssänkning
            för vissa delar av tjänstesektorn. Detta förslag tvingades man
            dock ta tillbaka. En utlovad sänkning för många av dessa företag
            blev i själva verket en kraftig höjning.
          </p>
          <p xml:id="i-EGW3ZPvpj5V82jiFrArb79">
            Effekterna är inte bara att vissa företag inom de sektorer som
            utlovats en sänkning får höjda arbetsgivaravgifter. Konkurrenssituationen
            har också förändrats dramatiskt. För ett litet tjänsteföretag
            med två personer anställda kan skillnaden vara upp till 100 000
            kr per år i lägre arbetsgivaravgifter beroende på de anställdas
            ålder. Detta påverkar konkurrenssituationen mellan dessa företag
            och snedvrider marknaden. Förslaget om sänkta arbetsgivaravgifter
            för vissa åldersgrupper skapar också orimliga tröskeleffekter
            där 26-åringar är mycket dyrare att anställa än 25-åringar.
          </p>
          <head type="h2" xml:id="i-EmiddSCCDwz1UGn1kHTAvv">
            5.8 Regeringens brister i beredningen av nya förslag
          </head>
          <p xml:id="i-RcMDYSpG4yfqRkNkiuEFuQ">
            Regeringen har i samband med flera av sina stora reformer brustit
            i beredningen av ny lagstiftning. Detta är särskilt anmärkningsvärt
            då regeringspartierna före valet tryckte väldigt hårt på hur väl
            förberedda de var.
          </p>
          <list style="ul">
            <item xml:id="i-FoQ2fxZtPhB6vu7k5RsPMm">
              Regeringen drev igenom förändringar av egenavgiften till arbetslöshetsförsäkringen
              som gjorde att hundratusentals människor lämnade försäkringen.
              Förändringen genomfördes utan att konsekvenserna av detta utreddes
              ordentligt. Lagstiftning om en obligatorisk arbetslöshetsförsäkring
              som skulle motverka utflödet hade inte ens börjat utredas innan
              avgifterna höjdes.
            </item>
            <item xml:id="i-PwaV1ZpUMmw3wNWqrR6GW4">
              Regeringen utlovade nedsatta arbetsgivaravgifter för tjänsteföretagen.
              Detta var ett stort nummer i valrörelsen. För att genomföra förändringen
              krävdes emellertid godkännande från EU-kommissionen enligt regelverket
              för statsstöd. Efter regerings­tillträdet gav Anders Borg flera
              besked om att det i princip var klart med EU-kommissionens godkännande.
              Regeringen hann till och med lämna en proposition till riksdagen
              innan förslaget slutligen efter nästan ett och ett halvt år skrotades.
              Många företag som räknat in nedsättningen känner sig självklart
              lurade.
            </item>
            <item xml:id="i-NtB9skSiAxJVhf8mo76jXp">
              I budgetpropositionen för 2008 presenterades flera skisser till
              förändringar av sjuk­försäkringen. Regeringens mål var att ytterligare
              minska sjukfrånvaron. När förslagen presenterades kritiserade
              Försäkringskassan regeringen för dess beredningsprocess. Den positiva
              utvecklingen som synts de senaste åren när det gäller sjunkande
              sjukskrivningstal hotas av att nya förslag stressas fram av regeringen
              utan ordentlig beredning. Detta samtidigt som den bredare parlamentariska
              utredningen kring sjukförsäkringen som utlovats inte har tillsatts.
            </item>
            <item xml:id="i-C1MeyTDmEQEh5HPwR7bQnY">
              Även förändringarna av fastighetsskatten har skötts på ett mycket
              tveksamt sätt. Framför allt Kristdemokraterna gjorde en stor fråga
              av fastighetsskattens avskaffande under valrörelsen. I princip
              alla partier var emellertid överens om att uttaget av fastighetsskatt
              kunde minska. Miljöpartiet föreslog en sänkt procentuell nivå
              medan t.ex. Socialdemokraterna ville frysa taxeringsvärdena. Det
              fanns alltså stor parlamentarisk majoritet för en förändring av
              fastighetsskatten. I stället för att bjuda in till en bredare
              översyn av fastighetsskatten och skapa möjlighet till en blocköver­skridande
              lösning valde dock regeringen att gå på Kristdemokraternas linje
              och lösningen med ett indexerat tak blev resultatet. Denna lösning
              gjorde dock ingenting åt det grundproblem många upplevt, nämligen
              fastighetsskattens koppling till taxeringsvärdet. Däremot skapade
              den fördelningspolitiska problem. Kristdemokraterna har nu upptäckt
              det själva och vill ändra i fastighetsskatten igen. Den överenskommelse
              som presenterades hösten 2007 och är mindre än ett år gammal ska
              alltså rivas upp. Regeringen borde ha insett detta och från början
              i stället gjort en ordentlig beredning av frågan och presenterat
              en hållbar lösning.
            </item>
          </list>
          <p xml:id="i-SXnN3dFsmf3Uf4J4nZ7wXZ">
            Vi menar att de korta beredningstiderna, ofta kortade remissomgångarna
            och oförmågan att lyssna in och vara flexibel är problematiskt.
            Kvaliteten på lagstiftningen blir sämre och riskerna för att politik
            måste rivas upp i samband med val ökar. Regeringspolitiken blir
            ryckig och svårförutsägbar, vilket i längden är ett hinder för
            ekonomisk utveckling och kraftsamling kring de riktiga utmaningar
            som samhället står inför.
          </p>
          <head type="h1" xml:id="i-VNi3imLQAcWERQCrbKqQD8">
            6 Utanförskapet regeringen är vilse
          </head>
          <p xml:id="i-DoSSTAH9VCKdcA21VXLMkb">
            En av regeringens viktigaste valfrågor under valrörelsen 2006
            var att minska utanför­skapet. Begreppet utanförskap har sedan
            återkommit under regeringens första år vid makten. I vårpropositionen
            2008 refereras flitigt till utanförskapet och att detta nu minskar.
          </p>
          <p xml:id="i-BvUc2P14C4wbkfYvRKQhsD">
            Att minska utanförskapet låter lovvärt. De flesta människor har
            en intuitiv känsla av att utanförskap är jobbigt och om detta
            går att minska så är det bra. Miljöpartiet ställer självklart
            upp om det handlar om att minska människors utsatthet och verkliga
            utanförskap, men är det vad regeringen menar?
          </p>
          <p xml:id="i-VHWP29PwsYExKATno5m628">
            I valrörelsen pratades om allt mellan 12 miljoner människor som
            står utanför arbetsmarknaden. Begreppet massarbetslöshet användes
            och används fortfarande av regeringen för att beskriva läget på
            den svenska arbetsmarknaden. Under valrörelsen användes begreppet
            bred arbetslöshet där regeringspartierna med Moderaterna i spetsen
            hävdade att 1,5 miljoner människor i Sverige var arbetslösa 6
            . För Sverige innebar detta en arbetslöshet på 21,9 % 2005 medan
            t.ex. Irland mätt på detta sätt hade en arbetslöshet på 30,5 %
            (diagram 1). Trots det absurda i dessa sätt att betrakta arbetslöshet
            var det ingen stor fråga under valrörelsen.
          </p>
          <head type="h1" xml:id="i-BVm1txM4vyMGbgA2KTCk2R">
            Diagram 1
          </head>
          <p xml:id="i-83PQ51gqMwmSU8roF6F8ZG">
            Källa: RUT Dnr 2006:1801.
          </p>
          <p xml:id="i-U5DjdNFWjKZGS5n78K6f83">
            I regeringsställning har begreppet bred arbetslöshet övergivits.
            Från och med budgetpropositionen för 2008 används i stället begreppet
            utanförskapet. I vårpropositionen skriver t.ex. regeringen att
            antalet personer som får sin försörjning från system som rör ohälsa,
            arbetslöshet och försörjningsstöd minskade med 121 000 personer
            under 2007. I en fotnot förklaras att det egentligen inte alls
            rör sig om personer utan om helårsekvivalenter.
          </p>
          <p xml:id="i-R9Nz8hMEdAqNweeu1SWgZX">
            Utanförskap mäts som antalet helårsekvivalenter försörjda med
            olika sociala ersättningar 7 . Denna statistik har samlats in
            av SCB sedan ett antal år tillbaka. Enligt SCB:s statisk var 1
            020 000 helårsekvivalenter försörjda med sociala ersättningar
            2006 8 . Regeringen använder emellertid en variant av SCB:s statistik
            där även karensdagar och sjuklön som inte ersätts av det offentliga
            räknas in. Enligt regeringen var därför 1 084 000 helårsekvivalenter
            försörjda med sociala ersättningar.
          </p>
          <p xml:id="i-XJGTx7LcxGzugsPZ9Qm1Mq">
            Att regeringen räknar i helårsekvivalenter skapar en hel del
            förvirring och gör att målet med regeringens politik blir väldigt
            oklart. Sammantaget är det 1,8 miljoner individers ersättningar
            som är sammanräknade till helårsekvivalenter. Många av dem som
            därmed räknas in är individer som är frånvarande en mycket kort
            del av året t.ex. på grund av sjukdom eller kortare tids arbetslöshet.
            Med regeringens sätt att räkna ingår även personer som är borta
            en dag från arbetsmarknaden i det s.k. utanförskapet. Detta är
            så klart mycket missvisande och gör att fokus helt försvinner
            från de riktiga problemen med människor som verkligen står långt
            ifrån arbets­marknaden eller har sociala problem som gör att de
            har svårt att försörja sig själva.
          </p>
          <p xml:id="i-6P5hL1tz1pvgQ7qQs6TqGg">
            Regeringen gör heller ingen analys av skillnader mellan kvinnor
            och män när det gäller utanförskapet. Att sjuktalen ser olika
            ut, att fler kvinnor än män har sjuk- och aktivitetsersättning,
            att fler kvinnor än män är deltidsarbetslösa och att arbetslöshets­tiderna
            ser olika ut för män och kvinnor tas ingen hänsyn till. Regeringen
            tar inte heller någon hänsyn till att orsakerna bakom dessa skillnader
            ofta handlar om att män och kvinnor har olika ställning på arbetsmarknaden.
          </p>
          <p xml:id="i-Uo9nhpV3McksYLz1ZHZooT">
            Av de 1,8 miljoner individer regeringen räknar samman i utanförskapet
            var det ca 450 000 som hade inkomst enbart från de aktuella stöden
            under året. Övriga 1,35 miljoner individer hade inkomst delvis
            av arbete eller näringsverksamhet 9 . 682 000 personer hade ersättning
            på heltid mer än sex månader 2006 10 . Av dessa 682 000 var 403
            000 personer med sjuk- och aktivitetsersättning.
          </p>
          <head type="h2" xml:id="i-CjXgW2BQPn1oM5BJACqPGR">
            6.1 Effekter av regeringens politik
          </head>
          <p xml:id="i-RvxT5BxtgJzg5Y7mzdVC6p">
            Regeringens politik för att minska utanförskapet har handlat
            om två stora strategier. Dels har man sänkt skatten för dem som
            arbetar, vilket gör det mer lönsamt att arbeta, dels har man sänkt
            ersättningarna från trygghetssystemen. Detta har gjort att inkomst­skillnaden
            mellan de som jobbar och de som av någon anledning inte kan jobba
            har ökat. De verkligt sjuka, och de som verkligen står långt ifrån
            arbetsmarknaden och trots högkonjunktur inte får jobb, har fått
            sämre ekonomi. Samtidigt har de som kan arbeta fått mer pengar
            i plånboken.
          </p>
          <p xml:id="i-8tsVQttktSQkcSq9j4nz41">
            Tanken med regeringens politik är att fler personer ska jobba
            och färre ersättas med sociala försäkringar. Hitintills är dock
            förändringarna små. Ohälsotalet (diagram 3), som är ett mått på
            sjukfrånvaron, hade redan genom hårt arbete under förra mandatperioden
            minskat kraftigt före regeringens försämring av sjukförsäkringen.
            Detsamma gäller antalet långtidssjuka som också fortsatt att minska
            men inte i snabbare takt än tidigare (diagram 2). Även sjuk- och
            aktivitetsersättningen har minskat sedan april 2006.
          </p>
          <head type="h1" xml:id="i-GYQh4TebT1yY1p32tDCEs7">
            Diagram 2
          </head>
          <p xml:id="i-3RGHcAPfr9f23anF9DudTL">
            Källa: FK2008.
          </p>
          <head type="h1" xml:id="i-32NihS7tsL88Ky5cgoHSvv">
            Diagram 3: Ohälsotalet 20052008
          </head>
          <p xml:id="i-7FUBS6FH8eLUefpCCT7gwa">
            Källa: FK.
          </p>
          <p xml:id="i-WoPR9rchEQRkzLny72ag3V">
            Inte heller långtidsarbetslösheten har minskat i någon större
            utsträckning som resultat av regeringens politik. Enligt Arbetskraftsundersökningen
            har långtidsarbetslösheten i princip inte minskat alls mellan
            2006 och 2007. Diagram 4 och 5 visar långtidsarbets­lösheten (personer
            arbetslösa mer än 26 veckor) kvartalsvis från andra kvartalet
            2006 till fjärde kvartalet 2007. En viss säsongsvariation syns
            tydligt i diagrammet men jämför man t.ex. kvartal fyra 2006 med
            kvartal fyra 2007 är skillnaden för alla åldrar mycket liten.
          </p>
          <head type="h1" xml:id="i-DeFmjaPpSAyE1eQKsnwbHo">
            Diagram 4
          </head>
          <p xml:id="i-R9jvY5uU6KZ7WcZxGaXTWG">
            Källa: AKU 2008.
          </p>
          <head type="h1" xml:id="i-SGqkdMUW8YcyrNbY5tGG8U">
            Diagram 5
          </head>
          <p xml:id="i-FxUkjkdVmrN2Y8Qqr17CMK">
            Källa: AKU 2008.
          </p>
          <p xml:id="i-MwDGty3ZH5zixRTDg145mP">
            Tittar man i stället på Arbetsförmedlingens statistik har långtidsarbetslösheten
            totalt minskat mycket marginellt samtidigt som den ökat för grupper
            som normalt betraktas stå långt ifrån arbetsmarknaden.
          </p>
          <p xml:id="i-B7MZnJYZeuAVANBdLMCxQp">
            Diagram 6 visar långtidsarbetslösheten för ungdomar som efter
            att ha sjunkit mellan 2004 och 2006 ökat mellan 2006 och 2007.
          </p>
          <head type="h1" xml:id="i-6f4Ep6579A69PErQPF5rvt">
            Diagram 6
          </head>
          <p xml:id="i-7fJ793pqwkZTicehL5cyzu">
            Källa: AF2008.
          </p>
          <head type="h1" xml:id="i-6rkdNkUWRBUxNMGRjoWMDS">
            Diagram 7
          </head>
          <p xml:id="i-KQYMHE9NsWiqSKuFnJzP3z">
            Likaså har långtidsarbetslösheten bland utrikes födda ökat (diagram
            7).
          </p>
          <p xml:id="i-GYPjYwgBDxmkpWAkd2WtC2">
            Källa: AF2008.
          </p>
          <p xml:id="i-LJqWdcCVymsbFT1uoaF3Zi">
            Även långtidsarbetslösheten för funktionshindrade (diagram 8)
            har fortsatt att öka men nu i snabbare takt än innan regeringen
            tog över makten.
          </p>
          <head type="h1" xml:id="i-BJnA17TdXurywa8kBJ492R">
            Diagram 8
          </head>
          <p xml:id="i-Ni93oL4jjZSd3NJ4FiFGrq">
            Källa: AF2008.
          </p>
          <p xml:id="i-6yyKTX7R6axH1eAF9su3A6">
            Statistiken ovan bevisar givetvis inte att regeringens politik
            misslyckats. Däremot ger den en mer nyanserad bild jämfört med
            den som regeringen för fram där man entydigt säger att utanförskapet
            minskat. Vad som i själva verket minskat är de korta arbets­löshetsperioderna,
            vilket är en naturlig följd av den mycket starka arbetsmarknaden
            och konjunkturen.
          </p>
          <head type="h2" xml:id="i-Q6wJqjpgiNyV5sBEcDK3PL">
            6.2 Fokus på riktiga problem
          </head>
          <p xml:id="i-3qWEmBhtKdVan3ABnBEmda">
            En politik för att hjälpa människor (individer) bör rimligen
            definieras utifrån individers ställning i samhället, deras autonomi
            och möjlighet att påverka sitt eget liv samt sin egen känsla av
            att vara delaktig eller stå utanför.
          </p>
          <p xml:id="i-9Brr9PeaXcSgBJYUB1ZJ2t">
            Till skillnad från regeringen tar vi i Miljöpartiet parti för
            individen och hans eller hennes behov. Vi försöker se till människan
            och varför hon inte kommer in på arbetsmarknaden eller har arbete.
            Vi menar att politiken om den ska vara meningsfull måste utgå
            ifrån att det är skillnad på en person som varit arbetslös i över
            ett år och trots högkonjunktur inte får arbete och en annan som
            är arbetslös under några veckor mellan två jobb.
          </p>
          <p xml:id="i-GGaQttwXFoWaSKQAJrjaPJ">
            Enligt Arbetskraftsundersökningen (AKU) var 39 000 av 233 000
            arbetslösa 2007 arbetslösa mer än 52 veckor. Dessa personer har
            uppenbarligen stora problem att komma in på arbetsmarknaden. Trots
            en urstark tillväxt av arbeten står dessa personer fortfarande
            utan jobb. En fördjupad analys av vilka dessa är, vilka jobb de
            söker och vilken utbildning de har skulle kunna utgöra ett bra
            underlag för en effektivare arbetsmarknadspolitik. Åtgärder som
            dessa personer behöver är troligtvis individuellt stöd och coachning
            samt möjligheter till utbildning och praktik.
          </p>
          <p xml:id="i-GbjGqSvoDxiTBxvUJUWpvg">
            Samtidigt var 150 000 personer arbetslösa mindre än 26 veckor
            11 . Dessa personer upplever säkert sin arbetslöshet som jobbig
            men att kalla det för utanförskap är mycket tveksamt. Sannolikt
            har den s.k. friktionsarbetslösheten ökat påtagligt under senare
            år på grund av att de korta anställningarna och att behovet av
            vidareutbildning mellan arbeten ökat. En fördjupad analys av friktionsarbetslösheten
            skulle utgöra ett bra underlag för att bedöma den rimliga arbetslöshetstiden
            och arbetslöshetsnivån på dagens arbetsmarknad.
          </p>
          <p xml:id="i-Rhowq2x4DeUNSEVK5eJHh2">
            Det finns en tydlig koppling mellan utbildning och arbetslöshet.
            Arbetslösheten bland personer med förgymnasial utbildning är 12,8
            %, bland personer med gymnasial utbildning 5,2 % och eftergymnasialutbildning
            3,9 % 12 . 14 % av de sysselsatta har förgymnasial utbildning
            men i gruppen arbetslösa mer än 1 år utgör de 23 % av denna grupp.
            Detta visar på ett tydligt samband mellan utbildning och chansen
            att klara sig på arbetsmarknaden och på beho ven av fortsatta
            satsningar på utbildning för att minska den svåra arbetslösheten.
          </p>
          <p xml:id="i-2139wGdKH9CvpkfMdysoDC">
            Även för de som uppbär sjukpenning eller sjuk- och aktivitetsersättning
            finns stora individuella variationer liksom skillnader mellan
            män och kvinnor, som regeringen blundar för. Till exempel finns
            i gruppen med sjuk- och aktivitetsersättning hela 12 % som anser
            sig kunna återgå till arbete om arbetsplatsen och arbetstiden
            anpassades efter deras behov 13 . En fördjupad analys av dessa
            personers behov och problem skulle kunna utgöra en bra grund för
            att förbättra deras möjligheter att gå tillbaka till arbetsmarknaden.
            Till exempel kan man tänka sig någon form av ekonomisk stimulans
            till arbetsgivare som ser till att anpassa sina arbetsplatser.
          </p>
          <p xml:id="i-WF6uXBcQaJ1qGxpJA4dL3K">
            En grupp som inte med säkerhet räknas in i regeringens nya mått
            på utanförskap är de 100 000 personer som befinner sig utanför
            arbetskraften och som säger sig vilja och kunna arbeta (men alltså
            inte är arbetssökande) samt de ytterligare 32 000 personer som
            säger sig vilja arbeta men inte kunna 14 . Dessa personer bör
            erbjudas individuell hjälp och stöd för att åter kunna komma tillbaka.
          </p>
          <p xml:id="i-8gPECVBaMQL5UEc4gPLR2B">
            Vår slutsats är att det går att göra mycket för de personer som
            vi tror har verkliga problem att komma in på arbetsmarknaden.
            Men en sådan politik kräver lite ansträngning, medkänsla och förståelse
            för riktiga personer och deras problem. Regeringens helårsekvivalenter
            skymmer sikten för en sådan politik och gör att regeringen hamnar
            fel i sina åtgärder. Ett litet ljus i tunneln finns i vårpropositionen
            på sidorna 6165. Där diskuteras under rubriken ett ramverk för
            sysselsättningspolitiken de verkliga problemen på arbetsmarknaden.
            Vi ser detta som ett litet steg på rätt väg och en möjlighet för
            regeringen att framöver nyansera sin världsbild.
          </p>
          <head type="h2" xml:id="i-3fQDJzDcsxF97AUfKZWMjG">
            6.3 Regeringen ökar människors utanförskap
          </head>
          <p xml:id="i-9AWpL4rmKjVLmNmwNTmM3y">
            Samtidigt som regeringen lägger mycket krut på att bevisa att
            ett fiktivt utanförskap minskar har man under sitt första ett-
            och ett halvt år gjort stora förändringar som i stället ökat människors
            verkliga utanförskap:
          </p>
          <list style="ul">
            <item xml:id="i-C7Us2wt4BLPiFD44qkGE3C">
              Regeringen håller på att förstöra arbetslöshetsförsäkringen.
              Under 2007 lämnade 420 000 personer a-kassorna (netto). I princip
              alla a-kassor förlorade medlemmar.
            </item>
            <item xml:id="i-4SKg7rPq862RrZe6mSy8Zz">
              En viktig orsak till att väldigt många lämnade arbetslöshetsförsäkringen
              var de höjda avgifterna. I snitt minskade medlemskapet med 11
              %. De kassor som haft störst avgiftshöjning har betydligt större
              medlemstapp (tabell 2 nedan). De kassor som tvingats höja avgiften
              mest är de där det föreligger stor risk för arbetslöshet. Många
              personer som löper stor risk för arbetslöshet har därför lämnat
              försäkringen. En annan stor grupp som lämnat är de med liten risk
              för arbetslöshet. Tabell 2 Arbetslöshetskassa Förhöjd avgift (kr)
              Förändring, med­lemmar (%) Musikernas 300 24,0 Sveriges fiskares
              289 25,1 Teaterverksammas 276 16,9 Hotell- och restauranganställdas
              264 24,6 Sveriges arbetares arbetslöshetskassa 263 23,2 Källa:
              RUT Dnr 2008:279.
            </item>
            <item xml:id="i-NNaAEZLrjYdKbJfY1DM3f3">
              Totalt står uppskattningsvis minst 1,4 miljoner människor (som
              tillhör arbetskraften) utan en arbetslöshetsförsäkring.
            </item>
            <item xml:id="i-26iKotKnbo7BMXRD1kUwHJ">
              Regeringen har sänkt ersättningsnivån i sjukförsäkringen och
              arbetslöshets­försäkringen. För de som verkligen har behov av
              dessa försäkringar ökar känslan av utanförskap. Människor blir
              mer oroliga för att råka ut för sjukdom och man blir mer otrygg
              på sin arbetsplats om man inte känner att man har en ordentlig
              försäkring om man blir arbetslös.
            </item>
            <item xml:id="i-9Gc85V296QtrCWPnejFAgL">
              Det förekommer alltid en viss arbetslöshet (så kallad friktionsarbetslöshet)
              som uppstår när människor byter arbete, när företag läggs ned
              eller i samband med att korttidsanställningar, projektanställningar
              osv. tar slut. Regeringens tal om utanförskap gör att människor
              som är arbetslösa känner sig som sämre människor, trots att deras
              arbetslöshet kan vara en naturlig följd av arbetsmarknadens funktionssätt.
            </item>
            <item xml:id="i-P93HYRvjb6oPxXuJcrQJYd">
              De nya förslagen i sjukförsäkringen och flykten från arbetslöshetsförsäkringen
              gör att fler människor kommer att behöva försörjningsstöd. Detta
              är inte bara ett problem för kommunerna som får ökade kostnader
              utan framför allt för de individer som tvingas till försörjningsstöd.
              Kanske tvingas de först byta bostad och sälja bilen. Fler människor
              i försörjningsstöd kan innebära att ett riktigt utanförskap ökar.
            </item>
          </list>
          <p xml:id="i-LCNXm5B6suUPp2t6MiWCmT">
            Sammantaget har regeringen gjort stor skada på de sociala försäkringarna.
            För individen har otryggheten ökat och ett nytt utanförskap har
            skapats för många människor.
          </p>
          <head type="h2" xml:id="i-G2f7MQwDVy9GS3CQWzjcXj">
            6.4 Helhetssyn och individperspektiv
          </head>
          <p xml:id="i-2ij2xHWzTu3PhcGuReUtmo">
            Miljöpartiet menar att regeringen gripit sig an problemen på
            arbetsmarknaden utan att se till individen. Om målet är att minska
            antalet helårsekvivalenter blir politiken därefter.
          </p>
          <p xml:id="i-5yEwMbquTdnAwv9zNwfgj1">
            Vi menar att politiken måste utgå från individen. Det är individer
            som inte kommer in på arbetsmarknaden. Det är individer som är
            sjuka och behöver rehabilitering. Det är individer som hamnar
            utanför när arbeten bortrationaliseras.
          </p>
          <p xml:id="i-5eUAPDEotcNnePWVBwR2YW">
            Miljöpartiets principiella uppfattning är att arbetsmarknadspolitiken
            ska syfta till att förena människors rätt till arbete med företagens
            och den offentliga sektorns behov av kvalificerad arbetskraft.
            Arbetslösheten är fortfarande för hög och prognoserna som visar
            på stigande arbetslöshet gör situationen än mer bekymmersam. Det
            gäller i synner­het bland ungdomar och för personer med annan
            etnisk bakgrund än svensk. Vi menar att balansen och samordningen
            mellan åtgärdsarbeten, utbildning och kompetens­utveckling inte
            i tillräcklig utsträckning svarat mot arbetsmarknadens behov.
          </p>
          <p xml:id="i-RjmMR3FRTBfS1BpxyYT8oH">
            För att klara en ständigt föränderlig arbetsmarknad och nya krav
            på kunskaper och erfarenheter behövs en arbetsmarknadspolitik
            som ger människor nya chanser med nya möjligheter till utbildning
            och omskolning. Speciellt fokus bör inriktas på dem som står långt
            ifrån arbetsmarknaden. Här behövs individuellt utformat stöd och
            hjälp.
          </p>
          <p xml:id="i-BptA8qxiKy8PY124JSx2rz">
            Vi menar också att ekonomisk och social trygghet är en folkhälso-
            och demokrati­fråga. Människor som lever under ekonomisk och/eller
            social press har sämre hälsa. Människor som är sjuka behöver snabbt
            få den vård de behöver och individanpassade rehabiliteringsinsatser
            för att kunna återgå till ett aktivt arbetsliv.
          </p>
          <p xml:id="i-72zWq7RW4dkPM9P2pJWML2">
            Trygghetssystemen behöver förenklas och utformas på ett sådant
            sätt att människor inte ska behöva känna oro när de är sjuka.
            Trygghetssystemen behöver också bli mer anpassade till människors
            verklighet, där många har deltids- och korttidsanställningar,
            studerar längre etc.
          </p>
          <p xml:id="i-9W2yqnbGYhjaPHnh7Hium1">
            Vi vill förändra kvalifikationsreglerna så att de bättre passar
            olika livssituationer. Ett tydligt, enkelt och förutsägbart trygghetssystem
            behöver utvecklas där individen möts av en dörr in i systemet
            och individen ges anpassad hjälp. Såväl på samhälls- som individnivå
            behövs ett större helhetsperspektiv.
          </p>
          <p xml:id="i-7qPUfuK75Dsmdo5fmKf3cw">
            Det nuvarande målet att halvera ohälsotalet till 2008 från 2002
            års nivå behöver förnyas och moderniseras. Målet var ändamålsenligt
            i en tid med dramatiskt stigande sjukpenningkostnader. Ohälsotalet
            är nu nere på mer normala nivåer och målet bör ändras så att det
            ligger i linje med det nationella folkhälsomålet, dvs. Skapa samhälleliga
            förutsättningar för en god hälsa på lika villkor för hela befolkningen.
          </p>
          <p xml:id="i-HTeqD8ZiGxBs8mJ5iLKYZ3">
            Sammanfattningsvis menar Miljöpartiet att vi måste utveckla trygghetssystemen
            snarare än att bryta ned dem. Tillsammans med en fungerande utbildnings-
            och arbetsmarknadspolitik som ser individer kan fler på det sättet
            hamna innanför och färre utanför.
          </p>
          <head type="h1" xml:id="i-NddCaJMXF74mpPcBUACXS5">
            7 Långsiktigt hållbar ekonomisk utveckling
          </head>
          <p xml:id="i-VLqiSUqWbtnjtMU6sP5mxx">
            På längre sikt beror den ekonomiska utvecklingen på faktorer
            som tillgången på utbildad arbetskraft, befolkningens hälsa, infrastruktur,
            tillgången till ny ren energi, ekosystemtjänster och biologisk
            mångfald. Förutom detta behövs politiska institutioner som klarar
            att hantera komplexa problem och som har en beredskap att hantera
            de stora utmaningar som samhället står inför.
          </p>
          <p xml:id="i-RhPvjVQcD8YZq3sa6eJGcJ">
            Miljöpartiets grundläggande syn på samhället och naturens tjänster
            och resurser bildar också grunden för vår syn på den ekonomiska
            politiken. Naturen tillsammans med människan skapar de resurser
            som vi har att tillgå för ekonomisk verksamhet. Förbrukar vi mer
            resurser än vad som nybildas kommer ofrånkomligen våra egna möjligheter
            till ekonomisk utveckling att begränsas. Om produktionen och det
            reala kapitalet ökar på bekostnad av det kapital som våra naturresurser
            och ekosystem erbjuder är vi inne på en väg som inte är hållbar
            och därmed inte är förenlig med ekonomisk utveckling.
          </p>
          <p xml:id="i-FfqTVDE3hX5acxRLcmynti">
            Miljömålsrådets utvärdering av de Svenska miljömålen 15 , IPCC:s
            vetenskapliga utvärdering av klimatforskningen 16 , Sterns beräkningar
            av kostnaderna för att inte lösa klimatfrågan 17 och FN Millennium
            Ecosystem Assessment 18 över tillståndet hos våra ekosystem är
            några i raden av stora omfattande utredningar som tydligt belägger
            att vi i dag lever över våra tillgångar på ett icke hållbart sätt
            och därmed på ett sätt som inte är förenligt med en sund ekonomisk
            utveckling.
          </p>
          <p xml:id="i-7maCgx2s1wrYnoXBFMVe9j">
            En framåtblickande ekonomisk politik måste ha sin grund i dessa
            långsiktigt viktiga resurser och att de utvecklas på ett bra sätt.
            Vi menar att regeringen inte gett uttryck för ett långsiktigt
            förhållningssätt. Tvärtom har många av de politiska reformer som
            regeringen genomfört haft karaktären av quick fix där man försökt
            lösa stora strukturella problem genom små förändringar av skatter
            och avgiftsnivåer. Vi menar att regeringen fortfarande i grunden
            är blind för de utmaningar som samhället står inför och vars kärna
            fångas av hållbar utveckling.
          </p>
          <head type="h2" xml:id="i-YbPafpRepy7KpWc9rgLsm2">
            7.1 Arbetsmarknaden
          </head>
          <p xml:id="i-Jaexm8cDgggxtmKopN2piE">
            Redan i dag finns stora krav på arbetskraften att klara snabba
            omställningar. Kunskaps- och utbildningskraven ökar hela tiden
            och behoven av fortbildning är stora. Omvandlingstakten i ekonomin
            är hög och för att klara ett helt yrkesliv måste människor ha
            stora möjligheter att ställa om. Behoven av högutbildad arbetskraft
            kommer att fortsätta att stiga. Trots den höga utbildningsnivån
            i Sverige finns redan i dag brist på kompetens inom många yrken.
            Mycket tyder på att brist på utbildad arbetskraft kommer att vara
            ett problem även framöver. Samtidigt har stora grupper i Sverige
            fortfarande svårt att få arbete och vara delaktiga på arbetsmarknaden.
          </p>
          <p xml:id="i-SegvqA6geBEL5C7q41oKiZ">
            De långsiktiga problemen på arbetsmarknaden behovet av utbildad
            arbetskraft och möjligheterna för människor att ställa om löses
            inte i grunden genom skattesänkningar utan genom satsningar på
            utbildning, forskning, större möjligheter till rörlighet på arbetsmarknaden,
            stöd och hjälp till dem som blir arbetslösa och genom arbeten
            som skapar utrymme för alla att kunna delta på arbetsmarknaden.
            Förebyggande insatser på folkhälsans område kan vara mycket viktiga
            för att öka utbudet av arbetskraft.
          </p>
          <head type="h2" xml:id="i-Ci1NoFs3KYqAR8RrjU7YrC">
            7.2 Teknik, kunskap och nya företag
          </head>
          <p xml:id="i-JziR568XcBH3kFAr4BD94Y">
            Ekonomisk utveckling och nya arbetstillfällen skapas i dag huvudsakligen
            i små och medelstora företag inom tjänstesektorn. Samhället går
            från ett industrisamhälle till ett tjänste- och kunskapssamhälle
            i den meningen att allt fler av de sysselsatta finns inom dessa
            näringar (diagram 9). Värdeskapande i dag och i morgon handlar
            om kreativitet och möjligheter att förnya sig själv. Allt fler
            arbeten blir unika med behov av unika kunskaper och erfarenheter.
          </p>
          <head type="h1" xml:id="i-PeN2jXFGE5f5PW5h6r7YdW">
            Diagram 9
          </head>
          <p xml:id="i-47fRxUdLWzUx2JFfWKhGTY">
            En långsiktig ekonomisk politik bör ta fasta på dessa underliggande
            drivkrafter. Tjänstesektorn måste ges erkännande som den viktiga
            del av svenskt näringsliv den utgör. Utbildningssystem, forskning
            och olika stödsystem måste utformas så att de också tar hänsyn
            till tjänsteföretagen. Tjänsteföretagen utgör också mycket viktiga
            agenter i omställningen mot ett hållbart samhälle. Hitintills
            har mycket fokus riktats på att förbättra och effektivisera industriproduktionen
            och dess processer. För att nå verklig hållbar utveckling måste
            dock hållbara lösningar skapas i företag som producerar tjänster.
            Hållbara transporttjänster, kommunikationslösningar och återvinning
            är alla olika typer av tjänster som måste utvecklas i tjänsteföretag
            för att ett hållbart samhälle ska kunna skapas.
          </p>
          <p xml:id="i-NkWq4S2jKWFzBrmwQz5YL6">
            Regeringens syn på tjänstesektorn har hitintills varit väldigt
            begränsad. De reformer som regeringen presenterat har ensidigt
            fokuserat på den relativt lilla gruppen tjänste­företag som är
            mycket arbetsintensiva, och reformerna har ensidigt handlat om
            att öka efterfrågan på dessa arbetsintensiva tjänster genom att
            sänka kostnaden för dem. Den politiken minskar omvandlingstrycket
            och främjar inte effektivisering och produktivitetsutveckling.
          </p>
          <head type="h2" xml:id="i-VpwT8CXCRXPP8qUyjvuSzT">
            7.3 Klimat, miljö och ekosystem
          </head>
          <p xml:id="i-FFxdxA8UFEKGQJkQk4oYtm">
            Fortfarande finns starka samband mellan ekonomisk tillväxt och
            ökade miljöproblem liksom ökad energi- och koldioxidanvändning.
            Dessa trender måste brytas. Inom flera sektorer, såsom transportsektorn
            (se diagram 10) och när det gäller energitillförsel, växer volymen
            visserligen inte lika snabbt som BNP, men det är fortfarande en
            absolut tillväxt i volym som är problematiskt så länge det också
            innebär ökade utsläpp och ökad energianvändning.
          </p>
          <head type="h1" xml:id="i-GXRPDP7FbgDjYkXJNwfrZ1">
            Diagram10
          </head>
          <p xml:id="i-bQGF1EPff2XkktMXmn7NF">
            Källa: SCB miljöräkenskaperna.
          </p>
          <p xml:id="i-XbDNLgaJ8m36sGTeSpDwEG">
            Enligt Energimyndigheten och Naturvårdsverkets prognoser fortsätter
            både utsläppen av koldioxid och energianvändningen att öka fram
            till 2020 enligt deras grundscenario (se diagram 11) 19 .
          </p>
          <head type="h1" xml:id="i-Swnwg7oJBXEA8L7eFcM3z4">
            Diagram 11
          </head>
          <p xml:id="i-PVdmtAJiU9p7Qzjda2nDVG">
            Källa: Kontrollstation 2008 Energimyndigheten och naturvårdsverket.
          </p>
          <p xml:id="i-JWzcQaNKTmzkejPcGEfa3X">
            I rapporten Tvågradersmålet i sikte gör ett antal forskare en
            kalkyl över olika möjliga scenarier för att klara en utsläppsminskning
            motsvarande den som krävs för att globalt klara tvågradersmålet
            till 2050. Enligt deras modellberäkningar kan vi klara klimatmålet
            om volymerna i transport- och energianvändningen ligger kvar på
            dagens nivå samtidigt som den potential som finns till teknisk
            effektivisering genomförs 20 .
          </p>
          <p xml:id="i-39sQZz1ELXn42rpC3b3iVp">
            En utmaning är alltså att skapa ekonomisk utveckling som inte
            medför ökning i volym när det gäller transporter, boendeyta, energianvändning
            utan i stället en ekonomisk utveckling som skapar mervärde genom
            bättre kvalitet på de varor och tjänster som produceras. I stället
            för att göra som regeringen hitintills gjort och blundat för dessa
            problem måste vi utnyttja tillfället och utveckla ekonomin i en
            hållbar riktning. Omställningen är förvisso stor men bör ses som
            en möjlighet till ekonomisk utveckling som i större utsträckning
            bygger på kvalitet i stället för kvantitet.
          </p>
          <head type="h2" xml:id="i-UqHyu2FfHa8SCC59jPZhju">
            7.4 Demografi
          </head>
          <p xml:id="i-BTWmAjXkwwzZ4E1j55vdJh">
            Sverige, liksom övriga EU, står inför demografiska utmaningar
            som innebär att alltfler äldre ska försörjas av relativt sett
            färre unga. Sverige och EU har i dag en svagt positiv befolkningsutveckling
            enbart genom den nettoinvandring som sker. För att upprätthålla
            befolkningens mängd (och alltså undvika att befolkningen minskar)
            behöver födelsetalet (antal barn per kvinna) vara ungefär 2,1.
            Historiskt har födelsetalen sjunkit under lång tid. I EU hade
            inget land födelsetal över 2,0 år 2003. Många länder ligger så
            lågt som 1,2 till 1,3 21 . Längre livslängd och låga födelsetal
            gör att försörjningskvoten (antal personer som ska försörjas delat
            med antalet som arbetar) ökar i hela EU de kommande 25 åren. Detta
            betyder att fler äldre ska försörjas av relativt sett färre i
            arbetskraften. I Sverige stiger försörjningskvoten från 1,6 till
            1,75 enligt FN:s prognos 2004 22 . I t.ex. Italien, som har ännu
            lägre födelsetal än Sverige, stiger den från 1,53 till 1,81.
          </p>
          <p xml:id="i-DK1vwubk2CucAJnZDTPDQL">
            Brist på arbetskraft kommer framgent vara ett stort problem i
            hela Europa. Konkurrensen om arbetskraften kommer att öka. För
            att klara den här situa tionen och inte hamna i ett läge där befolkningen
            krymper behövs tre strategier:
          </p>
          <list style="ol">
            <item xml:id="i-E3ficWUrMccPSD52YGKpmZ">
              Vi behöver skapa bättre villkor för arbetskraftsinvandring. Miljöpartiet
              samarbetar i den här frågan tillsammans med regeringen med att
              skapa långsiktiga stabila spel­regler för arbetskraftsinvandring.
              För oss är det självklart med öppna gränser, vilket också är en
              förutsättning för ekonomisk utveckling de kommande årtiondena.
            </item>
            <item xml:id="i-NZBU6EShi1zxnj3yeZxhP6">
              Sysselsättningsnivån bland utrikes födda måste öka genom minskad
              diskriminering och utestängning från arbetsmarknaden. Fortfarande
              används inte all den kunskap, erfarenhet och utbildning som finns
              i landet. Många människor jobbar inte så mycket som de vill utan
              är utestängda från arbetsmarknaden. Detta måste förändras.
            </item>
            <item xml:id="i-RJw3GkRW31cgymW7aUMwB9">
              Villkoren för att ha barn och familj måste vara rimliga. Allt
              fler väljer i dag att skaffa barn allt senare. Många väljer att
              inte skaffa barn alls. Vi menar att en viktig del för att komma
              till rätta med demografiproblem är att minska de hinder som i
              dag finns för att skaffa barn och att de strukturer i samhället
              som missgynnar dem som väljer barn och familj minskar.
            </item>
          </list>
          <head type="h1" xml:id="i-5qCawKDEbo8aVkM3CPSrPm">
            8 Miljöpartiets mål för den ekonomiska politiken
          </head>
          <p xml:id="i-14QJgNbNRvBVuaRGzaNgUZ">
            Miljöpartiets mål för den ekonomiska politiken är en ekonomisk
            utveckling som är förenlig med hållbar utveckling och bevarande
            av våra ekosystem och deras tjänster. I grunden måste ekonomin
            utvecklas så att vi lever på avkastningen av naturresurserna utan
            att förbruka desamma. Alla måste kunna vara delaktiga i arbetslivet
            utifrån egen förmåga. Samhället ska erbjuda trygghet för människor
            även när arbetsförmågan är nedsatt samt vara ett stöd och en hjälp
            vid omställning. Resurser ska fördelas solidariskt mellan människor
            i Sverige, mellan olika generationer och mellan länder.
          </p>
          <head type="h2" xml:id="i-QBx5ic7bdNXZCSvKu6Nkj1">
            8.1 Mål för budgetpolitiken
          </head>
          <p xml:id="i-3qAyUBwDf7AmDTHJ932boY">
            Staten och den offentliga sektorns utgifter och inkomster över
            längre tid måste vara balanserade. Sverige hade ett problem med
            balansen i den offentliga sektorn tidigare. Överskottsmålet och
            den nya budgetprocessen har skapat ett stabilare regelverk kring
            den offentliga sektorns ekonomi och genom överskottsmålet har
            statsskulden kunnat minskas. Miljöpartiet står bakom målet att
            den offentliga sektorns finansiella sparande ska uppgå till 1
            % som andel av BNP i genomsnitt över en konjunkturcykel.
          </p>
          <head type="h2" xml:id="i-R5ztLpMro1t64th5vk45eG">
            8.2 Reformutrymme de kommande åren
          </head>
          <p xml:id="i-FLDv1rLa5NpodpF7JZTZtc">
            Under de senare åren har det offentliga sparandet varit betydligt
            större än 1 % per år. Samtidigt har resursutnyttjandet varit ansträngt
            med tendenser till arbetskraftsbrist. Att i ett sådant läge utnyttja
            överskotten och öka konsumtionen genom skattesänkningar eller
            ökad offentlig konsumtion och ökade investeringar skapar inflationstryck
            i ekonomin. Trots att överskotten legat över den målsatta nivån
            har de därför inte kunnat användas. Ekonomin går nu in i en betydligt
            långsammare takt och resursutnyttjandet minskar. Miljöpartiet
            bedömer att det i nuvarande konjunkturläge går att föra en något
            mer expansiv finanspolitik. Riskerna är dock stora och en kraftigare
            konjunkturnedgång är fullt möjlig. Vi menar att det finns all
            anledning att vara försiktiga och följa utvecklingen i ekonomin
            noga.
          </p>
          <head type="h2" xml:id="i-5DA12FmVKDTxAppWU46aUT">
            8.3 Mål för skattepolitiken
          </head>
          <p xml:id="i-Yc4Gzy8ueXRBc1zbFWiVye">
            Miljöpartiets mål för skattepolitiken är att de skatter som behövs
            för att finansiera den gemensamma välfärden ska tas in på ett
            rättvist och rättssäkert sätt, där skatten beräknas utifrån bärkraft
            och på ett sätt som så långt det är möjligt undviker oönskade
            sned­vridningar 23 av ekonomin. Skattesystemet ska vara enkelt
            att förstå och svårt att fuska med.
          </p>
          <p xml:id="i-MriAgywTJeY6NFeBggbHze">
            Vi menar att flera av regeringens genomförda skatteförändringar
            har varit dåliga. Regeringens skattepolitik har inneburit större
            skattesänkningar i kronor för dem med höga inkomster samtidigt
            som de i större utsträckning finansierats av de med relativt låga
            inkomster. Den tiondel av befolkningen med de högsta inkomsterna
            får närmare en femtedel av jobbskatteavdraget och en fjärdedel
            av skattesänkningen från den reformerade fastighetsbeskattningen.
            Dessutom har män i större utsträckning än kvinnor fått del av
            skattesänkningarna. Jobbskatteavdraget förändrar också skatteuttaget
            på olika typer av förvärvsinkomster. Pensionärer liksom långtidssjuka
            blir relativt sett fattigare än de som arbetar.
          </p>
          <p xml:id="i-FYMeoVpbC73DtBZG7uoXa">
            Regeringen har också genomfört flera riktade förändringar av
            arbetsgivaravgifterna och de sociala avgifterna. Nedsättningen
            av arbetsgivaravgifterna för vissa ålders­grupper skapar stora
            konkurrensproblem och tröskeleffekter. Vi menar att flera av regeringens
            förändringar har varit felaktiga. Behovet av en större översyn
            av skattesystemet blir alltmer relevant. I väntan på en sådan
            översyn är Miljöpartiets huvudprioritering att höja de klimat-
            och energirelaterade skatterna. Av alla styrmedel för att minska
            klimat­påverkan visar jämförande studier att höjd skatt på koldioxid
            är effektivt.
          </p>
          <p xml:id="i-6nu6yqYtFZyS1UkDVre8vc">
            Det procentuella uttaget av miljö-, koldioxid och klimatskatter
            har minskat under senare år, vilket är oroväckande (diagram 12).
            Även om det inte finns något självända­mål med höga miljö- och
            energiskatter finns en stor risk att deras styrande effekt urholkas
            om de inte växer i samma takt som BNP-utvecklingen. Genom skatter
            på miljö- och hälsoskadliga varor synliggörs samhällskostnader
            som annars inte syns i priset, och konsumtionen styrs i en mer
            hållbar riktning.
          </p>
          <head type="h1" xml:id="i-SgWNsVefGoKXLteaP8VToB">
            Diagram 12
          </head>
          <p xml:id="i-37m2JZMc3Zd85FSrDbPQ8U">
            Källa: SCB Miljöräkenskaperna.
          </p>
          <p xml:id="i-EzhmQr1QXm4YcSs2zKodwM">
            Miljöpartiet menar att uppräkningen av miljö- och klimatskatterna
            behöver förändras. Indexering finns till för att inte den styrande
            effekten av skatten ska urholkas när inkomsterna stiger. Den nuvarande
            indexeringen som endast bygger på konsumentpris­index gör att
            den styrande effekten successivt urholkas. I stället bör uppräkningen
            också kopplas till BNP-utvecklingen. Koldioxidskatten måste också
            relateras till klimatmålen.
          </p>
          <head type="h1" xml:id="i-KJ63JpNnLZ2mbtQXxELqWG">
            9 Klimat stora utmaningar, stora möjligheter
          </head>
          <p xml:id="i-D4bmGCzei6yLMvM2UFrRWB">
            Omställningen av energisystemet utgör en av de största utmaningarna
            samhället står inför och en av politikens viktigaste uppgifter
            de närmaste decennierna. Effekterna av fortsatta utsläpp av klimatgaser
            på dagens nivå kommer att få allvarliga följder. Hur allvarliga
            de blir beror i hög grad på hur mycket klimatpåverkan vi människor
            fortsätter att orsaka.
          </p>
          <p xml:id="i-4nERrTSsSTj7k9kwA6da9V">
            Hittills har vi släppt ut så mycket koldioxid och andra växthusgaser
            att det kommer att leda till en höjning av temperaturen med cirka
            två grader Celsius. FN:s klimatpanel IPCC räknar med att det går
            en tröskel vid just denna temperaturökning; om temperatur­höjningen
            blir större än så kan utvecklingen skena och mänskligheten stå
            inför ett katastrofalt scenario. En grundbult i EU:s och Sveriges
            klimatpolitik är därför att temperaturen inte kan tillåtas stiga
            mer än de två grader som våra historiska utsläpp kommer att ge
            upphov till. Det är ur detta perspektiv som politiska åtgärder
            och styrmedel ska ses.
          </p>
          <head type="h2" xml:id="i-4zErQjWALuap8gGjSPhXRs">
            9.1 Effekterna är redan här
          </head>
          <p xml:id="i-8XCVMvqxuR3erAas3tBCnX">
            Konsekvenserna av klimatförändringen är inte bara ett framtidsproblem,
            den påverkar oss redan och dess betydelse kommer att öka. Även
            om utsläppen minskar och temperaturökningen stannar vid två grader
            har klimatet förändrats på ett oåterkalleligt sätt. Effekterna
            är redan påtagliga och skrämmande. Under 2007 utfärdade FN 15
            uppmaningar till världens länder om katastrofhjälp, fem fler än
            någonsin tidigare. Samtliga nödrop utom ett kopplades till klimatförändring
            och man räknar med att ökningen kommer att fortsätta. Vi kommer
            att få se fler konflikter om vatten, mat, mark och andra naturresurser,
            skador på kustnära städer och infrastruktur, förändringar i jord-
            och skogsbruk, ökade flyktingströmmar, utslagna ekosystem, nya
            spridningsområden för sjukdomar och skadedjur och mycket annat.
          </p>
          <head type="h2" xml:id="i-3vaHQ9aEuEmvhiUVn5NXVz">
            9.2 Stora utsläpp i Sverige och globalt som måste minska
          </head>
          <p xml:id="i-XtvAsEJnevoc7GNJFEVcyA">
            Totalt måste de globala utsläppen minska med 60 % till 2050.
            För att klara detta samtidigt som vissa utvecklingsländer ges
            möjlighet att öka sina utsläpp krävs större minskningar i många
            utvecklade länder, bl.a. Sverige.
          </p>
          <p xml:id="i-GoZXoAcKqojKs3PtLU1P2N">
            I dag släpper svenskar ut stora mängder växthusgaser per person,
            många gånger fler än vad som släpps ut av en genomsnittlig invånare
            på jorden. När de globala utsläppen måste minska är det orimligt
            att de som släpper ut lite per capita ska minska sina utsläpp
            lika mycket som vi.
          </p>
          <p xml:id="i-Wj2KpnLip4aCy6TNB2hsty">
            Sveriges ansvar ökar också genom att vi i hög grad har skapat
            vår välfärd och relativa rikedom genom att använda fossila bränslen.
            En annan faktor som talar för att Sverige ska ta en större börda
            än t.ex. utvecklingsländer är den stora potential för för­nybara
            energislag som finns i vårt land. Vi har mycket goda förutsättningar
            bland de bästa i världen att bygga ut bioenergi, vindkraft och
            andra energislag. Vi har också mycket goda möjligheter att effektivisera
            vår energianvändning.
          </p>
          <p xml:id="i-MoHKRBT6hk5pbTq8rqum2h">
            Miljöpartiet anser att de svenska utsläppen år 2020 bör ha minskat
            med 40 % och till 2050 bör de endast vara högst 15 % av dagens.
          </p>
          <head type="h2" xml:id="i-CFPfu9TULzqJW4phAvev5m">
            9.3 Regeringens misslyckande
          </head>
          <p xml:id="i-22RiSZpUs4eMaZnEf6vQjw">
            Trots den stora medvetenheten om klimatfrågan och de problem
            som den redan i dag ger upphov till har regeringens strategi hitintills
            varit att förhala klimatfrågan, först genom att tillsätta en klimatberedning,
            vilket gjorde att klimatpolitiken stannade av under 2007. När
            beredningen började närma sig slutet och dess resultat började
            läcka ut ägnade sig olika regeringsföreträdare åt att kritisera
            och förminska beredningens handlingsplan.
          </p>
          <p xml:id="i-RJ3vZofmKvsCAhSdyFqgwx">
            Miljöpartiet anser att det är beklagligt att enighet om relevanta
            mål inte kunde nås i Klimatberedningen. Vi gjorde vad vi kunde
            för att samla en bred enighet kring ett tillräckligt ambitiöst
            mål. Tyvärr klarade inte regeringspartierna att leva upp till
            det ansvar som klimatfrågan kräver av oss.
          </p>
          <p xml:id="i-Y79q9kovgmHgBgv4of9Bct">
            Regeringen har nu utlovat en klimatproposition till hösten. Mycket
            talar för att det svenska målet som ska slås fast där inte kommer
            att vara tillräckligt för att svara upp mot de minskningar som
            behövs globalt. Samtidigt som regeringen pratar mycket om klimatet
            fortsätter man nämligen att driva en direkt klimatfientlig politik.
            Vårpropositionens utfästelser om nya väginvesteringar är bara
            ett exempel på detta.
          </p>
          <p xml:id="i-3zE46uM8fhrezrCNUNmFpD">
            Till skillnad från regeringen anser Miljöpartiet att Klimatberedningens
            förslag med de tillkortakommanden den har ändå är en början, om
            alla dess delar genomförs.
          </p>
          <p xml:id="i-PQqXqagvS33uj7PwTtw6uD">
            Miljöpartiet anser att de som har politiskt mandat måste handla
            här och nu, ta ansvar och ledning. Vi måste alla ta vår del av
            ansvaret och anpassa oss till verkligheten. Miljöpartiet anser
            inte att Sveriges roll är marginell.
          </p>
          <p xml:id="i-WEv1Wo9MTYGqQB3Qi7zGX8">
            I stället för att inta den defensiva ställning som regeringen
            gör, bör vi vara en kraftfull aktör på den internationella arenan
            samtidigt som vi fortsätter att ställa om det svenska samhället
            i klimatvänlig riktning. Gör vi det tar vi inte bara det globala
            ansvar som förväntas och krävs av oss. Vi skapar också nya möjligheter.
            Att påskynda och ta ledningen i omställningen av energisystemet
            kan vara mycket ekonomiskt lönsamt. Att ställa om är, tvärtemot
            vad regeringen och de pessimistiska delarna av industrin verkar
            tro, den faktor som kan injicera ny energi även i världsekonomin
            och medföra stora fördelar för de företag och länder som går i
            täten.
          </p>
          <head type="h2" xml:id="i-QTUvnfNS5jGeWZRXJRQcyA">
            9.4 Internationell klimatpolitik
          </head>
          <p xml:id="i-RN9ZhpAEgsxCwTMW4QWYw8">
            Att driva internationell klimatpolitik innebär att kombinera
            en effektiv och kraftfull diplomati med ett ansvarsfullt beteende
            på hemmaplan som skapar trovärdighet. Genom att vara med och utveckla
            ny teknik, nya lösningar och storskaliga beteendeförändringar
            i Sverige kan vi få en roll som global aktör som andra lyssnar
            på. Internationell klimat­politik och ansvar på hemmaplan står
            inte emot varandra utan är tvärtom två nödvändiga delar som kompletterar
            varandra.
          </p>
          <head type="h1" xml:id="i-Gkkw9sHwye44iqgNZ34w8t">
            Sverige måste ta ansvar för utveckling och spridning av lösningsinriktad
            teknologi
          </head>
          <p xml:id="i-4RyYZi81aa6Yftf18jnU4e">
            Inför omställningen av energisystemet är det globala behovet
            av kunskap, teknik och lösningar enormt. På mindre än 50 år ska
            merparten av det fossilbaserade energi­systemet ersättas med förnybar
            energi och effektiviseringar. Med tanke på att många energirelaterade
            anläggningar har en teknisk livstid på 5060 år bör alla nya inve­steringar
            i energisystemet vara baserade på förnybara källor om utsläppsminskningen
            till 2050 ska kunna förverkligas. Behovet är stort av att sprida
            bästa tillgängliga teknik och att fasa ut subventioner av dålig
            teknik och av fossil energiteknik.
          </p>
          <p xml:id="i-HiQ2VVRX711dPYzurPTB7H">
            Varje krona som satsas på fossil energi från och med nu är en
            krona som satsas fel. I Sverige i dag sker fortfarande indirekt
            storskaliga investeringar på fossil energi. Till exempel visar
            en kartläggning av första till fjärde AP-fondernas investeringar
            i energi, som Miljöpartiet gjorde i mars 2008, att 98 % av investeringarna
            går till fossila bränslen. Mest väljer fonderna att investera
            i multinationella oljebolag såsom ExxonMobil, men även tyska kolgruvor,
            brytning av oljesand i Kanada och tillverkning av syntetisk diesel
            från kol finns med. Så skulle det inte behöva vara.
          </p>
          <p xml:id="i-JWFri7T8KRK2WuMG33EUk6">
            Sverige tillhör den lilla skara av länder som har råd och kompetens
            att utveckla många av de lösningar som världen behöver. Nivån
            på svensk forskning och utveckling av klimatvänlig teknologi är
            av internationell toppklass. Vi är världsledande inom teknik för
            biobränslen och andra förnybara energislag, vi har kapacitet att
            ta en ledande position inom teknologi för effektivisering, vi
            har väl fungerande myndigheter och nämnder som kan gå före genom
            att utveckla och klimatanpassa samhällsplanering, och vi har strukturer
            som kan finna sätt att minska sårbarheten i samhället.
          </p>
          <p xml:id="i-5h2DsqpCS8yLCydJnQ7SCu">
            Sverige bör anta en övergripande politik som styr samhällets
            investeringar bort från klimatförstörande verksamheter till förnybara
            energikällor. Sverige måste också verka i internationella organisationer
            såsom FN, EU, Världsbanken och de regionala investeringsbankerna
            för att se till att investeringsbeslut och stöd till investeringar
            utformas så att de stöder de globala klimatmålen.
          </p>
          <head type="h1" xml:id="i-71AAyh7LZRmJme2bwcQKc2">
            Sveriges ansvar som internationell påtryckare
          </head>
          <p xml:id="i-Q3i2rxvycYKRUjaka34m4y">
            Trots den senaste tidens världsomspännande debatt och ökade medvetenhet
            om klimat­förändringen och dess konsekvenser är det långt ifrån
            alla regeringar som prioriterar utsläppsminskningar och internationella
            avtal. Det är i själva verket fortfarande ett litet antal länder,
            främst inom EU, som aktivt arbetar för att få globala avtal till
            stånd.
          </p>
          <p xml:id="i-DN4PzSdPtrszUtqA7rjrxN">
            Sverige har hittills haft en viktig roll att spela för att få
            internationella avtal till stånd. Tidigare regeringar har t.ex.
            utgjort en viktig kraft för att rädda Kyotoavtalet när USA valde
            att ställa sig utanför. Att vi kunnat inta denna position beror
            på att vi arbetat aktivt med klimatfrågan själva och visat att
            det går att minska utsläppen. Sverige bör fortsätta att inta en
            pådrivande roll, inte minst inom EU där Sverige bör agera kraftfullt
            för att EU ska skärpa sina utsläppsmål.
          </p>
          <head type="h1" xml:id="i-YEiFF3uf1BZtoDqCQPveHm">
            Utveckling av internationella verktyg för resurs och tekniköverföring
          </head>
          <p xml:id="i-6fLH2ga71U9SywxpbY3YZU">
            För att klara klimatpolitiken globalt behöver nya verktyg och
            styrmedel utvecklas. De mekanismer som finns i Kyotoprotokollet
            för internationella åtgärder måste utvecklas. Sverige bör delta
            i det internationella samarbetet under Kyotos Clean Development
            Mechanism (CDM) och Joint Implementation (JI). Båda syftar till
            teknik- och resurs­överföring mellan länder och har hitintills
            fått mycket kritik på grund av tveksamheter kring nyttan med många
            av de projekt som sjösätts. Miljöpartiet menar att denna kritik
            måste tas på allvar och leda till att riktlinjerna för CDM och
            JI utvecklas och skärps och att fler typer av styrmedel som syftar
            till överföring av resurser och teknik till framför allt fattigare
            länder utvecklas. Nya internationella fonder för överföring av
            teknik och kunskap måste skapas och nya metoder för finansiering
            av dessa behöver utvecklas.
          </p>
          <head type="h1" xml:id="i-RY8mnNkeuMnCVLgjPwpuvL">
            Nya styrmedel i EU och bättre styrning av Vattenfall
          </head>
          <p xml:id="i-AEqv78aHmnLeDNz7PQ95Dn">
            Sverige bör också vara pådrivande för att införa andra styrmedel
            i internationella sammanhang. En klimatavgift, liknande den svenska
            koldioxidskatten, bör införas för den icke-handlande sektorn i
            EU och i förlängningen även globalt. Utsläppshandeln inom EU måste
            skärpas genom att tilldelningen av utsläppsrätter minskar kraftigt
            och att utsläppsrätterna auktioneras ut. Likaså bör regeringen
            verka för att flyget beskattas internationellt. Tågtrafiken i
            EU måste utvecklas. Det långsiktiga målet måste vara att flygtrafiken
            i Europa kraftigt minskar.
          </p>
          <p xml:id="i-YX5JrhvPbgBcxZTwaFd9Mc">
            Det statligt ägda Vattenfall har en omfattande verksamhet och
            stor klimatpåverkan i bl.a. Tyskland och Polen. Bolagets utsläpp
            är ca 150 % av de samlade svenska utsläppen, 90 miljoner ton koldioxid
            per år. Man planerar också att bygga fler kolkraftverk. Bolagets
            direktiv bör innehålla tydliga krav på årliga utsläppsminskningar.
          </p>
          <head type="h2" xml:id="i-oCcxGb5PBnPxyXJxT94LN">
            9.5 Omställning i Sverige
          </head>
          <p xml:id="i-Tx3zfAhpMoCHitvDXi2RQZ">
            Utsläppen i Sverige måste minska med i storleksordningen 8090
            % till 2050. För att klara det krävs stora insatser. Ekonomiska
            styrmedel såsom koldioxidskatt och energiskatt måste användas
            för att styra mot ny teknik och minskad användning av fossila
            bränslen. Det behövs göras stora klimatinvesteringar. Klimatvänlig
            infrastruktur behöver utvecklas. Energieffektivisering måste vara
            bärande i både industrin, energi­produktion och uppvärmning. Detta
            kommer också leda till nya jobb.
          </p>
          <head type="h1" xml:id="i-JKSBbNgnvFPaenvVUqkXEn">
            Omställning av transportinfrastrukturen
          </head>
          <p xml:id="i-2FKqEFwAQPb9K58SAbHm8Z">
            Miljöpartiet anser att all ny infrastruktur ska bidra till att
            lösa klimatproblemen. Inte en krona ska gå till projekt som bidrar
            till att öka utsläppen av växthusgaser. Investeringar i vägar
            bör endast göras om det kan motiveras utifrån trafiksäkerhetssynpunkt,
            t.ex. genom en mittvajer, men då utan att samtidigt vidga kapaciteten
            för fossil­bränsledriven trafik. Regeringen aviserar att de vill
            ha mer infrastruktur för varje satsad krona, men de har ingen
            motsvarande målsättning om minskad klimatpåverkan för varje satsad
            krona. I stället vill regeringen fortsätta att öka satsningarna
            på att en större del av investeringarna ska ske inom vägsektorn,
            vilket kommer att leda till ökade utsläpp av växthusgaser. De
            samhällsekonomiska kalkyler som regeringen säger ska vägleda infrastruktursatsningar
            i framtiden har man redan i förtid bestämt ska leda till ökade
            väginvesteringar. Denna väg är helt fel. Regeringens politik är
            klimatfientlig.
          </p>
          <p xml:id="i-EHpdU6PuVdLTY5vYM6CuxC">
            Miljöpartiet vill i stället satsa strategiskt på järnvägar för
            en minskad klimatpåverkan. Att bygga höghastighetsbanor för att
            kunna ersätta inrikesflyget är en viktig del i detta. För att
            nå Klimatberedningens målsättning att öka järnvägens kapacitet
            med 50 % till 2020 krävs en rivstart och en intensifiering av
            Banverkets arbete. Regeringen gör tvärtom och skär i Banverkets
            anslag.
          </p>
          <p xml:id="i-VpbHP2Btnz6p9AKrxzq2ig">
            Vi håller inte med regeringen om att det behövs kapacitetsförstärkningar
            av väg­trafiken i storstadsregionerna. Problemen med trängsel
            och miljö åtgärdas effektivast genom trängselavgifter, vilket
            borde gå hand i hand med regeringens ambition om att i högre grad
            internalisera trafikens samhällsekonomiska kostnader och att förorenaren
            ska betala.
          </p>
          <p xml:id="i-Tmvq79nkqWhzgMBWvGcGdj">
            Om regeringen menar allvar med prissättning av miljökostnader
            ska den vara mål­relaterad så att klimat- och miljömål nås. Ett
            viktigt steg är att snarast införa en kilometerskatt för tunga
            fordon, som i dag är en av de mest ökande utsläppskällorna av
            koldioxid.
          </p>
          <head type="h1" xml:id="i-5nTahs4yAVH2siqLgNatH9">
            Energieffektivisering inom bostäder och lokaler
          </head>
          <p xml:id="i-H6KtTxQQ2NGPEx5Hi9XPr7">
            Åtgärder för en ökad energieffektivisering i bostadssektorn utgör
            en viktig del i arbetet med att minska utsläppen av växthusgaser.
            Sektorn bostäder och service står i dag för hela 36 % av Sveriges
            totala energianvändning och genererar en betydande del av Sveriges
            totala utsläpp av växthusgaser. Både i nybyggnation och i samband
            med renovering av befintliga bostäder och lokaler finns mycket
            stora energibesparings­åtgärder att vidta.
          </p>
          <p xml:id="i-EM8TunNtuy2hTLDs2m8XLG">
            Det finns i dag ett flertal goda exempel som visar att energisnålt
            byggande lönar sig. Flerbostadshus som i dag byggs med s.k. passivhusteknik
            halverar i princip energi­användningen jämfört med dagens byggnorm.
            Passivhustekniken innebär att man bl.a. bygger täta hus som är
            mycket välisolerade och därmed kräver väldigt lite tillförd energi.
            Trots att det ofta är både ekonomiskt och miljömässigt lönsamt
            att bygga energi­snålt, så görs det inte i tillräcklig utsträckning.
            Vi anser därför, liksom många andra aktörer i bygg- och bostadssektorn,
            att energikraven för nybyggnation bör skärpas.
          </p>
          <p xml:id="i-ULJoqQhDFEwrxd79HvZhNo">
            För att rejält minska energianvändningen i bostadssektorn är
            energibesparande åtgärder i samband med ombyggnation den viktigaste
            åtgärden. Avsaknaden av bindande energiförbrukningskrav vid ombyggnation
            utgör i dag ett hinder för energi­effektivisering i bostadssektorn.
            Nuvarande regler för ombyggnation måste förtydligas och skärpas.
          </p>
          <p xml:id="i-UztCkqZ8Ezs3qwHqX7MvvV">
            Energieffektiviseringsutredningen har konstaterat en stor outnyttjad
            effektiviserings­potential i befintlig bebyggelse. Endast en mindre
            del av de lönsamma åtgärderna väntas ske spontant i samband med
            kommande renoveringar. Miljonprogrammens hus är speciellt gynnsamma
            för energibesparing. De är många, de är energitekniskt lika och
            de står inför ett omfattande renoveringsbehov, vilket med fördel
            kan samordnas med åtgärder för energieffektivisering.
          </p>
          <p xml:id="i-BnSygbaqqBv6vEVCtgUteS">
            I Sverige finns ca 650 000 lägenheter i miljonprogrammet som
            behöver renoveras inom 1520 år, och enligt uppskattningar från
            Boverket kommer renoveringstakten därför att behöva tredubblas
            under de närmsta åren. Med hjälp av enkla byggtekniska åtgärder
            är det möjligt att halvera energiförbrukningen i flerbostadshus
            inom några år. Men för många, främst mindre bostadsbolag, blir
            detta svårt att klara inom befintliga ekonomiska ramar. Miljöpartiet
            vill därför genomföra en stor och långsiktig satsning på energieffektivisering
            i flerbostadshus. Denna satsning bör innehålla någon form av statligt
            investeringsstöd för energieffektiviseringsåtgärder i samband
            med större ombyggnadsprojekt. Utöver detta krävs även ökade utbildningsinsatser
            för berörda aktörer i bostadssektorn.
          </p>
          <p xml:id="i-9twMKTcLJRL61NqizqCrH2">
            I höstbudgeten kommer vi att återkomma med ett program för energieffektivisering
            inom bostadssektorn.
          </p>
          <head type="h1" xml:id="i-U234WKaioWst2HH9GijpDJ">
            En politik för minskad sårbarhet
          </head>
          <p xml:id="i-LsuzvMhaUMxShU5rEeKybQ">
            Klimatet har redan i dag påverkats genom ökade utsläpp av växthusgaser.
            Även om utsläppen kraftigt begränsas kommer klimatförändringarna
            att fortsätta under en längre tid. Sårbarhetsutredningen visar
            hur detta kommer att påverka Sverige. Miljöpartiet menar att det
            behövs en politik redan i dag för att hantera dessa förändringar.
            Viktiga åtgärder är t.ex. att underlätta avrinning och minska
            riskerna vid extrema vattenflöden och att klimatfrågorna ges en
            betydligt större roll i samhällsplaneringen.
          </p>
          <head type="h1" xml:id="i-SPYSQgSibRkSQ8LBSmtQwN">
            Miljöskatter som styr
          </head>
          <p xml:id="i-2ECwZWAzePBuxHSnxgZUhE">
            Miljöpartiet menar att det behövs fortsatta koldioxidskattehöjningar
            för att klara klimat­målen. Skattehöjningar har inget egenvärde,
            men de måste utformas så att de är styrande mot de mål vi satt
            upp. Vi vänder oss emot regeringens förslag att sänka koldioxid­skatten
            på verksamheter inom den handlande sektorn. Naturvårdsverket har
            nyligen i en utvärdering av EU:s handelssystem visat att den inte
            har fått några effekter på koldioxid­utsläppen. Att i detta läge
            ta bort ett fungerande system, miljöskatter, med hänvisning till
            ett icke-fungerande system, utsläppshandel, är ingenting annat
            än en nedmontering av svensk miljöpolitik och försvårar uppnåendet
            av de svenska klimatmålen.
          </p>
          <head type="h1" xml:id="i-SVLjKNebgaAWzvPHVG2gjq">
            Förnyelsebar energiproduktion
          </head>
          <p xml:id="i-CFEn19HEB69kEiYBTDj3Zt">
            För att uppnå en tillräckligt stor och tillräckligt snabb ökning
            av den förnybara energiproduktionen från framför allt vind- och
            solkraft anser vi att ett system med garantipriser ska utvecklas
            och komplettera systemet med gröna certifikat. Samtliga länder
            som snabbt har lyckats öka produktionen av förnybar energi kraftigt
            har haft någon form av garantipris på inlevererad el från förnybara
            energikällor. Detta måste Sverige lära sig av. Vi anser att ett
            system med garantipriser ger ökad tydlighet och stabilitet för
            marknaden så att den verkligen vågar göra de satsningar som är
            nöd­vändiga på förnybar energiproduktion. Utöver detta krävs ökade
            insatser till forskning och utveckling av ny energiteknik samt
            medel för kommersialisering av ny teknik. Dagens klimatinvesteringsprogram
            (Klimp) måste fortsätta. Ett nationellt program för biogasproduktion
            bör inledas. Nya resurser behövs för bl.a. pilot- och demonstrationsanläggningar
            inom förnybar energiproduktion.
          </p>
          <head type="h1" xml:id="i-8Kxg2pEBno9ZtQny3pAaDy">
            10 Företagande släpp fri entreprenörerna
          </head>
          <p xml:id="i-J6RynSGKeGqaHD2YvAnrmz">
            Sverige har i dag en enorm outnyttjad potential i form av kreativa
            människor med nya idéer som inget annat hellre vill än att förverkliga
            sina drömmar. Det är dags att ge Sverige en företagspolitik för
            en ny tid där entreprenörskap och nytänkande står i fokus.
          </p>
          <p xml:id="i-9ARTHhZrzfvPD8AePu61Xs">
            Miljöpartiet vill fokusera vår politik på att sänka trösklarna
            för människor att starta egna företag. Det är välkänt att en stor
            andel av våra ungdomar vill starta eget företag, men alltför många
            hindras att utveckla sina idéer. Genom att ta bort de hinder som
            finns för människor att starta företag kan vi hjälpa dem att förverkliga
            hjärtefrågor och få utlopp för sin kreativitet.
          </p>
          <p xml:id="i-Rraed9JoHiu1SaWynpAqZr">
            Mot bakgrund av vår positiva syn på företagande är det med stor
            besvikelse som vi i Miljöpartiet konstaterar att regeringens höga
            ambitioner inom företagsområdet har runnit ut i sanden. Den regelbörda
            som regeringen före valet lovade att minska med 25 % har i stället
            blivit till en liten ökning. Den generella nedsättningen av arbets­givaravgifterna
            har avskaffats och ersatts med ett system som endast gynnar företag
            med en stor andel yngre arbetskraft. Många småföretag med tillväxtpotential
            har därmed fått skjuta planerna om nyanställningar på framtiden.
            Även om vi delar regeringens ambition att få in fler personer
            på arbetsmarknaden anser vi att det måste göras genom förändringar
            i generella system i stället för genom nya särlösningar för olika
            grupper på arbetsmarknaden.
          </p>
          <p xml:id="i-BKzDAhddSF2JyYMy7h36po">
            För att förbättra företagsklimatet i Sverige krävs det att vi
            angriper problemen från grunden. Trösklarna för att faktiskt starta
            sitt eget företag måste bli lägre. För att göra detta krävs genomgripande
            reformer inom tre områden.
          </p>
          <list style="ul">
            <item xml:id="i-Fe73tYVdum6P63MDot2mJP">
              Möjligheten att få tag i startkapital måste förbättras. Svårigheten
              att få tag i det kapital som krävs för att starta sin egen verksamhet
              är i dag ett stort problem speciellt för kvinnor och personer
              med utländsk bakgrund. Staten måste bli en mer aktiv part och
              angripa problemet från fler håll. Ett system för utgivning av
              mikrokrediter till den som vill utveckla sin företagsidé bör skapas.
              Staten bör även öka sina medel till de redan befintliga systemen
              för förmedling av riskkapital.
            </item>
            <item xml:id="i-3A4MVUukf18xKV2dUPqGBA">
              Tryggheten för företagare måste öka. Att starta företag ska inte
              innebära att man förlorar sin ekonomiska trygghet. Perioden efter
              starten av det egna företaget där grundaren fortfarande omfattas
              av a-kassa bör förlängas. Beräkningsgrunden för a-kassan för företagare
              måste förändras så att företagarens personliga risker minskar.
              Vi vill även göra det möjligt för individer att ta tjänstledigt
              från sitt arbete under en begränsad tid för att testa sina vingar
              som företagare.
            </item>
            <item xml:id="i-VvbLyc2tsqYseJP2PsPMbA">
              Företagens regelbörda måste minska på riktigt. Regelbördan kostar
              i dag företagen ungefär 100 miljarder kronor per år. Under den
              borgerliga regeringen har regelbördan hittills ökat i stället
              för att minska. Det krävs ett flertal skarpa åtgärder för att
              komma till rätta med problemet. Ett första steg måste vara att
              öka anslagen till de myndigheter som arbetar med att se över regelverken
              för att öka takten när det gäller regelförenklingen. Samtidigt
              måste riksdagen försäkra sig om att nya lagar inte ökar regelbördan
              i samma takt som myndigheter hittar sätt att minska den.
            </item>
            <item xml:id="i-T5FYZ4GXamSEZ5C2BLkCuy">
              Svensk miljöteknik har stor potential att utvecklas ytterligare
              och bli en motor för nya jobb och ekonomisk utveckling. Miljöteknikföretag
              finns i dag inom såväl tjänstesektorn som inom tillverkning. Vi
              vill skapa goda villkor för dessa företag genom generella åtgärder
              för ett gott näringslivsklimat men även genom riktade åtgärder
              t.ex. inom kapitalförsörjning, regelförenkling och exportstöd.
            </item>
          </list>
          <head type="h1" xml:id="i-7qNP8Gs1YYUshwwQUryhov">
            11 Balans i arbetslivet
          </head>
          <p xml:id="i-4atgCbMUJtuJt7yybQnjmt">
            Många människor upplever i dag att de inte har tillräckligt med
            tid för sig själva, sina barn, vänner och släktingar. Framför
            allt småbarnsföräldrar har svårt att få vardagslivet att gå ihop.
            Karriär ska kombineras med familjeliv, en aktiv fritid och kanske
            förenings­liv. Samtidigt tycker de flesta att det är viktigt att
            tillbringa mycket tid med sina barn när de är små. Det är många
            som känner igen sig i bilden av en tillvaro fylld av stress och
            dåligt samvete.
          </p>
          <p xml:id="i-3BB6C1zLkbarTYhAbsKioL">
            Även om många känner svårigheter med att få ihop livspusslet
            är förvärvsarbete viktigt såväl för individen som för samhället.
            På arbetsplatsen finns många människors sociala nätverk, arbete
            leder till personlig utveckling och många känner glädje av ett
            väl utfört arbete. Det är arbetet som betalar för den offentliga
            sektorn och vår privata konsumtion. Trots detta menar vi att det
            omöjligt kan vara ett mål att alla alltid ska jobba alltmer och
            allt längre. Miljöpartiet anser att det finns ett behov av balans
            mellan arbetstid och fritid och att den balansen kan förändras
            beroende på var i livet man befinner sig.
          </p>
          <p xml:id="i-JamKD7CMYxMBoHvtJwUW1c">
            Miljöpartiet menar att en viktig välfärds- och livskvalitetsreform
            är att fortsätta att skapa mer tid för människor och underlätta
            vardagspusslet samtidigt. Under de senaste 50 åren har många reformer
            genomförts som skapat ökat livsutrymme för människor. I stället
            för enbart ökad ekonomisk standard har vi i Sverige valt att bygga
            ut föräldra­försäkringen, infört lagstadgad rätt till semester
            och sänkt arbetstiden. Mycket av det här arbetet har skett genom
            avtal mellan arbetsmarknadens parter som sedan följts av lagstiftning.
            Miljöpartiet vill fortsätta det här arbetet.
          </p>
          <head type="h2" xml:id="i-JnyHctX7Xm7YnA4JjPV7Nh">
            11.1 Arbetstiden och arbetsmiljön
          </head>
          <p xml:id="i-WPWzN7wMTn9bWN9HFbMjP4">
            Att minska tidspress och stress i arbetslivet handlar bl.a. om
            att öka människors inflytande över förläggningen av sin arbetstid.
            Det får positiva effekter i mycket mer är själva arbetslivet.
            Livet består inte bara av arbete, eller bara fritid. Att hitta
            den rätta balansen är avgörande för ett bra liv.
          </p>
          <p xml:id="i-EUn23pjDLy7u9MHwDkqpex">
            Det finns flera undersökningar som visar att inflytande över
            hur arbetstiden förläggs är minst lika viktig som arbetstidens
            längd. Det förhåller sig på samma sätt med tiden som med arbetets
            innehåll. Medinflytande medverkar till bra arbetsplatser och personligt
            välbefinnande.
          </p>
          <p xml:id="i-Msjwtza1uHF4YpetWHz79K">
            Inom många branscher och sektorer på dagens arbetsmarknad mäts
            inte arbetstiden på traditionellt sätt. Det handlar inte längre
            om stämpelkort som ska stämplas in och ut utan i stället om att
            leverera ett överenskommet resultat inom överenskommen tid. För
            många fungerar detta alldeles utmärkt då det ger en stor frihet
            att själv hantera sin tid.
          </p>
          <p xml:id="i-MbFpzrW5EX7eCr7WezhEbM">
            Som kontrast till detta fria arbetssätt finns de kvinnodominerade
            sektorerna inom hälso- och sjukvården, handeln och hotell och
            restaurang. Dessa arbeten kräver schema­läggning och hög närvaro
            på arbetsplatserna. En stor del av de anställda i dessa branscher
            tvingas också jobba under otrygga anställningsformer med låga
            löner. Deltidsarbetet och tidsbegränsade anställningar är dominerande
            och sjukfrånvaron är dessvärre hög.
          </p>
          <p xml:id="i-Ro3DzhY7xuaRfD5K3z2UM">
            Det är mycket angeläget att arbetsvillkorens betydelse i dessa
            branscher kraftigt uppvärderas. Det handlar i grund och botten
            om solidaritet och inte minst om jämställdhet. Vi är alla beroende
            av dessa serviceinriktade sektorer och att deras viktiga arbete
            utförs. Då är det också rätt och riktigt att vi alla är med och
            betalar för rimliga arbetsvillkor. Miljöpartiet anser att fack
            och arbetsgivare måste ges politiskt stöd för att utveckla ett
            gott arbetsliv i dessa branscher.
          </p>
          <p xml:id="i-Vqj5vBPq6awpnAGZEf6Y8t">
            En viktig del i arbetet att skapa en bra balans mellan arbete
            och fritid är att arbetet man utför inte ger upphov till ohälsa.
            Har man en dålig arbetsmiljö på jobbet så påverkar det i många
            fall den fritid man har. Det gäller allt från psykisk ohälsa till
            förslitningsvärk. Det är därför oerhört viktigt att det sker satsningar
            på ett systematiskt arbetsmiljöarbete på arbetsplatserna för att
            motverka ohälsa samtidigt som det sker satsningar på utbildningsinsatser
            av chefer och skyddsombud.
          </p>
          <p xml:id="i-GnLrPeVuRjWDaY1fnEoam">
            Arbetsmiljöverket ansvarar för inspektionsarbetet ute på arbetsplatser.
            Vi anser att detta stöd bör utvecklas i stället som i dag skärs
            ned. De minskade anslagen innebär att Arbetsmiljöverket inte längre
            kan ge det stöd till de regionala skyddsombuden som behövs. I
            klartext innebär detta att mindre arbetsmiljöarbete blir utfört
            ute på arbets­platserna. Ett stöd till det lokala arbetsmiljöarbetet
            genom företagshälsovård eller motsvarande resurser är av stor
            betydelse. Att behålla och utveckla kompetensen bland dem som
            arbetar med arbetsmiljöfrågorna är viktigt.
          </p>
          <head type="h2" xml:id="i-PCHxYtLAZ2mvELkFYmLr3a">
            11.2 Arbetstidens längd
          </head>
          <p xml:id="i-W6WnXsUxxoQykfftyc7kBv">
            Den genomsnittliga årsarbetstiden för heltid är i dag 1 840 timmar
            i Sverige. För alla sysselsatta är motsvarande siffra ungefär
            1 600 timmar. Detta kan jämföras med 2 500 timmar som kan ses
            som en tänkt maximal arbetstid (48 timmar per vecka, 52 veckor
            varje år) 24 .
          </p>
          <p xml:id="i-4C8n6gAHzYf9tajbHxuAN9">
            Den genomsnittliga årsarbetstiden per sysselsatt har historiskt
            sett minskat kraftigt i Sverige liksom i de flesta andra länder.
            Detta beror dels på att arbetstiden minskat, dels på att sysselsättningsnivån
            ökat genom att fler kvinnor kommit in på arbetsmarknaden. Detta
            har skett samtidigt som ekonomin har växt. Produktivitetsökningen
            har mer än väl kompenserat för de färre arbetade timmarna.
          </p>
          <p xml:id="i-8kQgn98soukQ6padNchPcg">
            Om maximal arbetstid (2 500 timmar) multipliceras med maximalt
            antal sysselsatta (100 % sysselsättning) fås ett teoretiskt mått
            på maximalt antal arbetade timmar i hela ekonomin. Om detta relateras
            till antalet timmar som faktiskt arbetas (i Sverige var detta
            7,2 miljarder 2007) fås ett procentuellt uttag av arbetstid för
            hela ekonomin i jämförelse med vad som faktiskt skulle vara teoretiskt
            möjligt 25 . Diagram 13 nedan visar denna statistik för ett antal
            europeiska länder. Som diagrammet visar har Sverige ett stort
            uttag av arbetstid även om det minskar kontinuerligt.
          </p>
          <head type="h1" xml:id="i-WdrJ7ZEWHsvSBQksi4TKQD">
            Diagram 13
          </head>
          <p xml:id="i-Xo2MDJjZPKSWAvopUSai7N">
            Källa: Mats Morin Skatter, sysselsättning och tillväxt (LO 2006).
          </p>
          <p xml:id="i-Mqix4yNVxDjJgWgQKcvgVF">
            Jämfört med t.ex. USA är sysselsättningen ungefär lika stor men
            vi arbetar 9 % mindre per person. Detta motsvarar ungefär 200
            arbetstimmar mindre per år. Vilket i sin tur motsvarar de fem
            veckors semester som många Amerikaner inte har 26 . Detta förklarar
            en stor del av skillnaden i BNP per capita i Sverige och USA.
            I Sverige har vi av tradition gjort ett annat val mellan arbetstid
            och fritid där vi inom ramen för den svenska modellen historiskt
            har valt att arbeta allt mindre i takt med att ekonomin utvecklats.
          </p>
          <head type="h2" xml:id="i-UdneBPDENHUWkGpFxE19gx">
            11.3 Prioritera småbarnsföräldrar
          </head>
          <p xml:id="i-H7ehwj6wzwSvuWLFTdKrz6">
            Miljöpartiet menar att det måste skapas bättre balans mellan
            arbete och fritid. I den processen menar vi att småbarnsföräldrar
            i första hand bör prioriteras. Flera under­sökningar har under
            de senaste åren visat att det är just småbarnsföräldrar som upplever
            störst problem med att få ihop livspusslet:
          </p>
          <list style="ul">
            <item xml:id="i-5tbfMJCMcXCiy5M7KXs8t1">
              I en undersökning bland fackförbundet Kommunals medlemmar tyckte
              43 % att vissa grupper skulle prioriteras vid en arbetstidsförkortning.
              Småbarnsföräldrar var den grupp som flest tyckte skulle prioriteras
              27 .
            </item>
            <item xml:id="i-DkxotD4kMDr9our2UnAFJB">
              Personer med barn upplever vardagen som mer stressig än de utan
              barn. I en undersökning av Sifo (beställd av TCO) anger 67 % av
              dem som hade barn mellan 114 år att en normal vardag upplevdes
              som mycket eller ganska stressig. Motsvarande siffra för dem som
              inte hade barn var 40 % 28 .
            </item>
            <item xml:id="i-QnqUgXKuJ77KXhSBmpQoPC">
              Många föräldrar upplever att de inte har en bra balans i livet.
              43 % av de ensamstående mammorna uppger att de sällan eller aldrig
              har bra balans mellan arbete, studier, tid med barn, hushållsarbete
              och egen fritid. Motsvarande siffra för mammor i kärnfamiljer
              var ungefär 35 %. Bland ensamstående pappor angav 37 % att de
              sällan eller aldrig hade bra balans, för sammanboende pappor var
              det 30 %. Mammorna anger egen fritid som det viktigaste de saknar
              medan papporna anger mer tid med barnen som det viktigaste (undantaget
              ensamstående män som också upplever störst brist på egen tid).
            </item>
            <item xml:id="i-E719FdTExJuNPiPGFFVRBu">
              Många föräldrar upplever att minskad arbetstid skulle leda till
              bättre balans i livet. Enligt Riksförsäkringsverkets studie som
              refereras ovan anger 51 % av mödrarna som lever i en kärnfamilj
              att minskad arbetstid eller mer flexibilitet skulle leda till
              bättre balans i livet. Motsvarande siffra för fäder var 62 %.
              Näst viktigast för bättre balans i livet var bättre ekonomi (28
              % för ensamstående mammor och runt 10 % för övriga grupper) 29
              .
            </item>
            <item xml:id="i-Nt3j6QmAMfmwhsDsfVj2Jd">
              Många föräldrar upplever att barnen har för långa dagar på förskolan.
              Enligt en undersökning gjord av Riksförsäkringsverket vill 55
              % av mammorna som har barn på förskolan 36 timmar i veckan eller
              mer att barnen skulle vara där färre timmar. Motsvarande siffra
              för papporna var 38 %.
            </item>
            <item xml:id="i-Tv3R6T1ADwuarU6MiGUJSj">
              Föräldrar har mindre tid för sig själva än personer utan barn
              30 .
            </item>
          </list>
          <head type="h2" xml:id="i-X8UR2mTPu78cVWZfBMmTW6">
            11.4 Tidspress och hälsa
          </head>
          <p xml:id="i-LfZwXiSf9o4YXBc43NnErD">
            Bristen på tid är ett hälsoproblem som i förlängningen kan leda
            till dyrbara och kostsamma sjukskrivningar. En fjärdedel av de
            heltidsarbetande föräldrarna har i dag en arbetstid på över 80
            timmar per vecka om man räknar samman arbetstid, hemarbete och
            vård av barn en nivå som enligt forskarna ger förhöjd risk för
            stressrelaterade hälsoproblem 31 .
          </p>
          <p xml:id="i-QoSjDMhatRbj1mX75iBxru">
            Föräldrar är den mest tidspressade gruppen i samhället. Enligt
            en undersökning upplever runt 50 % av de med barn under 14 år
            ofta tidspress 32 . Motsvarande siffra för de utan barn är endast
            30 %. Fler barn liksom längre arbetstid skapar större tidspress.
            För kvinnor skapar det större tidspress med en man som arbetar
            övertid. Det omvända sambandet finns inte för män 33 .
          </p>
          <head type="h2" xml:id="i-VkVutNGD8k4pWhmKEPDZqf">
            11.5 Barntid en reform för mer tid
          </head>
          <p xml:id="i-M7TaT3L5JhhEJcaQCAE3x6">
            Miljöpartiet anser att det är viktigt att skapa mer utrymme för
            föräldrar att vara med sina barn. I dag finns en rätt att gå ned
            i arbetstid till 75 % under barnets första åtta år. Att använda
            denna möjlighet är dock i praktiken begränsad för många människor
            då det bl.a. innebär förlorad arbetsinkomst och lägre pension.
            Det finns också en heltidsnorm i samhället som är mycket stark,
            speciellt för män, som gör det svårt att minska arbetstiden även
            om man tycker att man har råd.
          </p>
          <p xml:id="i-JbXngZihCKkfHGagjTvMJt">
            För att skapa större möjlighet för människor att arbeta mindre
            i samband med att man har småbarn har vi därför presenterat en
            reform som vi kallar barntid som innebär att föräldrar kan få
            ersättning för att gå ned i arbetstid under småbarnsåren. Reformen
            ger fler människor möjlighet att minska sin arbetstid under småbarnsåren
            utan att förlora kontakten med arbetsmarknaden. Vi anser att barntid
            är ett betydligt bättre förslag än regeringens förslag om vårdnads­bidrag
            som riskerar att konservera könsroller och skapa jämställdhetsproblem
            34 . Vi tror också att barntid ger större effekter då fler kommer
            att kunna utnyttja den möjligheten i stället för vårdnadsbidraget
            och att det passar dagens moderna föräldrars behov av flexibilitet
            bättre. Barntidsförslagets möjlighet för båda föräldrarna att
            gå ned i arbetstid och dela på det praktiska föräldra­skapet ger
            fördelar ur både barn- och föräldraperspektiv. Barntid såsom Miljöpartiets
            förslag sett ut har inneburit en rättighet att gå ned i arbetstid
            till 75 % mot en ersättning på 2 500 kr per månad som har kunnat
            utnyttjas av båda föräldrarna samtidigt.
          </p>
          <p xml:id="i-WbgZom7hoaUBjdMpPB5EDv">
            Vi vill utveckla detta förslag vidare. Ambitionen är fortfarande
            att ersättningen ska utgå under småbarnsåren, att ersättningen
            ska kunna tas ut samtidigt av båda föräldrarna (i de fall det
            finns två föräldrar), att låginkomsttagare ska ha en reell möjlighet
            att använda ersättningen samt att ett jämställt uttag ska främjas.
            Vi studerar nu hur detta kan ske på bästa sätt. Bland annat överväger
            vi en inkomstrelaterad ersättning med ett golv och ett tak i stället
            för en fast summa. I vår budgetmotion i höst kommer vi att återkomma
            med förslag på en mer precis utformning av barntidsförslaget.
          </p>
          <head type="h1" xml:id="i-E3fgAKDKwF5j7g3G4e4K75">
            12 Utbildning en investering i framtiden
          </head>
          <p xml:id="i-TqArNxSbESLwq46cfmdGDo">
            För att Sverige ska kunna möta globaliseringens utmaningar krävs
            att vi återtar vår position som en ledande kunskapsnation. Genom
            en stor andel välutbildad arbetskraft kan vi skapa förutsättningar
            för en stark ekonomisk utveckling även i framtiden. Skolan spelar
            därför en avgörande roll för om framtidens Sverige ska karakteriseras
            av utveckling och framtidsoptimism eller av stagnation och ökade
            spänningar. Vi ser med stor oro på regeringens framtidsplaner
            för den svenska skolan.
          </p>
          <p xml:id="i-Es5EReCYzw646HGv65ohyn">
            Skolans uppgift är att ge varje elev en utbildning utifrån dennes
            egna förutsättningar. Insikten om att varje människa är unik måste
            även gälla inom skolan. En mångfald av skolor, med olika pedagogiska
            inriktningar och huvudmän, är en förutsättning för ett modernt
            skolväsende. Att en regering som kallar sig liberal vill vrida
            klockan tillbaka till den skola som fanns på 50-talet, genom att
            alltmer öka den statliga centralstyrningen, är för oss obegripligt.
          </p>
          <head type="h2" xml:id="i-PMKBGYo2SBMxqgcdPZAPTe">
            12.1 Regeringen svartmålar skolan
          </head>
          <p xml:id="i-F3mVbJxRjLW6DABN49rUpr">
            Vi delar inte den svartmålade bild av skolan som regeringen ger
            uttryck för. Det är sant att den svenska skolan står inför stora
            utmaningar i framtiden. Den demografiska förändring som skett
            i Sverige under de senaste två decennierna har i grunden förändrat
            förutsättningarna för skolans verksamhet. Men att den svenska
            skolan i detta förändringarnas tidevarv fortfarande står så stark
            som den gör är ett styrkebesked, inte ett katastroflarm. Däremot
            finns det många problem och det är hög tid att nu vidta kraftfulla
            åtgärder för att återigen placera svenska elever i toppen av kunskapsligan.
          </p>
          <p xml:id="i-L5rXCgZVujMGj1nHmVUSSS">
            Utgångspunkten för Miljöpartiets skolpolitik är att det är pedagogisk
            forskning som ska utgöra grunden för skolans utveckling. Om kunskaperna
            i skolan ska kunna öka måste de politiska besluten grunda sig
            på resultaten av forskning gjorda inom skolans område, inte på
            tyckandet från olika grupper i samhället eller enskilda ministrar.
          </p>
          <head type="h2" xml:id="i-XzVf57xGnDPJa4GjMXEPKi">
            12.2 Förstärkningar inom grundskolan
          </head>
          <p xml:id="i-7NwDLgvAZpo9iAC9F7PoHz">
            Regeringen gör helt rätt bedömning att det är för sent att försöka
            rätta till bristerna i elevernas kunskapsnivå först på gymnasiet.
            Detta måste påbörjas mycket tidigare.
          </p>
          <p xml:id="i-Xdve1GqzzA6hoo7vBLht9Q">
            Miljöpartiet kommer därför i höstbudgeten att återkomma till
            riksdagen med förslag på en satsning på elever med behov av särskilt
            stöd. Förutsättningarna för att klara skolgången med bra resultat
            är att man redan i de tidigare klasserna i grundskolan får det
            stödet som man behöver för att ta till sig kunskapen och utvecklas
            som människa.
          </p>
          <p xml:id="i-JqeDfUQPrWT8nk9DBQjYuv">
            Forskning visar att den enskilt största påverkan på en elevs
            studieresultat är föräldrarnas utbildningsnivå. Vi vill därför
            att skolorna ska få större möjlighet att bedriva verksamhet riktad
            mot den grupp elever som kommer från studieovana hem samt genom
            satsningar på speciallärare. Ett exempel på detta kan vara projekt
            med läxläsning efter skoltid som har visat sig framgångsrika på
            de ställen där de genomförts. Det är även för dessa elever som
            vikten av en god pedagogisk utbildning hos läraren är som störst.
          </p>
          <head type="h2" xml:id="i-KLkahjqVmUcNEVykF6754Z">
            12.3 Valfrihet och kvalitet i gymnasieskolan
          </head>
          <p xml:id="i-15bwydE7hbBbJ7r35pvW77">
            Alltför många elever börjar i dag på gymnasiet utan tillräckliga
            kunskaper inom ett eller ibland flera ämnen. Regeringen menar
            att de genom den presenterade gymnasie­reformen nu har vidtagit
            de åtgärder som krävs för att höja kvaliteten i gymnasieskolan.
            Tyvärr görs detta på bekostnad av minskad valfrihet för de enskilda
            eleverna att under sin gymnasietid byta inriktning och för de
            enskilda skolorna att erbjuda kurser inom sina specialområden.
            Vi vill i stället värna skolornas frihet och elevernas möjligheter
            att själva påverka inriktningen på sin utbildning.
          </p>
          <p xml:id="i-F6RgDJdTymarvBv8GrzYi6">
            De elever vars val på hösten i årskurs nio inte visar sig vara
            de rätta kommer i mycket stor utsträckning att hänvisas till framtida
            komvuxstudier, detta i en tid när regeringen dessutom gör allt
            för att minska platserna på komvux-utbildningarna runtom i landet.
            Vi ser stora risker med att många elever kommer att hamna mellan
            stolarna och därmed bli utan gymnasieutbildning. Eftersom gymnasieutbildning
            i dag i stort sett är ett krav på arbetsmarknaden blir risken
            för utslagning stor. Vi anser att detta är ett stort feltänk av
            regeringen.
          </p>
          <head type="h2" xml:id="i-HsFM4x3HZS8sZxpNpHF2Qf">
            12.4 Förskolan
          </head>
          <p xml:id="i-Fn8DwUfzWi7BDN8mGba9uq">
            Regeringen avser att i höst presentera en satsning på förskolan,
            i syfte att stärka förskolans pedagogiska uppdrag. Miljöpartiet
            stöder en satsning på förskolan och dess pedagogiska uppdrag,
            men varnar skarpt för att förskolan görs för lik skolan. Förskolans
            pedagogiska uppdrag definieras i förskolans läroplan och så måste
            det förbli. Det går utmärkt att utifrån den pedagogiska forskningens
            resultat stärka förskolans pedagogiska uppdrag, men då måste man
            utgå ifrån förskolans pedagogiska uppdrag och se hur man på ett
            lekande sätt kan gå in i lärandet.
          </p>
          <p xml:id="i-QZYfvWxi7BtGKMDhPgqguZ">
            Förskolans genuina arbetssätt bygger på att barnen i och genom
            leken kan tillägna sig kunskap på ett kreativt sätt. I leken kan
            de både lära sig svenska, engelska och matematik och många andra
            ämnen. Den glädje som präglar förskolans lärande arbets­sätt bygger
            på att lärandet utgår ifrån förskolans egen pedagogik. Utifrån
            de uttalanden som såväl utbildningsministern som finansministern
            och statsministern har gjort angående förskolan ser vi en stor
            risk för att de tyvärr inte är tillräckligt väl insatta i frågan
            och snarare vill se att grundskolans mera teoretiska arbetssätt
            införs på förskolenivå. Om så sker riskerar vi att förstöra mycket
            av den glädje över leken och lärandet som präglar förskolan, och
            det kan få pedagogiska konsekvenser mycket högre upp i åldrarna
            i skolan i form av att elever tappar lusten till lärandet ännu
            tidigare än i dag.
          </p>
          <head type="h2" xml:id="i-7iyPdEVyNdKQYw2bsELMRf">
            12.5 Högskola
          </head>
          <p xml:id="i-V72GQb52emPDj8eWpQ98Y2">
            Den högre utbildningen fyller en viktig funktion för det svenska
            samhället. Högskolor och universitet ska inte bara förse landet
            med välutbildad arbetskraft och bedriva forskning i världsklass,
            utan högre utbildning är en viktig del för många människors personliga
            utveckling. I Miljöpartiet vill vi slå vakt om alla dessa funktioner.
            Vi vill ha en fortsatt hög antagning till den högre utbildningen.
            Vi anser att högskolan ska utvecklas, att kvaliteten ska ökas
            och att studenternas situation måste förbättras.
          </p>
          <p xml:id="i-EYH3nUA8fV74PXVcamitjn">
            Kvaliteten inom den högre utbildningen måste höjas. Konsekvensen
            av dagens ersättningssystem till högskolorna har skapat en situation
            där studenter på många håll inte har kunnat erbjudas utbildning
            på den nivå som de har rätt till.
          </p>
          <p xml:id="i-YaWVfYT54QgxhL9y8Vn2Tz">
            Studenterna måste även kunna erbjudas rimliga levnadsvillkor.
            Under de senaste tio åren har studiemedlet sjunkit med ca 5 %
            jämfört med medellönerna för en lärare och industri­arbetare.
            Arbete vid sidan av sina studier ska vara en möjlighet för de
            studenter som så önskar och har möjlighet och inte ett tvång för
            att klara överlevnaden. Studenter som väljer att arbeta vid sidan
            av studierna ska dock inte bestraffas med indragna eller minskade
            studiemedel, därför bör fribeloppet på sikt höjas. Miljöpartiet
            driver också att studiemedlet bör höjas.
          </p>
          <p xml:id="i-8h52vCSGJApWZpb8FF7Da9">
            Det är också hög tid att nyansera bilden av studenten som den
            barnlösa ungdomen i studentkorridoren. I och med att det livslånga
            lärandet blir ett krav för människor för att kunna vara attraktiva
            på arbetsmarknaden blir studenter en allt mer heterogen grupp.
            Det måste vara möjligt att vara ensamstående mamma med tre barn
            och student, precis som det måste vara möjligt att vara student
            som ensamstående tjugoåring.
          </p>
          <head type="h2" xml:id="i-V5ffQRjfMeCWjbJefrAfBg">
            12.6 Förstärk forskningen
          </head>
          <p xml:id="i-2nKhrnnfZhZnJnDAFH9hLu">
            Kvaliteten inom forskningen bör förbättras. För detta krävs insatser
            inom en rad områden. Nödvändiga resurser för att svensk forskning
            ska kunna vara i världsklass måste finnas. Samarbetet mellan forskare
            och näringsliv bör fördjupas och utvecklas framför allt med fokus
            på teknik och produktutveckling. Vi vill även ge fler möjlighet
            att kunna bedriva akademisk forskning inom ramen för sin yrkesutövning.
            Och vi vill att möjligheterna för kommersialiseringen av forskningsresultat
            förstärks ytterligare.
          </p>
          <p xml:id="i-DJEXjRDAqsouMXYT2pRSig">
            I högskolelagen står det klart och tydligt att hållbar utveckling
            ska vara en del av all forskning och utveckling och genomsyra
            hela lärosätenas verksamhet. Tyvärr har regeringens åtgärder inom
            dessa områden varit allt annat än klara och tydliga. I stället
            för att öka trycket på högskolor och universitet för att se till
            att hållbar utveckling verkligen blir en integrerad del av all
            verksamhet, har regeringen tagit bort skyldigheten för dessa att
            redovisa hur de arbetar med miljöledningssystem.
          </p>
          <head type="h1" xml:id="i-9f5GcTyAFBJP8YdB1UaQfG">
            13 Rättvisa, solidaritet och hållbarhet
          </head>
          <p xml:id="i-PWUJ5Hi6NbUZSqpAQxTZMs">
            Vi har pekat ut fyra viktiga reformområden: klimat, skola och
            barn, företagande och tid och folkhälsa. Inom dessa områden kommer
            Miljöpartiet att ta fram förslag som svarar mot de stora samhällsproblem
            som vi ser framför oss. Vi kommer att utveckla ny politik och
            nya lösningar.
          </p>
          <p xml:id="i-CT1YTnjg21TvrtSQHG5gxN">
            Men även andra områden är högt prioriterade. Miljöpartiet har
            alltid arbetat hårt för de utsatta i samhället, för svagare grupper
            och för ökad solidaritet, medmänsklighet och rättvisa. Fortsatta
            viktiga områden för Miljöpartiet är bl.a. jämställdhet, migration,
            säkerhet och sårbarhet.
          </p>
          <head type="h2" xml:id="i-9GYGaBWqH9qDhKs3WvN6a4">
            13.1 Jämställdhet
          </head>
          <p xml:id="i-S4ca4NFP6b5NgoyqHmEFHq">
            Bristen på jämställdhet är ett av vår tids stora samhällsproblem
            och en mycket viktig frihetsfråga. Trots att representationen
            av kvinnor på politiska maktpositioner i Sverige är bland de bästa
            i världen, genomsyras samhället av strukturella problem som bl.a.
            försämrar kvinnors rätt till sjukvård, arbete, lika lön samt kränker
            kvinnors rätt till sin kropp och integritet. Regeringens ambitioner
            på jämställdhetsområdet har hitintills varit mycket begränsade
            och de resurser som avsatts för jämställdhetsåtgärder används
            inte. Miljöpartiet kommer i höst att återkomma med förslag på
            hur de särskilda medel för jämställdhetsåtgärder som finns budgeterade
            bör användas.
          </p>
          <p xml:id="i-74Vr7JeatCiVQ4HC3Kre3k">
            Miljöpartiet ser stora behov av jämställdhetsinsatser i hela
            samhället och över alla politiska områden.
          </p>
          <p xml:id="i-VobGBjo9kXRpHhmg9MmkCG">
            Uttaget av föräldraförsäkringen är fortfarande väldigt ojämn.
            Kvinnor tar ut ungefär 80 % av tiden och män 20 %. Miljöpartiet
            menar att föräldraskap är ett ansvar som både män och kvinnor
            tar på sig. Att vara förälder är inte begränsat till kvinnor.
            Regeringens jämställdhetsbonus ser vi inte som tillräcklig för
            att komma till rätta med detta problem. Tvärtom visar tillgänglig
            forskning att förhållandet mellan ekonomisk ersättning och uttag
            av föräldraförsäkring är ganska svagt. Vi anser att individualiseringen
            av föräldraförsäkringen bör utökas genom att antalet reserverade
            dagar ökar till en tredjedel för varje förälder.
          </p>
          <p xml:id="i-KV5tjrfhPLHn5w9YikXhiu">
            Egen lön och möjligheter till egen försörjning handlar i grunden
            om möjlighet till självständighet och frihet. En lägre värdering
            av kvinnodominerat arbete och yrkesval gör att kvinnor begränsas
            i löneutveckling och karriärmöjligheter och även får en lägre
            pension. Åtgärder för jämställda löner är helt avgörande för att
            åstadkomma ett jämställt samhälle. Miljöpartiet verkar för jämställda
            löner. Tillsammans med facken, progressiva företag och framsynta
            kommuner och landsting tror vi att det går att göra betydligt
            mer för att få till stånd jämställda löner.
          </p>
          <p xml:id="i-2TC5dzx1jJTP35EyY5SUxY">
            Kvinnors deltidsarbete innebär icke jämställda förhållanden på
            arbetsmarknaden och ojämställdhet i hemmet och i förhållande till
            anhöriga. Det är kvinnorna som i högre grad än männen tar hand
            om barnen och andra anhöriga. Likaså är det kvinnorna som i större
            utsträckning tar hand om hushållssysslorna. I många branscher
            är det fortfarande fullständigt självklart att erbjuda heltidsanställning
            till män, medan det är mycket vanligt att kvinnor får deltidsanställning.
            Ungefär en miljon personer arbetar i dag deltid cirka tre fjärdedelar
            av dessa är kvinnor. Deltidsarbetet, och därmed också heltidsarbetet,
            är således icke jämställt fördelat. Miljöpartiet anser att det
            är en prioriterad fråga att öka jämställdheten på arbetsmarknaden.
          </p>
          <p xml:id="i-2sEgZZsng2dGCUhaaUVyf8">
            En viktig orsak till ojämställdhet är att arbetsmarknaden är
            könsuppdelad. Det gäller såväl inom den privata som den offentliga
            sektorn, där det finns en arbetsmarknad för män och en för kvinnor.
            Vi vill bryta detta och stimulera pojkars och mäns intresse för
            kvinnodominerade branscher och på motsvarande sätt stimulera flickors
            och kvinnors intresse för mansdominerade branscher. Studievägledare
            och lärare bör verka för att uppmuntra elever att våga välja ett
            yrke som går emot de könsstereotypa föreställningarna om vad som
            är passande för det egna könet. Målet är att yrke ska väljas efter
            individens intresse.
          </p>
          <head type="h2" xml:id="i-PTs972hE9A2n56BqAfvYBY">
            13.2 Migration
          </head>
          <p xml:id="i-REWeAwG5QCLYdGfb2z5JHf">
            Migrationspolitiken är beroende av och avgörs av vår omvärld.
            Krig, konflikter, miljö­katastrofer, dåligt förvaltade stater,
            fattigdom och andra missförhållanden leder till att människor
            lämnar sina länder för att söka skydd eller få ett bättre liv.
            I en värld i ständig förändring menar vi att migrationspolitiken
            måste vara både flexibel och generös. Öppna gränser och möjligheter
            för människor att röra på sig är en av de absolut viktigaste frågorna
            för att skapa en mer rättvis värld där alla människor har en möjlighet
            till fred och utveckling.
          </p>
          <p xml:id="i-NwqHf2YWJ77M4qdFsVWCKY">
            Vi behöver öppna upp fler vägar att komma hit för att arbeta.
            Därför har Miljöpartiet tillsammans med regeringen lagt fram förslag
            på regler som ökar möjligheterna till arbets­kraftsinvandring.
            Det kommer att ha stor betydelse för Sveriges förmåga att möta
            både dagens och framtidens utmaningar på arbetsmarknaden. På detta
            sätt skapas möjligheter till laglig migration. Vi vill ha en öppnare
            värld. Det ska inte vara förbehållet oss inom EU att röra sig
            fritt över gränser. Migration är en positiv del av en alltmer
            globaliserad värld. Vårt samhälle berikas och görs mer dynamiskt.
          </p>
          <p xml:id="i-3MfRf9JazvUbE6fQH9iAph">
            Att ge skydd till människor som riskerar förföljelse är en folkrättslig
            skyldighet. Varje asylsökande har rätt till en fullständig och
            korrekt prövning av sin sak. Barnens bästa måste alltid komma
            i första rummet även i migrationsprocessen; barns egna asylskäl
            måste vägas in.
          </p>
          <p xml:id="i-Tq5RZ9uddXTuQHGrftBTCe">
            Människor flyr till Sverige i förhoppningen om att kunna skapa
            ett bättre liv här med förbättrade livschanser för sig själva
            och sina anhöriga. De som kommer hit ska få ett värdigt bemötande,
            som präglas av humanitet, omtanke och empati. De som flyr från
            ekonomisk misär har till skillnad från dem som flyr politisk förföljelse
            inget inter­nationellt skydd. Miljöpartiet anser att detta är
            en brist i det internationella regelverket.
          </p>
          <p xml:id="i-2EAcxexyoJT72jCE7k5Spn">
            Miljöpartiet är starkt kritiskt mot de inskränkningar i den svenska
            asylrätten som blivit följden av harmoniseringen till det gemensamma
            EU-regelverket under de senaste åren. Vi är kritiska till begränsningar
            som sker vad gäller anhöriginvandringen och vi är kritiska till
            att ansökan måste ske utanför Sveriges gränser även i fall där
            detta är helt orimligt. Vi anser inte att den flyktingpolitik
            som regeringen bedriver i Sverige är human och rättssäker.
          </p>
          <p xml:id="i-K8GQx9Y3fQBsfRUNXU2bd">
            Sverige har ett av Europas mest restriktiva regelverk när det
            gäller tillgång till vård för asylsökande och gömda flyktingar.
            Gömda och papperslösa kan få akutsjukvård, men måste betala den
            verkliga kostnaden själva. Dessa grupper, som oftast har begränsade
            ekonomiska resurser, är marginaliserade och utsatta, har inte
            råd att söka vård och kan bli nekade om de inte kan betala. Miljöpartiet
            menar att regeringen måste agera i den här frågan och omedelbart
            förbättra tillgången till vård för asylsökande och papperslösa.
          </p>
          <p xml:id="i-JurWSCCj5uwz7WW1y66hqo">
            Vi anser att det är både inhumant och ett slöseri med resurser
            att inte ge de pappers­lösa en möjlighet att fortsätta att bidra
            till vårt samhälle och vill därför att riksdagen skyndsamt uppmanar
            regeringen att lösa situationen. Det enklaste sättet vore att
            införa en regularisering, dvs. en tillfällig amnesti, för alla
            dem som fick ett avvisningsbeslut enligt den tidigare utlänningslagstiftningen,
            eller kan visa att de har ett arbete, men som ändå fortfarande
            befinner sig i landet, om de inte begått grova brott under vistelsen
            i Sverige och på hjälpligt sätt kan visa sin identitet.
          </p>
          <p xml:id="i-9aTPSGTrvuhXYSkxbUV5sG">
            I dag utses offentliga biträden enligt utlänningslagen av Migrationsverket.
            Detta är fel och avviker från hur offentliga biträden utses enligt
            exempelvis lagar om psykiatrisk tvångsvård, rättspsykiatrisk tvångsvård,
            vård av unga eller vård av missbrukare. Det avviker dessutom från
            hur förfarandet med offentliga försvarare i brottmålsprocessen
            hanteras. I samtliga dessa fall utses det offentliga biträdet
            eller ombudet av domstolen och inte av den handläggande myndigheten.
            Skälet till detta är förstås att myndigheten kan ha ett intresse
            av att en viss person utses som biträde eller ombud, liksom att
            myndigheten inte hanterar ärendet helt objektivt. Detta system
            måste förändras så att rättssäkerheten i asylprocessen stärks.
          </p>
          <head type="h2" xml:id="i-RBcihgebfWiQDatohLRDUm">
            13.3 Miljöpolitik med helhetssyn
          </head>
          <p xml:id="i-71XU4vnZNTF9JwesGxDADt">
            Hela vårt samhälle förutsätter ett fungerande ekosystem. Vi kan
            inte i längden tära på naturkapitalet. En hög nivå på miljöskydd
            är nödvändig. Den pågående klimat­förändringen visar vad som händer
            när vi tänker kortsiktigt. Utarmning av naturens väv och spridning
            av kemikalier är andra hot mot vår välfärd och vår hälsa. De 16
            miljö­kvalitetsmålen som antagits av riksdagen är ett uttryck
            för vad vi måste uppnå.
          </p>
          <p xml:id="i-V7vqiYdYA7jMSH26Jmb9qM">
            Den nya fördjupade utvärderingen från Miljömålsrådet belyser
            problemet. Fler än hälften av målen bedöms nu vara svåra att nå
            utan nya, kraftiga åtgärder. Regeringen tar inte hotet på allvar.
            Illustrativt är att man drog ned på anslagen för skydd av biologisk
            mångfald i budgetpropositionen för 2008, i hopp och tro om att
            man ska kunna hitta billigare sätt att nå målen i framtiden. Man
            minskar takten i utvecklingen av skyddet, när den behöver öka.
            Man lägger fram en politik för att öka uttaget av skog och säger
            att man ska återkomma om miljömålet sedan.
          </p>
          <p xml:id="i-6uHLn7Fo4U3qVs7HGubaKu">
            Sveriges miljöpolitik har alltmer kommit att enbart handla om
            att genomföra det vi varit med om att besluta gemensamt på EU-nivå.
            På område efter område ger Sverige upp sin tätposition och minskar
            våra möjligheter att vara pådrivande i EU och inter­nationellt.
            Alltför ofta försöker regeringen i stället urholka EU:s arbete
            för att få fördelar för vissa intressen i Sverige. Vi menar i
            stället att Sverige bör värna sitt goda rykte i miljösammanhang
            och ta det ansvar vi vet är nödvändigt.
          </p>
          <p xml:id="i-2o4yVSzeWdxPrhPmQ8mETS">
            Vi tycker inte man kan skjuta ansvaret på framtiden, eller på
            någon annan. Vi måste bidra med det vi kan. Miljömålsrådet uppskattar
            att det kommer att kosta 510 miljarder kronor per år i ökade statliga
            utgifter för att nå miljömålen. Det är mycket pengar. Men som
            Sternrapporten visade om klimatförändringen blir det ännu dyrare
            att skjuta miljö­problemen på framtiden.
          </p>
          <p xml:id="i-8bXaMUuzBWxkz1xLwE9gVV">
            Försiktighetsprincipen är en viktig princip inom miljöpolitiken.
            Har vi väntat tills det är överbevisat att något leder till problem
            har vi väntat för länge. Trots att regeringen lyfter upp och skriver
            om försiktighetsprincipen i vårpropositionen menar vi att de inte
            förstått dess innebörd. I stället har man vänt upp och ned på
            begreppet, man är försiktig med att ställa krav på företagen och
            alltför försiktig med att leverera lösningar. Försiktighetsprincipens
            ställning måste återupprättas och stärkas.
          </p>
          <p xml:id="i-FmX6U8WK5GbxhyiqxagRgP">
            Vi vill öka anslagen inom miljöpolitiken. Vi vill öka kunskapen.
            Men vi vill också handla utifrån den kunskap som redan finns.
            Vi måste minska utsläppen av växthus­gaser och anpassa oss till
            den klimatförändring vi inte kan undvika. Vi måste öka skyddet
            av biologisk mångfald och ekosystemen som kommer att utsättas
            för alltmer stress i skogen, i jordbruket, i våra våtmarker och
            vattendrag och i våra hav. Vi måste minska spridningen av kemikalier,
            bl.a. genom att genomföra EU:s nya kemikaliepolitik. Vi måste
            desarmera de tickande miljöbomberna i förorenade områden till
            land och till havs. Vi måste minska utsläppen i luften så att
            det blir frisk luft också i våra städer. Vi måste minska övergödningen
            så att våra hav kan bli friska och levande. Genomförandet och
            efterlevnaden av våra miljöregler måste förbättras.
          </p>
          <p xml:id="i-PzYyxke9eqr1nkbsAAsTT6">
            Vi får inte blunda för målkonflikter. De finns, framför allt
            mellan ekonomin för etablerade företag på kort sikt och god hushållning
            på längre sikt. Vi måste också söka synergieffekter, lösningar
            som förbättrar på flera sätt, som att satsa på effektivare energianvändning
            och rötning av avfall för att producera biogas.
          </p>
          <p xml:id="i-KjFZoCE8fWPUxuateTjwUE">
            Då utmaningen är så stor är det viktigt att vi handlar på ett
            sätt som är effektivt. Det innebär flera olika styrmedel. Det
            krävs både bidrag, ny teknik, miljöskatter, information och beteendeförändringar.
            Miljöpolitik är en politik som bygger på ansvar och solidaritet.
            Tar vi inte vårt ansvar, här och nu, är det våra barn som får
            betala priset.
          </p>
          <head type="h2" xml:id="i-4dmrv1xEfyX2ZUD5AkeVUk">
            13.4 Grönare näringar
          </head>
          <p xml:id="i-WqspFES7f8qyPCcUZBD24S">
            Hur vi sköter de areella näringarna är avgörande för vår ekonomi,
            landsbygd och natur. För att klara en uthållig utveckling behövs
            en helhetssyn som saknats i många år. Politiken har inriktats
            på kortsiktigt ekonomiskt tänkande. Det straffar sig i längden,
            både i miljön, i bygden och i ekonomin.
          </p>
          <p xml:id="i-9Emz9duvZMpbf4emLqxTkz">
            Det tydligaste exemplet är fiskeripolitiken. I tron om att det
            var bra för fiskeri­näringen har man år efter år beslutat om allt
            för stora uttag av fisk från våra hav. Resultatet är plundrade
            bestånd, utarmade hav och dålig lönsamhet och förlorad framtidstro
            i näringen. Vi har en överetablering, inte i relation till efterfrågan,
            utan i relation till resursbasen. Det håller inte. Nu måste staten
            satsa pengar på att minska näringen under ordnade former. Vi måste
            anpassa fisketrycket till beståndet, särskilt torsken behöver
            en time-out för att återhämta sig.
          </p>
          <p xml:id="i-MCDZbA8sHW6HetJMZe8jxv">
            Vi riskerar att få samma situation för vår skog. Efterfrågan
            stiger på alla håll. Det går att öka produktionen i skogen, men
            inte hur mycket som helst. Vi kan inte lösa ett miljöproblem genom
            att förvärra andra. Vi måste värna både klimatet och vårt ekosystems
            förmåga att ge oss de ekosystemtjänster vi i förlängningen lever
            av. Vi måste arbeta med produktionen och miljön hand i hand. Vi
            måste både skydda de rester vi har av mer naturlig skog och öka
            miljöhänsynen i skogsbruket.
          </p>
          <p xml:id="i-WbDFuspp5MDUDmUZyXgjf2">
            Vårt jordbruk producerar inte bara mat utan också andra nyttigheter,
            för våra landskap och vår natur. Vi måste minska lantbrukets bidrag
            till utarmningen av biologisk mångfald, övergödning, spridning
            av miljögifter och utsläpp av växthusgaser.
          </p>
          <p xml:id="i-9sMwBNBt6Ps7YcRnuQ2hUm">
            Miljöpartiet har drivit igenom en stor ökning av miljöstödet
            till lantbruket. Men det räcker inte. Vi måste få ett mer ekologiskt
            anpassat lantbruk. Det ställer krav på både producenter och konsumenter,
            krav som vi alla vinner på i längden. Vi vill öka stödet till
            ekologisk produktion. Vi vill också öka jordbrukets energiproduktion,
            bl.a. genom ökad biogasproduktion.
          </p>
          <p xml:id="i-DHVV5zdg8QVEyyHKSumjLk">
            Ny teknik har mycket att ge. Men all ny teknik är inte bra. Regeringen
            har i EU agerat konsekvent för att godkänna nya genmodifierade
            organismer (GMO). Regeringen har stött försöken att köra över
            andra EU-länder som velat gå längre med miljöskydd genom att vägra
            godkänna vissa GMO-grödor.
          </p>
          <p xml:id="i-YSMAJKcvAHwN2eqgQVRduZ">
            Regeringens politik har gått ut på att blunda för miljöproblemen
            och öka onödiga bidrag till lantbruket. Till exempel genom att
            staten tar över kostnaden för djurskydds­tillsyn, i strid mot
            den princip som gäller för andra näringar att miljötillsynen ska
            avgiftsfinansieras. Bidragen och förmåner kommer inte att lösa
            landsbygdens problem. Landsbygden likväl som miljön behöver långsiktighet
            och helhetssyn.
          </p>
          <head type="h2" xml:id="i-Jqd1gU7toxkAjckZ8jhiWb">
            13.5 Försvar och sårbarhet
          </head>
          <p xml:id="i-AjAB3zuAQ8nEBJ8eEJRR38">
            Miljöpartiet välkomnar att regeringen flaggar för ytterligare
            besparingar inom försvaret. Regeringens ambition är att spara
            ytterligare 650 miljoner kronor nästa år, vilket betyder att den
            totala besparingen blir 1,3 miljarder för år 2009.
          </p>
          <p xml:id="i-Gz5Bs8rygM1UpQuifN9Ndj">
            Regeringen håller också fast vid att det går att minska försvarskostnaderna
            med 34 miljarder. Miljöpartiet välkomnar den inriktningen trots
            att vi har högre ambitioner än så.
          </p>
          <p xml:id="i-DhtjjzmGN6rqv7HpsUNSzR">
            Det vi är kritiska till i vårbudgeten är att regeringen fortsätter
            osthyvlandet på befintliga resurser. I stället måste planeringen
            utgå från de behov och krav som 2000-talets säkerhetspolitiska
            situation ställer på oss som stat i ett alltmer internationaliserat
            samhälle.
          </p>
          <p xml:id="i-Fs8UCsQ5diDzCYaeHFww5m">
            Politiken måste utgå från en helhetssyn. Hoten mot det svenska
            samhällets säkerhet kan inte mötas med militära medel utan måste
            motverkas på en lång rad andra sätt. Hit hör terrorism, miljöhot,
            klimatförändringar, narkotika- och drogrelaterad brottslighet,
            ekonomisk brottslighet, allvarliga dataintrång och sabotage m.m.
            Dessa hot ter sig i dag betydligt mer konkreta än de traditionella
            militära hoten från andra stater mot Sverige. Miljöpartiet kommer
            i höstens budget för 2009 att lägga en budget utifrån den världsbild
            som en enig försvarsberedning lämnade i december.
          </p>
          <head type="h2" xml:id="i-V2ch8K7csSY4tXVCB9ZmyU">
            13.6 Folkhälsa och social rättvisa
          </head>
          <p xml:id="i-T5Dn6cQccYqVxSnra4vpag">
            Regeringen gör en felaktig analys och saknar ett förebyggande
            perspektiv i sina satsningar på många områden. Det kommer också
            till uttryck när det gäller hälso- och sjukvården.
          </p>
          <p xml:id="i-KA19E4SNMEStb39QnzSVWb">
            Regeringen har t.ex. en folkhälsopolitik där man i stort sett
            bortser från strukturella förhållandens inverkan på folkhälsan.
            Man väljer i stället ett ensidigt individperspektiv.
          </p>
          <p xml:id="i-NFh8V7TTG1x9UCtuJZSRcZ">
            Det övergripande målet för folkhälsopolitiken är att skapa samhälleliga
            förut­sättningar för en god hälsa på lika villkor för hela befolkningen.
            Att utjämna skillnader i hälsa bland befolkningen handlar också
            om att minska andra skillnader i levnadsvillkor. Regeringens politik
            har tvärtom ökat dessa skillnader genom att t.ex. försvåra situationen
            för arbetslösa och sjukskrivna, bl.a. genom sänkta nivåer och
            hårdare krav.
          </p>
          <p xml:id="i-GoK2raMZkzFFqWucgsNt9i">
            På tandvårdsområdet har regeringen gått fram med en tandvårdsreform
            som visserligen minskar risken att få mycket höga kostnader, men
            många människor kommer att ha svårt att få råd med tandvård upp
            till gränsen för subventionen. Tandvård blir generellt dyrare
            och förslaget bygger inte på ett förebyggande tankesätt för att
            minska behov av tandvård generellt.
          </p>
          <p xml:id="i-GQpFvpbk1qwSDTJNGYURYy">
            Trots retorik om stora satsningar på psykiatrin har alltför lite
            gjorts som förbättrat situationen för psykiskt sjuka i realiteten.
          </p>
          <p xml:id="i-JEBSdKJrRchdMMoKChSD4A">
            Miljöpartiets politik bygger på ett förebyggande perspektiv.
            Ett offensivt folkhälso­arbete är grundläggande för all politik,
            och berör alla politikområden.
          </p>
        </div>
        <div type="motSignatures">
          <list>
            <item xml:id="i-VQEyTqJ7XLd9TmXJZ6578M">
              Maria Wetterstrand (mp)
            </item>
            <item xml:id="i-KRs5za6E6PMiomtWPT3EqB">
              Peter Eriksson (mp)
            </item>
            <item xml:id="i-Dp2SPMSzMAZchnHPiN2g5B">
              Mikaela Valtersson (mp)
            </item>
            <item xml:id="i-5mNTnJ2oyEMyC6VvD4psP8">
              Max Andersson (mp)
            </item>
            <item xml:id="i-DrHxyFcpyqSvHHL8p7KyUd">
              Per Bolund (mp)
            </item>
            <item xml:id="i-MtvYpN7zvfcCDSuetdgtHU">
              Bodil Ceballos (mp)
            </item>
            <item xml:id="i-99hhB9kYCk4ppgccVtHsSL">
              Esabelle Dingizian (mp)
            </item>
            <item xml:id="i-tsekgLsKdFJKqBrLVmSy7">
              Tina Ehn (mp)
            </item>
            <item xml:id="i-BuM9qJ8S5pSAVPfXhrWdZx">
              Gunvor G Ericson (mp)
            </item>
            <item xml:id="i-FD6fjLMgj7mGHch2kUy6Vq">
              Ulf Holm (mp)
            </item>
            <item xml:id="i-HAJcMnoe4Bmbco9QVyFAr">
              Mikael Johansson (mp)
            </item>
            <item xml:id="i-AmG9rUcL9WU9yT9iu1FSMG">
              Mehmet Kaplan (mp)
            </item>
            <item xml:id="i-X6MT1RRiwSCDjdf14kp5YZ">
              Helena Leander (mp)
            </item>
            <item xml:id="i-HARRzRuJ3cmwQCpu8sG54W">
              Jan Lindholm (mp)
            </item>
            <item xml:id="i-MxYCDQoEg3k1JmcF1gSKbA">
              Thomas Nihlén (mp)
            </item>
            <item xml:id="i-Cm45vCT9PKznt6JdGzQUKW">
              Mats Pertoft (mp)
            </item>
            <item xml:id="i-4kpANjvt1qoyjYiDC35LBR">
              Lage Rahm (mp)
            </item>
            <item xml:id="i-HRYCr4tn9MsB25ueMYiRsS">
              Peter Rådberg (mp)
            </item>
            <item xml:id="i-XJDfYFyNDvwP8fbuoQtKmP">
              Karin Svensson Smith (mp)
            </item>
          </list>
        </div>
      </div>
    </body>
  </text>
</TEI>
