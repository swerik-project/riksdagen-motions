<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00403">
  <teiHeader>
    <fileDesc>
      <titleStmt>
        <title>Stärkande av den svenska modellen</title>
        <author corresp="i-SZKUTdtCrCo58yNCQsH76">av Ylva Johansson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stärkande av den svenska modellen</title>
          <idno type="rdwebb">GY02A403</idno>
          <rs type="number">A403</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A403/text</ref>
          <ref type="dokument_url_html">http://data.riksdagen.se/dokument/GY02A403</ref>
          <ref type="dokumentstatus_url_xml">http://data.riksdagen.se/dokumentstatus/GY02A403</ref>
          <ref type="doc">http://data.riksdagen.se/fil/4B5E6521-0951-44B5-AAEA-E18DA5B11FDA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AQAc7L3yWtMcgD3r6CxRHG</idno>
            <name>Maria Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UQcnRomhD3QwUvHJm9NQo2</idno>
            <name>Johan Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5Eq8EMsaTFyzYQzP7AM1mR</idno>
            <name>Kerstin Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-28bvzXop5Z8wk7j3YP6mH6" type="signed"/>
        <correspContext corresp="i-28bvzXop5Z8wk7j3YP6mH6">
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-YMP8nuJqySuXaujevkGpSV"/>
          <note type="signatory" corresp="i-AQAc7L3yWtMcgD3r6CxRHG"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-LdjfMsG9pY1LY9yx58k2gm"/>
          <note type="signatory" corresp="i-UQcnRomhD3QwUvHJm9NQo2"/>
          <note type="signatory" corresp="i-5Eq8EMsaTFyzYQzP7AM1mR"/>
        </correspContext>
        <correspAction xml:id="i-E5UEW3YqRkYWmWAUQ2nQ4d" type="assigned"/>
        <correspContext corresp="i-E5UEW3YqRkYWmWAUQ2nQ4d">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7kJ6X98taNyKWa5EGzmyha" type="motBody">
        <div xml:id="i-AjChNwLxsBYw8e6Xz4x8o8" type="motProposal" subtype="förslag">
          <head xml:id="i-KprYaQumDzprQAztstzwAY">
            Förslag till riksdagsbeslut
          </head>
          <list xml:id="i-SfCPNpdJQZyMeMsxnYn3hT" style="ol">
            <item xml:id="i-8ctKWoBPVPtSXHttuv7NqG">
              Riksdagen tillkännager för regeringen som sin mening vad som
              anförs i motionen om att riva upp lex Laval.
            </item>
            <item xml:id="i-MuD8nmZ5Xbd2Vxs1qi9X6e">
              Riksdagen tillkännager för regeringen som sin mening vad som
              anförs i motionen om behovet av att utländska företag som har
              verksamhet i Sverige registrerar sin närvaro här. 1
            </item>
            <item xml:id="i-MEsfaU2ffQWYBxq7guaFjw">
              Riksdagen tillkännager för regeringen som sin mening vad som
              anförs i motionen om behovet av att EU antar ett juridiskt bindande
              socialt protokoll. 2
            </item>
            <item xml:id="i-CdqJrBr6ZbwoghnM6wPoYE">
              Riksdagen tillkännager för regeringen som sin mening vad som
              anförs i motionen om behovet av initiativ på EU-nivå för att förändra
              delar av utstationeringsdirektivet.
            </item>
            <item xml:id="i-6LVDxZceAgZyaTH6HUMtq6">
              Riksdagen tillkännager för regeringen som sin mening vad som
              anförs i motionen om att snarast ratificera ILO 94.
            </item>
            <item xml:id="i-85orADbmyN56zJbQRPjz8Z">
              Riksdagen tillkännager för regeringen som sin mening vad som
              anförs i motionen om att företrädesrätten vid återanställning
              inte får sättas ur spel vid anlitande av bemanningsföretag.
            </item>
            <item xml:id="i-E3DjebyQWxfooLWnbfHoiH">
              Riksdagen tillkännager för regeringen som sin mening vad som
              anförs i motionen om en ny lagstiftning för att öka möjligheten
              till tills-vidareanställning.
            </item>
          </list>
          <p xml:id="i-tHgKFq6o8JfDJe2jhXb3f">
            1 Yrkande 2 hänvisat till NU.
          </p>
          <p xml:id="i-4E7MXojKwTUroUvUKmd21s">
            2 Yrkande 3 hänvisat till UU.
          </p>
        </div>
        <div xml:id="i-UY7hetnHeKv2Cc5qokZWHk" type="motContent">
          <head xml:id="i-VN9cJ6g6fFEkAQQ5d35k56" type="h1">
            Motivering
          </head>
          <p xml:id="i-LGM8iB9GDeb2uSXW8u6gHH">
            Regeringen har valt att försämra anställningsskyddet genom omfattande
            förändringar i LAS-regler om tidsbegränsade anställningar. Detta
            har resulterat i att EU-kommissionen anser att Sverige bryter
            mot de EU-regler som syftar till att förhindra missbruk av upprepade
            tidsbegränsade anställningar. I lex Laval har regeringen även
            gått längre än vad Lavaldomen kräver. Det innebär att man valt
            att belöna företag som inte betalar avtalsenliga löner och som
            diskriminerar löntagare från andra länder som arbetar i Sverige.
            Möjligheten för de fackliga organisationerna att värna löner och
            villkor har försämrats. Detta skapar en lönepress nedåt. Detta
            är fel väg att gå.
          </p>
          <p xml:id="i-Kym7bKx1yHG6qGpFrrqy4c">
            Vi socialdemokrater har en helt annan vision för Sverige. Sveriges
            framtid ligger inte i att konkurrera med låga löner utan med hög
            kompetens. Det kräver bland annat investeringar i utbildning,
            forskning och innovationsfrämjande insatser. Stark konkurrenskraft
            är för oss socialdemokrater förknippad med ett väl fungerande
            arbetsrättsligt skydd för arbetstagarna. Arbetsgivare ska inte
            stapla visstidsanställningar på varandra för att undvika att ge
            fasta anställningar till dem som varit anställda länge.
          </p>
          <p xml:id="i-6yAKjZihHKC5W8NtmgoAR6">
            Alla som arbetar i Sverige ska behandlas lika. Vi vill riva upp
            lex Laval, revidera utstationeringsdirektivet och verka för att
            EU antar ett juridiskt bindande socialt protokoll för fackliga
            rättigheter. Vi vill också se över lagstiftningen när det gäller
            företags och organisationers anlitande av bemanningsföretag. Företrädesrätten
            vid återanställning får inte sättas ur spel när arbetsgivare hyr
            in personal från bemanningsföretag. Svenska kollektivavtal ska
            gälla alla som arbetar på svensk arbetsmarknad. Vi vägrar att
            acceptera att löntagare ställs mot löntagare i en underbudskonkurrens
            som missgynnar seriösa arbetsgivare. I denna motion presenterar
            vi ett antal förslag som syftar till att skapa ett arbetsliv med
            trygga och goda arbetsvillkor.
          </p>
          <head xml:id="i-44T1VEzf4mEtYUj2M26q1k" type="h2">
            Den svenska arbetsmarknadsmodellen en viktig konkurrensfördel
          </head>
          <p xml:id="i-4g9NYNmYYEADSnE22R7yxP">
            Svensk arbetsmarknad kännetecknas sedan länge av en utvecklad
            partsrelation som, med undantag av övriga Norden, framstår som
            unik. Det omfattande partssystemet som reglerar förhållandena
            på arbetsmarknaden baseras på centrala parter som sluter kollektivavtal
            och sedan själva tolkar och tillämpar dessa avtal på arbetsmarknaden.
          </p>
          <p xml:id="i-UXbDAxCRqrAu76X1yBHUj2">
            Som en konsekvens av detta är den arbetsrättsliga lagstiftningen
            mindre omfattande och mindre detaljreglerad jämfört med i många
            andra länder. Svensk arbetsrätt bygger på ett system med egen
            rättskipning där parterna på central och lokal nivå förhandlar
            och löser problem. Arbetsrätten i Sverige lämnar därför många
            öppningar för parterna att hitta flexibla lösningar som är anpassade
            till olika förhållanden på arbetsmarknaden inom ramen för gällande
            kollektivavtal och lagstiftning. Den flexibilitet som detta medför
            har tjänat svensk arbetsmarknad väl och medverkat till en hög
            omställningsförmåga och ekonomisk tillväxt med bevarande av sociala
            hänsyn och trygghet för arbetstagarna. En viktig förutsättning
            för att den svenska modellen ska fungera väl även i framtiden
            är möjligheten att teckna kollektivavtal, något som i sin tur
            kräver en hög facklig organisationsgrad.
          </p>
          <head xml:id="i-KC5ztHDYRqMXdiF6mNHsTm" type="h2">
            Riv upp lex laval
          </head>
          <p xml:id="i-XjTGTEzsjyjVMFsuy7ddF3">
            Rörlighet över gränser och öppenhet inför invandring är viktiga
            drivkrafter för ekonomisk utveckling. Men detta får inte användas
            som en förevändning att försämra arbetstagarnas villkor. För oss
            socialdemokrater är det självklart att de som arbetar i Sverige
            ska ha lika lön och lika villkor oavsett varifrån de kommer. Svenska
            kollektivavtal ska gälla alla som arbetar på svensk arbetsmarknad.
          </p>
          <p xml:id="i-73E35GsGgyCNmKdTSD3tPj">
            Detta är tyvärr ingen självklarhet. Dagligen ser vi exempel på
            lönedumpning och osund konkurrens. Många som kommer hit för att
            jobba tvingas arbeta för usla löner och på usla villkor. Skyddsutrustningar
            saknas ofta. Många bor under miserabla förhållanden. EG-rättens
            bestämmelser om fri rörlighet används av oseriösa företag för
            att konkurrera med lägre löner och dumpade villkor. Denna utveckling
            är oacceptabel.
          </p>
          <p xml:id="i-CHEaNpihzEaHgcxsvLReKq">
            Efter den så kallade Lavaldomen måste regelverket som omger kollektivavtalen
            stärkas. Vi menar att lex Laval 1 innehåller en rad allvarliga
            brister. En förutsättning för de fackliga organisationerna att
            få kollektivavtal till stånd är den grundlagsskyddade konflikträtten.
            Den rätten har regeringen inskränkt genom att begränsa möjligheten
            att vidta stridsåtgärder mot en utländsk arbetsgivare som utstationerar
            arbetskraft i Sverige. Lex Laval innebär även att utländska arbetstagare
            löper stor risk att arbeta oförsäkrade på svenska arbetsplatser,
            eftersom det inte går att ställa krav på arbetsgivare att utstationerade
            arbetstagare ska försäkras på samma sätt som svenska arbetstagare.
            En utländsk arbetstagare kan därmed bli helt utan ersättning i
            samband med en olycka med invaliditet som utgång, om arbetsgivaren
            inte kan betala skadestånd. Vi socialdemokrater vill riva upp
            lex Laval så att lika löne- och anställningsvillkor kan gälla
            för alla som jobbar i Sverige. 2 Vi vill också säkerställa att
            utländska företag som har verksamhet i Sverige registrerar sin
            närvaro här och att dessa företag har en behörig representant
            på plats så att det är möjligt för de fackliga organisationerna
            att teckna kollektivavtal. 3
          </p>
          <p xml:id="i-fZq15yfALBpmAVmoHU5Z1">
            Men det räcker inte att ändra den svenska lagstiftningen. Det
            krävs också åtgärder inom EU. Lavaldomen berör hela den europeiska
            arbetsmarknaden och har lett till stor oro och obalans i Europa.
            EG-domstolen har slagit in på en väg där löne- och anställningsvillkor
            blir ett konkurrensmedel i Europa. Att EU:s ekonomiska dimension
            ges företräde framför den sociala dimensionen är en obalans som
            måste justeras. Denna fråga berör alla löntagare i Europa och
            kan inte skjutas på framtiden. Europas framtid ligger inte i att
            konkurrera med låga löner utan med trygga och goda arbetsvillkor,
            hög sysselsättning och kunskap.
          </p>
          <p xml:id="i-E6rFMs7qK6FgTZeGdKTJoY">
            Därför vill vi socialdemokrater att EU antar ett juridiskt bindande
            socialt protokoll, som tydliggör att fackliga rättigheter såsom
            förhandlings- och konflikträtt samt rätten att teckna kollektivavtal
            gäller inom unionen. Det sociala protokollet behövs för att åtgärda
            den obalans som uppstått mellan fri rörlighet och grundläggande
            rättigheter. I det sociala protokollet ska det fastställas att
            grundläggande rättigheter har företräde framför ekonomiska intressen.
            Vårt förslag bygger på motsvarande krav som framförts av Europafacket.
          </p>
          <p xml:id="i-MkxKrkq3ARWRXAS8KkM2tY">
            När utstationeringsdirektivet antogs av Europaparlamentet och
            ministerrådet rådde bred enighet om att direktivet skulle utgöra
            en lägsta nivå för de löne- och anställningsvillkor som kan krävas
            av ett värdland. EG-domstolen har dock i sina domar valt att tolka
            direktivet som ett tak, det vill säga att domstolen har angivit
            en högsta nivå för vilka villkor som kan avkrävas ett gästande
            företag. Därför krävs en revidering av artiklar i utstationeringsdirektivet
            i syfte att säkerställa karaktären av minimidirektiv så att likabehandling
            av löntagare kan garanteras.
          </p>
          <head xml:id="i-BGhsTq4JmrLvym4GtMdNKz" type="h2">
            Ratificera ILO 94
          </head>
          <p xml:id="i-3pftXLqNBc9vgcreXUxXTU">
            Det borde vara en självklarhet att myndigheter, kommuner och
            andra offentliga arbetsgivare i sin upphandling anlitar företag
            som följer de etablerade spelreglerna på den svenska arbetsmarknaden.
            Vid offentlig upphandling ställer dock staten, kommunerna, landstingen
            och regionerna alltför sällan krav på sina leverantörer vad gäller
            kollektivavtal, respekt för deklarationen om de mänskliga rättigheterna
            och ILO:s kärnkonventioner. Den nuvarande upphandlingslagstiftningen
            är bristfällig. Reglerna behöver förändras för att trygga goda
            arbetsvillkor för anställda hos leverantörer och underleverantörer
            och motverka social dumpning.
          </p>
          <p xml:id="i-8H3hzK4unWggNNcyECnKmd">
            Vi socialdemokrater anser att det är dags att Sverige ratificerar
            ILO:s konvention 94, som reglerar att offentliga myndigheters
            upphandling ska innehålla klausuler som garanterar arbetare löner,
            arbetstid och andra arbetsvillkor som inte är mindre förmånliga
            än de som finns i kollektivavtal för arbete av samma sort i den
            bransch och i det område där arbetet utförs. En ratificering av
            ILO:s konvention 94 skulle vid upphandling förbättra möjligheterna
            att motverka social dumpning, eftersom företag som konkurrerar
            med hjälp av dåliga villkor för sin personal då utestängs från
            offentliga upphandlingar. En ratificering underlättar således
            upprätthållandet av goda löne- och anställningsvillkor i Sverige.
          </p>
          <head xml:id="i-JBc267aRFou9yDDT4j6CJF" type="h2">
            Stärk företrädesrätten
          </head>
          <p xml:id="i-4mq3sb6MJta2SJQ4GtLPVM">
            Det finns exempel på att oseriösa arbetsgivare använder sig av
            bemanningsföretag för att gå runt reglerna om företrädesrätt vid
            återanställning i LAS. Detta leder till ökat godtycke och otrygghet
            i bemanningsbranschen. Arbetskraftens utbytbarhet och temporära
            bemanningar utgör ett växande problem. Vi socialdemokrater anser
            att företrädesrätten vid återanställning inte ska få sättas ur
            spel när arbetsgivare hyr in personal från bemanningsföretag.
            Vi vill därför att lagstiftningen ska ses över för att öka de
            fackliga organisationernas inflytande när bemanningsföretag anlitas.
          </p>
          <head xml:id="i-LfC7AEH6MbVwEhoDUB6o1k" type="h2">
            Stärk rätten till tillsvidareanställning
          </head>
          <p xml:id="i-PvXfnd9pMZdLtPmXnJUhXb">
            En utbredd arbetslöshet är ett av de allvarligaste hoten mot
            tillväxt och sysselsättning. Arbetslösheten får aldrig bita sig
            fast. Det krävs kraftfulla åtgärder för att ge arbetslösa möjligheter
            till nytt jobb genom utbildning och praktik. Lösningen är inte
            att öppna upp för mer otrygga anställningsförhållanden. Vi vill
            istället göra det lättare att få fasta tjänster genom att lagstifta
            så att det blir svårare för arbetsgivare att stapla visstidsanställningar
            på varandra.
          </p>
          <p xml:id="i-JdNVB3vnLWN1SVGpz9YoR8">
            Ungdomar, kvinnor och utlandsfödda är överrepresenterade i kategorin
            visstidsanställda. Många av dessa riskerar att hamna i en situation
            där visstidsanställningar staplas på varandra år ut och år in,
            utan att de ges möjligheter till tillsvidareanställningar och
            en fast förankring på arbetsmarknaden. Vi socialdemokrater är
            starkt kritiska till de förändringar i reglerna om visstidsanställningar
            som regeringen genomfört. Vi menar att det öppnar upp för missbruk
            av tidsbegränsade anställningar, en uppfattning som delas av EU-kommissionen,
            som anser att den svenska lagen som ger arbetsgivare stora möjligheter
            att undvika fasta tillsvidareanställningar strider mot EU-rättens
            krav. EU-kommissionen kräver i en formell underrättelse att Sverige
            ändrar sin lagstiftning så att den lever upp till EU-rättens krav.
            Vi anser att den svenska regeringen måste åtgärda den problematik
            som kommissionen pekar på när det gäller förekomsten av visstidsanställningar
            och som bryter mot EU-rätten. Regeringen bör skyndsamt meddela
            kommissionen att den avser att agera i denna riktning.
          </p>
        </div>
        <div xml:id="i-F5utVho9hsRwh1UnJ632tW" type="motSignatures">
          <list xml:id="i-8xtWqNaUwURN6f8J82CkjP">
            <item xml:id="i-CWui8eyZNvJLevo9JbDV5i" who="i-SZKUTdtCrCo58yNCQsH76">
              Ylva Johansson (S)
            </item>
            <item xml:id="i-eS1gkPKszFbcgYsLw5zuZ" who="i-YMP8nuJqySuXaujevkGpSV">
              Raimo Pärssinen (S)
            </item>
            <item xml:id="i-SpanXzraaFVZFL51DGXjcM" who="i-AQAc7L3yWtMcgD3r6CxRHG">
              Maria Stenberg (S)
            </item>
            <item xml:id="i-P4R6MTjM4rn9mzvQseMgRm" who="i-79cRBqVjCpwABr2BiKwH7S">
              Ann-Christin Ahlberg (S)
            </item>
            <item xml:id="i-66GuqjTnF8V6DEVremv9hW" who="i-LdjfMsG9pY1LY9yx58k2gm">
              Patrik Björck (S)
            </item>
            <item xml:id="i-BZev5j8f9o3iXLTgYeqiDm" who="i-UQcnRomhD3QwUvHJm9NQo2">
              Johan Andersson (S)
            </item>
            <item xml:id="i-U3rqdzbGvevQih3oKUu3X9" who="i-5Eq8EMsaTFyzYQzP7AM1mR">
              Kerstin Nilsson (S)
            </item>
          </list>
        </div>
      </div>
    </body>
  </text>
</TEI>
