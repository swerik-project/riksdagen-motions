<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00048">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__48/mot_1965__ak__48-001.pdf"/>
      <fw xml:id="i-BtxJLpcHZRsAb7t6QDSF8">
        14 Motioner i Andra kammaren, nr 48 år 1965
      </fw>
      <div xml:id="i-6CMWfNcF2o2K8f5r65haeQ" type="motHeader">
        <div xml:id="i-HSA68NHNVKn7orsMoTdhRH" type="motTitle"/>
        <div xml:id="i-TwPZeosA4ua894yKBsDhTa" type="motSubmissionInfo"/>
      </div>
      <div xml:id="i-6xez2ffLzaLfhKbc5WtNf4" type="motBody">
        <div xml:id="i-PNX1gsbqndCCKP1AjnJX6z">
          <p xml:id="i-XFGDW4wvhTj37ABkgMqdZV">
            Nr 48
          </p>
          <p xml:id="i-6ULzTXLQrHLqXYxrXdt7S4" type="titleString">
            Av fru Ryding m. fl, om införskaffande av uppgifter angående
            arbetslösheten bland kvinnor m. m.
          </p>
          <p xml:id="i-53wuvXoY8atc1GEScvthCJ">
            I en motion till fjolårets riksdag rörande en utbyggnad av arbetslöshets-
            försäkringen (II: 51) framhöll den kommunistiska riksdagsgruppen
            att det fattas mycket innan man kan tala om full sysselsättning
            i vårt land. Utöver de arbetslösa som registreras genom den offentliga
            arbetsförmedlingen, finns det ett mångfaldigt större antal som
            hör hemma under rubriken »dold arbetslöshet». Hittills har riksdagen
            givit en viss sanktion åt dessa missför- hållanden genom att motsätta
            sig en lag om rätt till arbete och likaledes vidhållit att ersättning
            vid arbetslöshet skall utgå enligt nuvarande brist- fälliga bestämmelser.
            Mot alla fakta har också regeringen försökt vidmakt- hålla myten
            att »vårt lands produktiva resurser är maximalt utnyttjade». Denna
            attityd utsattes för en sakligt hård kritik i samband med utred-
            ning och riksdagsbehandling av lokaliseringsfrågorna. Anledningen
            till debatten var just det faktum, att det uppenbarligen finns
            möjlighet att åstad- komma en avsevärd höjning av produktionen
            och levnadsstandarden i vårt land om arbetskraft och andra ekonomiska
            resurser utnyttjas bättre. Bristen på planmässighet och socialt
            försvarliga metoder från dem som har makten inom näringslivet
            har lett till att man inte ens utnyttjat de resurser som finns
            bland registrerade arbetslösa. Men därtill borde det ordnas så
            att man kunde mobilisera den väldiga tillgången av kvinnlig arbetskraft,
            utnytt- ja pensionärer och handikappade, som kan och vill ha arbete,
            samt ungdom som vill ha arbete under ferier. De arbetslösa kvinnorna
            var ämnet för många motionärer och talare under fjolårets riksdagsdebatter.
            För egen del behandlade vi detta såväl i den nyssnämnda motionen
            om arbetslöshetsförsäkringen som under riks- dagsbehandlingen
            av regeringens lokaliseringsförslag. Särskilt i Norrland blir
            denna fråga alltmera krisartad allteftersom strukturförändringar
            och rationalisering tillspetsar det allmänna sysselsättningsläget.
            När arbetslös- het och utflyttning ökar, blir det svårast för
            dem, som redan förut haft otill- räckliga arbetstillfällen och
            som inte kan flytta. Liknande förhållanden råder på andra håll
            i landet. I många olika sammanhang har vi under de senaste åren
            framhållit att kvinnornas rätt till egen inkomst genom förvärvsarbete
            — eller i annat fall ersättning vid arbetslöshet — bara kan lösas
            genom statlig företagsamhet och radikal utbyggnad av socialpolitiken.
            Konkret föreslog vi riksdagen
          </p>
          <pb facs="riksdagen-motions-pdf/data/1965/mot_1965__ak__48/mot_1965__ak__48-002.pdf"/>
          <fw xml:id="i-7YpmdW2pLyX6pRCdqVoVqX">
            Motioner i Andra kammaren, nr 48 år 1965 153
          </fw>
          <p xml:id="i-LXtBm4kaJLgYkGnyyzvahE">
            att genomföra en politik i denna riktning genom ett betydande
            anslag för utbyggnad av statsindustrien och genom kompletterande
            utredning om arbetslöshetsförsäkringen. Det sistnämnda föreslogs
            också av en reservant inom arbetslöshetsför- säkringsutredningen
            (herr Fälldin, SOU 1963:40). Dessutom var det ett stort antal
            socialdemokratiska riksdagsledamöter som i sak var av samma mening
            som kommunisterna under debatterna om kvinnornas roll inom näringslivet.
            I motionen av fru Hörnlund m. fl. (II: 1082) framhölls med rätta
            att regeringens lokaliseringsförslag icke tagit tillräcklig hänsyn
            till kvinnornas sysselsättningsproblem. Motionärerna erinrade
            om att det gäller problem av mycket stora dimensioner. Enbart
            den kvinnliga arbetskraften, som icke får möjlighet till förvärvsarbete,
            har uppskattats till 150 000. Motionärerna ville därför ha såväl
            omedelbara åtgärder som kompletterande undersök- ningar för att
            klarlägga vad som måste göras ytterligare för att bereda dessa
            arbetslösa kvinnor sysselsättning. Vi anser att det är en rimlig
            begäran att man i första hand åstadkommer likställighet mellan
            arbetslösa män och kvinnor, åtminstone i det hän- seendet att
            man klarlägger hur många arbetslösa det finns i verkligheten samt
            den lokala fördelningen av dessa arbetskraftstillgångar. Det går
            inte att avfärda denna fråga med en hänvisning till att även kvinnorna
            får anmäla sig till arbetsförmedlingen. Då bortser man nämligen
            från en massa fördomar som hindrar många kvinnor att ta ett sådant
            initiativ, då bortser man också från det hinder som består däri
            att hundratusentals kvinnor nu inte har någon praktisk möjlighet
            att få ett arbete inom rimligt avstånd från hemmet, och man glömmer
            det som måste vara avgörande ur sam- hällets synpunkt, nämligen
            att utforska hela tillgången på arbetskraft för att använda detta
            som bedömningsgrund för att anlägga statsföretag eller tillse
            på annat sätt att arbetskraften utnyttjas. Flera kommuner med
            ensidigt näringsliv och därför stor tillgång på icke förvärvsarbetande
            kvinnlig arbetskraft har själva gjort undersökningar för att få
            ett statistiskt material till sina överläggningar med statliga
            myn- digheter och privata företagare. Vi anser också att åtgärder
            för att skaffa tillförlitliga uppgifter om den verkliga arbetslösheten
            bör ske under sam- verkan mellan statliga och kommunala organ.
            Genom spridda kommunala initiativ får man inte den helhetsbild
            av läget som statsmakterna och länsstyrelsens planeringsnämnder
            behöver. Under hänvisning till vad sålunda anförts föreslår undertecknade,
            att riksdagen beslutar att i skrivelse till Kungl. Maj:t hemställa
            om omedelbara åtgärder för att få så tillförlitliga och fullständiga
            uppgifter som möjligt om antalet kvinnor som önskar förvärvsarbete
            och i samband därmed också andra uppgifter som kan vara
          </p>
          <pb facs="riksdagen-motions-pdf/data/1965/mot_1965__ak__48/mot_1965__ak__48-003.pdf"/>
          <p xml:id="i-vfD1nLEjDoYnvwqSq2Jrj">
            16
          </p>
          <fw xml:id="i-7JRxk69sCJgXThdwnL6BcD">
            Motioner i Andra kammaren, nr 48 år 1965
          </fw>
          <p xml:id="i-GojcgyqPxnP6hUR5Cy2pbN">
            av värde för bedömningen av hur man bäst skall bereda sys- selsättning
            åt denna arbetskraft.
          </p>
          <p xml:id="i-VJLjvhVKf9Fk5B7XjkKwm6" type="date">
            Stockholm den 19 januari 1965
          </p>
          <div xml:id="i-2yrsK2U52hSXCs342nbbPM" type="signatureBlock">
            <list xml:id="i-W6AvKMGr7NmnBbmfz2bzUF">
              <item xml:id="i-2CQMSpnJUahsRrp3iihMpQ" who="unknown" type="signature">
                Gunvor Ryding Helmer Holmberg Henning Nilsson
              </item>
            </list>
          </div>
          <p xml:id="i-4uNLsFHHnYQe6LRGoUeXaf">
            ESSELTE AB, STHLM 64 514517
          </p>
        </div>
      </div>
    </body>
  </text>
</TEI>
