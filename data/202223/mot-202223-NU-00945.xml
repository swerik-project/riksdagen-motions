<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-NU-00945">
  <teiHeader>
    <fileDesc>
      <titleStmt>
        <title>En handelspolitik för tillväxt</title>
        <author corresp="i-PtgVSQS6zzFSG7jQDufZYA">av Tobias Andersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:945 av Tobias Andersson m.fl. (SD)</title>
          <idno type="rdwebb">HA02945</idno>
          <rs type="number">945</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/HA02945/text</ref>
          <ref type="dokument_url_html">http://data.riksdagen.se/dokument/HA02945</ref>
          <ref type="dokumentstatus_url_xml">http://data.riksdagen.se/dokumentstatus/HA02945</ref>
          <ref type="pdf">http://data.riksdagen.se/fil/52231254-702B-470C-BD45-22123C5B5BE1</ref>
          <ref type="docx">http://data.riksdagen.se/fil/272D933F-5580-4E81-82D9-548117526D32</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TMwpsik9bguNXgjB4GcxTS</idno>
            <name>Jessica Stegrud</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-5cQcZgMfPXLpKbuzTtzgn6</idno>
            <name>Anette Rangdag</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YZ5cZ96uAybdh3or8Wz8EP" type="signed"/>
        <correspContext corresp="i-YZ5cZ96uAybdh3or8Wz8EP">
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-TMwpsik9bguNXgjB4GcxTS"/>
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-5cQcZgMfPXLpKbuzTtzgn6"/>
        </correspContext>
        <correspAction xml:id="i-PUL1PEsBYYLgxPoLaKwuEQ" type="submitted">
          <date when="2022-11-22"/>
          <time when="12:01:31"/>
        </correspAction>
        <correspAction xml:id="i-7KyusExYSnTe9vr4VbEzL5" type="reviewed">
          <date when="2022-11-22"/>
          <time when="17:02:40"/>
        </correspAction>
        <correspAction xml:id="i-74hGY8qStu3f6raNM9Ggby" type="referred">
          <date when="2022-12-01"/>
        </correspAction>
        <correspAction xml:id="i-M17pdhmhiSY4siJpm2HwJ4" type="assigned">
          <date when="2023-07-10"/>
          <time when="10:05:21"/>
        </correspAction>
        <correspContext corresp="i-M17pdhmhiSY4siJpm2HwJ4">
          <ref type="assignedTo">Näringsutskottet</ref>
        </correspContext>
        <correspAction xml:id="i-UphVJ4jd8EAkkavDugd5i9" type="behandlas_i"/>
        <correspContext corresp="i-UphVJ4jd8EAkkavDugd5i9">
          <ref type="uppgift">2022/23:NU12</ref>
          <ref type="ref_dok_id">HA01NU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU12</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2DBE5WPcHPENLD8W2F437N" type="behandlas_i"/>
        <correspContext corresp="i-2DBE5WPcHPENLD8W2F437N">
          <ref type="uppgift">2022/23:NU16</ref>
          <ref type="ref_dok_id">HA01NU16</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU16</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-14cTufCc9v9vTgPRrWdRD7" type="behandlas_i"/>
        <correspContext corresp="i-14cTufCc9v9vTgPRrWdRD7">
          <ref type="uppgift">2022/23:UU10</ref>
          <ref type="ref_dok_id">HA01UU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2022</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QLEMj1BeTbUcfjChAyM6ip" type="motHeader">
        <div xml:id="i-Fr7hB3nZutWu2txjeqwu55" type="motTitle">
          Motion till riksdagen 2022/23:945 av Tobias Andersson m.fl. (SD)
          En handelspolitik för tillväxt
        </div>
      </div>
      <div xml:id="i-QDkyavdW4hEkX7XwcqBZw6" type="motBody">
        <div xml:id="i-RcbqRizLztFm136LUrZ8PQ" type="motProposal" subtype="förslag">
          <head xml:id="i-XiLYtsExnjTTAF88iag8ZC">
            Förslag till riksdagsbeslut
          </head>
          <list xml:id="i-SfzwyFJCt2Fss5U5prb46u">
            <item xml:id="i-ShqP6gBQPmzqsFtEzcvmEb" sortKey="Yrkande 1">
              Riksdagen ställer sig bakom det som anförs i motionen om att
              det behöver göras en konkurrensöversyn och tillkännager detta
              för regeringen.
            </item>
          </list>
          <list xml:id="i-R8rYswdPxo4UC6sty9JVgD">
            <item xml:id="i-2XxYXfuSkU4ouMjLTTvw7f" sortKey="Yrkande 2">
              Riksdagen ställer sig bakom det som anförs i motionen om att
              verka för icke snedvridande konkurrens nationellt och globalt
              och tillkännager detta för regeringen.
            </item>
          </list>
          <list xml:id="i-2gRAD9665Wwwf8JMbZjwoz">
            <item xml:id="i-PxASnHGvQ7QKEEBUBEbRfN" sortKey="Yrkande 3">
              Riksdagen ställer sig bakom det som anförs i motionen om den
              inre marknaden och tillkännager detta för regeringen.
            </item>
          </list>
          <list xml:id="i-V3yuHuoCVwSbVX1P1qhDkT">
            <item xml:id="i-WKiWj7iMy3pJwExqqRfFzC" sortKey="Yrkande 4">
              Riksdagen ställer sig bakom det som anförs i motionen om att
              en utvärdering bör göras gällande svenska sektorers långsiktiga
              importbehov och tillkännager detta för regeringen.
            </item>
          </list>
          <list xml:id="i-JrKBd3PeVBrnqUqPrkLzpn">
            <item xml:id="i-5Hm8gpYyGd1sEs7Cv96LP7" sortKey="Yrkande 5">
              Riksdagen ställer sig bakom det som anförs i motionen om att
              stärka svenska exportmöjligheter gällande produkter högt upp i
              värdekedjan och tillkännager detta för regeringen.
            </item>
          </list>
          <list xml:id="i-XJo4TSH596Yo5oe9HYRwzo">
            <item xml:id="i-2NuuNyy9dxjmLNExE4aVXd" sortKey="Yrkande 6">
              Riksdagen ställer sig bakom det som anförs i motionen om att
              Sverige ska verka för en öppen och fri handel samt motverka protektionism
              och tillkännager detta för regeringen.
            </item>
          </list>
          <list xml:id="i-HZxf3XERyjPJ275MNxAkxX">
            <item xml:id="i-4KXc6ycJfF4ve1H5Dwxj5Y" sortKey="Yrkande 7">
              Riksdagen ställer sig bakom det som anförs i motionen om att
              handelsavtal i första hand ska prioritera en real tillväxt för
              den svenska ekonomin och tillkännager detta för regeringen.
            </item>
          </list>
          <list xml:id="i-BRuAfH4RxFj3J6yQw7DRYS">
            <item xml:id="i-4oV8QTvat83h3viPyh6Pwq" sortKey="Yrkande 8">
              Riksdagen ställer sig bakom det som anförs i motionen om att
              motverka icke-tariffära handelshinder i handelsavtal och tillkännager
              detta för regeringen.
            </item>
          </list>
          <list xml:id="i-LmNCCTeE6a3A3h4a1RRK2t">
            <item xml:id="i-7iMHasgUv5pNVmFHVZegNA" sortKey="Yrkande 9">
              Riksdagen ställer sig bakom det som anförs i motionen om vikten
              av sociala krav i handelsavtal och tillkännager detta för regeringen.
            </item>
          </list>
          <list xml:id="i-3aMqVXih6cBmNKVPWTMRPg">
            <item xml:id="i-7pRgzwTk7Qzxw1djhNLaAF" sortKey="Yrkande 10">
              Riksdagen ställer sig bakom det som anförs i motionen om att
              inkorporera återtagsklausuler i handelsavtalen och tillkännager
              detta för regeringen.
            </item>
          </list>
          <list xml:id="i-NXtHzCrYbGg49mtWm6CjvD">
            <item xml:id="i-Q32nK8mQVRcP35dwhB19kb" sortKey="Yrkande 11">
              Riksdagen ställer sig bakom det som anförs i motionen om handelsavtal
              mellan EU och USA och tillkännager detta för regeringen.
            </item>
          </list>
          <list xml:id="i-JwJhgx2TcUPyqnhhrd4KRi">
            <item xml:id="i-HQRc5oYJo4bV6isXvsV9HR" sortKey="Yrkande 12">
              Riksdagen ställer sig bakom det som anförs i motionen om att
              regeringen ska verka för ratificering av Mercosuravtalet och tillkännager
              detta för regeringen.
            </item>
          </list>
          <list xml:id="i-XtVT48ss7hvbY7c2tN8H4i">
            <item xml:id="i-FoP3vmh8ccyuYRqDWdMiaH" sortKey="Yrkande 13">
              Riksdagen ställer sig bakom det som anförs i motionen om att
              inom ramen för EU-samarbetet verka för frihandelsavtal med Taiwan
              och tillkännager detta för regeringen.
            </item>
          </list>
          <list xml:id="i-CpYUFU9k8yDV6bygsdz4z">
            <item xml:id="i-A87dKXe8fNqbphYmXuijYp" sortKey="Yrkande 14">
              Riksdagen ställer sig bakom det som anförs i motionen om att
              Sverige inom ramarna för multilaterala samarbeten ska stå upp
              mot den kinesiska regimen och tillkännager detta för regeringen.
            </item>
          </list>
          <list xml:id="i-7hDcrC77nfNx4W5upJ2s8o">
            <item xml:id="i-Dkj8RExU2qLmEkLigF1QVt" sortKey="Yrkande 15">
              Riksdagen ställer sig bakom det som anförs i motionen om att
              utreda konsekvensen av kinesiska direktinvesteringar i Sverige
              och tillkännager detta för regeringen.
            </item>
          </list>
          <list xml:id="i-He3ndikL4KxKixyaxko6n">
            <item xml:id="i-WfQThYFdMrqFDYPNdbfqQL" sortKey="Yrkande 16">
              Riksdagen ställer sig bakom det som anförs i motionen om EU:s
              investeringsavtal med Kina och tillkännager detta för regeringen.
            </item>
          </list>
          <list xml:id="i-LgFn1WXd8Chqe7NfjxRmQn">
            <item xml:id="i-QeKu3xwaWwpj35aE14SoWC" sortKey="Yrkande 17">
              Riksdagen ställer sig bakom det som anförs i motionen om att
              Sverige gemensamt med EU och andra aktörer bör införa ytterligare
              sanktioner mot Ryssland och tillkännager detta för regeringen.
            </item>
          </list>
          <list xml:id="i-9hsJFiZe7hmDAgFv425wz">
            <item xml:id="i-HJBEJxUm2BmnvngpQym3wb" sortKey="Yrkande 18">
              Riksdagen ställer sig bakom det som anförs i motionen om att
              Sverige även fortsatt måste verka för goda handelsrelationer med
              Storbritannien, oaktat dess relation till EU, och tillkännager
              detta för regeringen.
            </item>
          </list>
          <list xml:id="i-XLzqscehSPiL9uaenVJg8Y">
            <item xml:id="i-KD1gaaBSk61nPKZqJLNxoh" sortKey="Yrkande 19">
              Riksdagen ställer sig bakom det som anförs i motionen om att
              Sverige ska verka för en reformering av WTO och tillkännager detta
              för regeringen.
            </item>
          </list>
          <list xml:id="i-ckpCoWrrRYKudJDvmRX8p">
            <item xml:id="i-BmpsbHPNQsUMRrr6idrhtS" sortKey="Yrkande 20">
              Riksdagen ställer sig bakom det som anförs i motionen om att
              Sverige ska verka för att Kina inte ska ha orättvisa fördelar
              inom WTO-systemet och tillkännager detta för regeringen.
            </item>
          </list>
          <list xml:id="i-LwAt6RfJwiBiu2gFMbnQsm">
            <item xml:id="i-DPsfgRHqoTDSaGwGhojuzL" sortKey="Yrkande 21">
              Riksdagen ställer sig bakom det som anförs i motionen om att
              Sverige ska verka för att WTO:s relation till näringslivet stärks
              och tillkännager detta för regeringen.
            </item>
          </list>
          <list xml:id="i-BD8t43sYXbLePtUAVvehXF">
            <item xml:id="i-8KrKt2ucxsdaSxVSN4faD5" sortKey="Yrkande 22">
              Riksdagen ställer sig bakom det som anförs i motionen om att
              bistå svenska företag i deras medverkan i upphandlingar inom FN
              och tillkännager detta för regeringen.
            </item>
          </list>
          <list xml:id="i-XmdqzEcGVW5ndVH5jZeejV">
            <item xml:id="i-4buxQTBWKGUbAQEJ5MZghk" sortKey="Yrkande 23">
              Riksdagen ställer sig bakom det som anförs i motionen om att
              utreda hur framtida regional exportrådgivning ska kunna upphandlas
              av fristående aktörer och tillkännager detta för regeringen.
            </item>
          </list>
          <list xml:id="i-9DLngGrgKaU4YCS7wPrcVK">
            <item xml:id="i-N6U57g2wjaMekDYboJjaLA" sortKey="Yrkande 24">
              Riksdagen ställer sig bakom det som anförs i motionen om att
              införa en nationell samordning av medel avsedda för exportfrämjande
              med andra statliga insatser och tillkännager detta för regeringen.
            </item>
          </list>
          <list xml:id="i-MtDfRGRZytreZSYQCyWe4N">
            <item xml:id="i-W5tPJDSUEQRTXXuBFnXxaF" sortKey="Yrkande 25">
              Riksdagen ställer sig bakom det som anförs i motionen om att
              utreda hur Business Swedens verksamhet kan stärkas och tillkännager
              detta för regeringen.
            </item>
          </list>
          <list xml:id="i-VrxrLXfG5j7twKK9eMD9FE">
            <item xml:id="i-M4fPyRoXeSfV9yfh5ZxLtB" sortKey="Yrkande 26">
              Riksdagen ställer sig bakom det som anförs i motionen om att
              utreda hur Sverige kan identifiera och undanröja gränshindersproblem
              i Norden och tillkännager detta för regeringen.
            </item>
          </list>
          <list xml:id="i-8Ca6o43bqCrujDmSgdkWoZ">
            <item xml:id="i-UAYfjDq6jZR6f45DPrr5tW" sortKey="Yrkande 27">
              Riksdagen ställer sig bakom det som anförs i motionen om att
              verka för att regeringen motsätter sig förslaget om hållbar bolagsstyrning
              och tillkännager detta för regeringen.
            </item>
          </list>
        </div>
        <div xml:id="i-NX5GnhWdod3h8h2xFFfs1y" type="motContent">
          <head xml:id="i-HKpeBiEgrdTZdiMvwPAQcK" type="h1">
            Handel
          </head>
          <p xml:id="i-LdMcWLtervQ5ZCArMt7yEY">
            Vi har en positiv syn på en fri och öppen handel med varor och
            tjänster. Handeln minskar protektionism samt förmedlar kontakter
            och kompetens mellan länder och världsdelar. Den globala handeln
            är därmed en stor bidragande faktor till både ökat välstånd och
            minskad fattigdom.
          </p>
          <p xml:id="i-Hmtk28TNyWCH7insAjawjb">
            Vi menar att goda handelsrelationer och konkurrensneutrala multilaterala
            handelsavtal är av största vikt. Detta gynnar bland annat den
            svenska industrin och deras handelspartners som tillsammans står
            för ungefär en femtedel av vår BNP och tre fjärdedelar av exporten
            samt direkt eller indirekt sysselsätter omkring en miljon personer
            och därmed är ryggraden i den svenska ekonomin.
          </p>
          <head xml:id="i-NDDr5TkKRuYkqXts2NL6CL" type="h2">
            Konkurrensöversyn
          </head>
          <p xml:id="i-9EYWmYQDixo1wDe22tyrnX">
            Svensk konkurrenskraft ska stärkas genom ökad handel. Målet är
            att öka marknads­andelarna, tillväxten och vinstmarginalerna för
            svenska bolag och att detta sker i reella termer med jämförbara
            länder. Det finns dock ett behov av ytterligare faktorer gällande
            konkurrens.
          </p>
          <p xml:id="i-5TBnALKfDaGdyHURrRDb5a">
            En total konkurrensöversyn behövs och därmed en genomgång av
            dessa så kallade konkurrensfaktorer. Det är marknadens uppgift
            att se över de egna sektorernas konkurrenskraft; politiken ska
            inte detaljstyra på minsta möjliga nivå. Vi ser dock behovet av
            ytterligare faktorer och en övergripande konkurrensöversyn gällande
            större mätområden i sin helhet, inte minst i de fall då svenska
            företag drabbas av onödiga konkurrensnackdelar till följd av politiska
            beslut.
          </p>
          <head xml:id="i-2S4mhr9MpagDALpXRXTDYq" type="h2">
            Den globala konkurrensen
          </head>
          <p xml:id="i-N7LeUctCuSkXXMU3KWmZ5N">
            Sverige som nation måste hela tiden utveckla rätt förutsättningar
            för att vara ett attraktivt land för företagande. Vi vill verka
            för sund handel och därmed motsätter vi oss snedvridande konkurrensregler,
            både nationellt och globalt. Sett i ett nationellt perspektiv
            kan det handla om att säkerställa att det inte återfinns onödiga
            straffskatter, regler eller avgifter som i en omotiverad utsträckning,
            sett till de faktiska positiva effekterna, hämmar svensk konkurrenskraft
            globalt. Då handlar det om en utförlig konsekvensutredning vid
            ny lagstiftning, ett effektivt regelförenklingsarbete, en grundprincip
            om att eftersträva miniminivå vid implementering av EU-direktiv
            och i allmänhet en översyn av övriga skatter, avgifter och byråkrati.
          </p>
          <p xml:id="i-PfdiMfwQsyAJh4d6HQMZ8q">
            Ur ett globalt perspektiv ska exempelvis inte stora exportnationer
            och ekonomiskt tunga nationer agera protektionistiskt och ge marknadsstöd
            och snedvridande subven­tioner till sin egen industri. I de fall
            det uppmärksammas bör regeringen påtala problemen med det för
            att alltid eftersträva en rättvis global handel.
          </p>
          <head xml:id="i-LrkZ3qG6Ab9T5f4NBpBKw1" type="h2">
            Frihandel
          </head>
          <p xml:id="i-SgFLr89xLYSfhn3TznBsRN">
            Vi är i grunden positiva till frihandel samt bilaterala och multilaterala
            handelsavtal i sin helhet. Vi anser att Sverige inom såväl EU
            som internationella forum, såsom WTO, ska verka för en öppen och
            fri handel och motverka protektionism. Få saker skulle skada vår
            ekonomi mer än om vi och våra handelspartners skulle börja begränsa
            eller på andra sätt förhindra eller fördyra internationell handel.
            Sverige bör föra en frihandelsvänlig linje både som enskild nation
            och inom Europeiska unionen. Sveriges EU-medlemskap innebär att
            EU har exklusiv befogenhet att stifta handelsavtal som Sverige
            är bundet till, vilket i sin tur godkänns av respektive medlemsland.
          </p>
          <p xml:id="i-Sx2QmmZAbbkAKJThBaiU4x">
            Genom medlemskapet i EU har Sverige tillgång till den inre marknaden,
            vilket gagnar Sverige som exportnation. Sverigedemokraterna ser
            värdet i en välfungerande inre marknad med förutsägbara och rättvisa
            regler. Synergieffekterna av en ström­linjeformad marknad ska
            dock alltid vägas mot riskerna med en alltför byråkratiserad inre
            marknad då det riskerar att innebära onödigt kostnadsdrivande
            regelkrångel för svenska företag. Vi motsätter oss också de marknads-
            och handelsfientliga tendenser som på senare tid blossat upp inom
            EU med förslag likt det om ”European Champions”.
          </p>
          <head xml:id="i-5wd8BEWdN8bjtdKRnUAcUL" type="h2">
            Import
          </head>
          <p xml:id="i-BDjHSMjS1cTzCu3V9TD9PY">
            Vi ser positivt på import och dess betydelse för den svenska
            konkurrenskraften givet Sveriges roll högt upp i de globala värdekedjorna.
            Allt fler produkter innehåller delar som produceras någon annanstans
            i världen och de värdekedjor som detta genererar är naturliga
            och i viss mån positiva, även om geografisk närhet till sina handelspartners
            kan innebära ett mervärde i sig.
          </p>
          <p xml:id="i-9FWqFm7PPr5hwN9F5nCT2m">
            Svenska företag får ta del av en global marknad med en ökad variation
            av produkter, genom detta ökar konkurrenskraften för inhemsk produktion
            och därmed gynnas även exporten. Dock anser vi att importbehovet
            behöver utvärderas på lång sikt. Politisk instabilitet eller påtryckningar
            i exporterande nationer, länders monopolställningar för vissa
            produkter eller naturliga orsaker kan förändra den globala handelsmarknaden.
            En långsiktig utvärdering bör göras gällande svenska sektorers
            långsiktiga importbehov och stärka den svenska produktionen av
            produkter med betydelse högt upp i de globala värdekedjorna.
          </p>
          <head xml:id="i-4on1QdBsp6qZBKCoAdvehy" type="h2">
            Export
          </head>
          <p xml:id="i-ETzSBt4EVfsgpm6uSiEomy">
            Utsikterna för svensk konkurrenskraft ser positiva ut och avsikten
            är att fortsatt stärka de svenska exportmöjligheterna genom goda
            handelsrelationer och världsledande produkter och tjänster, högt
            upp i värdekedjan. Vår vision är att fortsätta utvecklingen genom
            att förädla de redan befintliga nationella konkurrensfördelarna
            och därmed stärka Sveriges marknadsandelar samt att ta del av
            nya och växande tillväxtregioner världen över. Vi ser att detta
            gynnar hela den nationella företagskedjan i form av små enskilda
            underleverantörer till större kluster av bolagssamarbeten, så
            kallad dual companionship.
          </p>
          <head xml:id="i-Rt9njjA7ieaGgRXehRiGqm" type="h2">
            Handelsavtal
          </head>
          <p xml:id="i-CtwP9ySE5GixRqeAMZi8gz">
            Även om frihandel gagnar Sverige på det stora hela bör vi alltid
            verka för att svenska intressen värnas i högsta möjliga utsträckning.
            Detta kan göras genom att man till exempel försöker att inkorporera
            sådant som stärker svenska komparativa fördelar i avtalen. Det
            finns även ett flertal sektorer inom vilka vi är mer eller mindre
            världs­ledande, varpå Sverige under förhandlingarna aktivt måste
            ta ställning för dessa. För att ytterligare värde ska skapas som
            en följd av framtida frihandelsavtal bör tillväxtländer och större
            ekonomier prioriteras. Sverige ska vara en tydlig röst inom EU
            för det fortsatta arbetet med ytterligare bilaterala, och multilaterala,
            frihandelsavtal. Utöver frihandelsavtalens konventionella ekonomiska
            fördelar innebär det även en försäkring i händelse av ett fullskaligt
            handelskrig. Vidare bör Sverige förtydliga vikten av att fokus
            vid framtida förhandlingar bör ligga vid att motverka icke-tariffära
            handelshinder, detta eftersom det är mer än tullavgifter och skatter
            som avgör de potentiella fördelarna med ett frihandelsavtal. Extra
            viktigt blir det vid frihandelsavtal med avancerade länder då
            tullarna ofta redan är låga genom WTO.
          </p>
          <head xml:id="i-5dGA2heZYaVPnZDsKBxMDT" type="h2">
            Sociala krav i handelsavtal
          </head>
          <p xml:id="i-7k6ya7Z8h71gZnTAgc82oa">
            I samband med att EU knyter fler frihandelsavtal bör vi också
            vara noggranna med att i dem, så långt det är möjligt, upprätta
            krav på ländernas arbete med miljö, demokrati och jämställdhet.
            På det sättet kan unionen stärka både handel och demokratisering,
            sam­tidigt som biståndsarbetet i motsvarande grad kan begränsas.
            Krav bör också ställas på att stater ska ta emot sina egna medborgare
            i förekommande fall, detta genom att inkorporera återtagsklausuler
            i handelsavtalen.
          </p>
          <head xml:id="i-CUwaB4NAheVeqnz8S5dKJk" type="h2">
            Handelsavtalet mellan EU och USA
          </head>
          <p xml:id="i-6KRMENnDA7Jo1JuBLLQ9dq">
            TTIP tycks i nuläget ligga på is. Vi är dock oaktat generellt
            positiva till ett handelsavtal mellan EU och USA. Detta kommer
            att stärka den svenska ekonomin genom bort­tagandet av både tariffära
            och befintliga icke-tariffära handelshinder men även genom tillkomsten
            av nya handelshinder förebyggs. Vi ser positivt på USA:s uttalade
            indika­tioner om transparens, deltagande och ansvarstagande och
            förhoppningen är att fram­tagna standardiseringar styr mot redan
            befintliga handelsmekanismer i WTO:s avtal. I första hand bör
            de områden som har störst möjlighet till regelsamarbete ses över,
            framför att försöka hitta gemensamma nämnare för alla sektorer.
            Dessutom behövs en förståelse för att vissa regelverk är svåra
            att samköra på grund av olika myndighets­strukturer samt olika
            produktregelverk. Ett initialt grundläggande handelsavtal inne­hållandes
            de lägst hängande frukterna på området vore önskvärt för att allt
            eftersom bygga vidare på det och inkludera fler områden och detaljer.
          </p>
          <head xml:id="i-ErEvZKhAWhpB6fvQrvsHnY" type="h2">
            Handelsavtalet med Mercosur
          </head>
          <p xml:id="i-GEFhcKMx9vzJpffS2P3BZV">
            Mercosur, sydliga gemensamma marknaden, utgör genom sin tullunion
            och dess associerade medlemmar ett av världens största handelsblock.
            Trots att denna marknad idag är förknippad med diverse tariffära
            och icke-tariffära handelshinder är det likväl en viktig handelspartner
            för Sverige och EU. Genom det så kallade Mercosuravtalet kan förutsättningar
            skapas för att den gemensamma handeln ska nå nya nivåer och bidra
            till skapandet av utökat välstånd inom båda regionerna. Rundorna
            kring avtalet har dock varit kantade av kritik och det är ännu
            inte ratificerat. Regeringen måste tydligt verka för en skyndsam
            ratificering av avtalet.
          </p>
          <head xml:id="i-DZMw13VjSa2WKgpjBhPiwZ" type="h2">
            Handelsavtal med Taiwan
          </head>
          <p xml:id="i-51J5HSRhp57N2HLEBTwyuf">
            Republiken Kina (Taiwan) är som bekant en välmående demokrati
            med nästan 24 miljoner invånare och delar en lång rad centrala
            värderingar med Sverige och västvärlden. Trots detta åsidosätts
            Taiwan återkommande inom det internationella samfundet, inte sällan
            som en konsekvens av Kinas agerande. EU utgör redan idag en viktig
            handelspartner för Taiwan men ett frihandelsavtal skulle möjliggöra
            ytterligare tillväxt i båda regionerna. Regeringen bör därför
            verka för att EU upprättar ett frihandelsavtal med Taiwan.
          </p>
          <head xml:id="i-EuqMfrKpTqwqLKP9Zptmr3" type="h2">
            Kina
          </head>
          <p xml:id="i-MsYnZaun2JTDH6QwRUEzXy">
            Sverigedemokraterna har genomgående motsatt sig Kinas inrikespolitik,
            aggressiva diplomati och generella agerande inom multilaterala
            organisationer. I en separat motion redogör partiet i detalj för
            synen på Kina, men även rent handelsrelaterat återfinns behov
            av åtgärder. Kina och kinesiska bolag har med sina stora ekonomiska
            muskler tillskansat sig stort inflytande och goda utpressningsmöjligheter
            runt om i världen, inte minst i övriga Asien och Afrika men även
            i Europa och Sverige. Detta har i Sverige synliggjorts genom hot
            om, och faktiska ekonomiska, repressalier för Sverige och svenska
            bolag som en konsekvens av legitim och korrekt kritik mot regimen
            och dess agerande. Kinas ekonomiska hållhake på omvärlden växer
            i takt med landets tillväxt och utspridning, inte minst genom
            ”Belt and Road”-initiativet – samtidigt som det gynnas på felaktiga
            grunder inom Världshandelsorganisationen. Sverige har inte klarat
            sig undan detta; Totalförsvarets forskningsinstitut har identifierat
            65 svenska bolag med kinesiska ägare.
          </p>
          <p xml:id="i-YRBuoyeCtatHmCbwruanrv">
            Samtidigt bedriver Kina cyberspionage för att främja sina ekonomiska
            och militära intressen, något som Säpo menar har ökat i Sverige
            de senaste åren. För att kunna stävja denna utveckling och värna
            svenska intressen krävs ett system för granskning av utländska
            direktinvesteringar – något som EU stödjer men som den svenska
            regeringen hittills inte lyckats få på plats. EU:s tilltänkta
            investeringsavtal med Kina (Comprehensive Agreement on Investment,
            CAI) bör ses i ljuset av den kritik mot regimen som ovan framförts.
            Det är inte oproblematiskt att under naiva omständigheter sluta
            avtal med en part som återkommande bryter mot tidigare avtal som
            den ingått. Tajmingen av avtalet kan inte annat än ses som dålig
            givet de rapporter som i närtid kommit om hur regimens förtryck
            av den egna befolkningen, inte minst minoriteter, har tilltagit.
            Mot bakgrund av detta krävs att regeringen verkar för att Kina,
            efter en potentiell ratificering, upprätthåller sin del av avtalet
            och att europeiska intressen värnas.
          </p>
          <head xml:id="i-HPGtEWA5sf1moEGGrBAyP3" type="h2">
            Ryssland
          </head>
          <p xml:id="i-Y21u9thKHnxRzSEqe4sXss">
            Under 2021 inledde Ryssland en militär uppbyggnad vid gränsen
            mot östra Ukraina och den 24 februari 2022 inledde Ryssland en
            förnyad och storskalig invasion av Ukraina. Sverige och EU-länderna
            har vid upprepade tillfällen krävt att Ryssland omedelbart upphör
            med den militära aggressionen, villkorslöst drar tillbaka samtliga
            militära styrkor från Ukraina och fullt ut respekterar Ukrainas
            territoriella integritet, suveränitet och oberoende. Trots detta
            har Ryssland trappat upp kriget, begått folkrättsbrott och olagligt
            ytterligare annekterat betydande delar av Ukraina. Som svar på
            invasionen, utvecklingen och inte minst angreppen mot civilbefolkningen
            i Ukraina har EU‑länderna stegvis utökat sanktionerna mot enskilda
            personer i Ryssland, infört ekonomiska sanktioner mot vissa sektorer
            och infört en rad andra åtgärder. Vi står bakom detta och uppmanar
            regeringen att gemensamt med EU och andra aktörer införa ytterligare
            sanktioner mot Ryssland.
          </p>
          <head xml:id="i-61DGHCk6VG5Nj63QGfXEc4" type="h2">
            Brexit och dess konsekvenser
          </head>
          <p xml:id="i-Ugoay6vwFkDx2cC4HxV7Ka">
            I juni 2016 förändrades synsättet på det europeiska samarbetet
            i sin helhet då Stor­britannien med klar demokratisk majoritet
            röstade för ett utträde ur EU. Storbritanniens utträde ur EU kommer
            att få mer långtgående effekter för unionens medlemsstater än
            man hittills velat diskutera. Frågan gäller inte bara ekonomi,
            den fria rörligheten och handel, utan den kommer också att handla
            om folkrättsliga relationer med andra stater utanför dagens samarbete.
          </p>
          <p xml:id="i-MvvXkdwAz4E6D2VJLassGG">
            Storbritanniens suveräna beslut att gå ur EU ska respekteras
            och vi stöttar det brittiska folkets val att lämna unionen. Det
            är positivt att EU och Storbritannien slutligen kom fram till
            ett handels- och samarbetsavtal före årsskiftet 2020/2021. Viss
            osäkerhet kring de framtida handelsrelationerna kvarstår dock
            och exakt vilka konse­kvenser det kommer att få för det svenska
            näringslivet är inte helt säkert. Vi vill därför vara tydliga
            med behovet av en välfungerande handelsrelation med Storbritannien
            inom överskådlig framtid oaktat övriga faktorer.
          </p>
          <head xml:id="i-U5FEfQ6oBxYGTgKgknPGEU" type="h2">
            Reformera WTO
          </head>
          <p xml:id="i-AG1UNFNqoLvrCqwhLEST1o">
            Sverigedemokraterna ser vikten av det globala multilaterala handelssystemet
            och anser att Sverige måste verka för att få tillbaka Kina och
            USA till förhandlingsbordet. WTO har länge ansetts vara satt ur
            spel och måste både utvecklas och effektiviseras för att åter
            fylla sin roll för trygghet och enkelhet på den globala marknaden
            – inte minst genom en fungerande tvistlösningsmekanism. I arbetet
            med att modernisera WTO återfinns bland annat behov av att frånta
            Kina statusen som u-land och de fördelar det medbringar. Överlag
            bör motsvarande fördelar avskaffas till förmån för längre implementerings­perioder
            i fråga om WTO:s krav och regelverk för stater som verkligen behöver
            det. Därutöver är WTO i behov av en närmare relation till näringslivet
            genom att exempelvis näringslivsorganisationer i högre utsträckning
            ges utrymme att agera remissinstans och bollplank rörande WTO:s
            arbete. Det bör även betonas att WTO särskilt bör blidka små och
            medelstora företagsintressen (SME); därför borde WTO:s arbetsgrupp
            Micro, Small och Medium Enterprises (MSME) kvarstå och dess arbete
            resultera i faktiska initiativ.
          </p>
          <head xml:id="i-SMyJvK7FuxGe8cj8JMexez" type="h2">
            Upphandlingar inom FN
          </head>
          <p xml:id="i-3crRtUqtVtG7N5zrn5HpD8">
            Trots att Sverige tillhör världstoppen inom en rad för FN intressanta
            områden, såsom utvecklingen av medicinteknik och klimatinnovationer,
            är det endast en bråkdel av FN:s upphandlingar som tillfaller
            svenska bolag. År 2018 uppgick den samlade svenska exporten till
            FN-systemet till 47,61 miljoner US dollar, motsvarande 0,25 procent
            av FN:s totala upphandling. Därmed hamnade Sverige på plats 70
            bland FN:s medlems­länder och det skulle innebära en stor potentiell
            vinst för svenska bolag om den svenska andelen ökade, vilket vore
            rimligt både sett till de högkvalitativa produkter och tjänster
            som svenska bolag kan erbjuda och sett till att 0,25 procent kraftigt
            understiger vår andel av FN:s budget. Sverige kan göra mer för
            att öka vår andel av FN‑upphand­lingarna genom att exempelvis
            stärka kunskapen på området inom svenska handels­kamrar, Business
            Sweden med mera.
          </p>
          <head xml:id="i-WqCVXAfN9MCk4Ty4NHqgX5" type="h2">
            Regionala exportcentra
          </head>
          <p xml:id="i-WgsHVU3KmBSqwkZRVLKV7K">
            Initiativet med de regionala exportcentrumen är i grund och botten
            något positivt för att stärka exportmöjligheterna. Men vi menar
            även att det krävs noggrann uppföljning samt att det behöver drivas
            på för att exportcentrumen ska drivas i en mer entreprenörsmässig
            anda. Det finns regionala och nationella organisationer såväl
            som företag som har goda kunskaper om export och handel. Ett sätt
            att ta vara på denna kompetens är att reger­ingen utreder hur
            framtida regionala exportrådgivare även ska kunna upphandlas av
            fristående aktörer. Det är även angeläget att insatserna inom
            ramen för exportfrämjande samordnas med andra statliga insatser
            så att insatser inom exportfrämjande och t.ex. insatser för näringslivet
            eller arbetstagarna inte drar åt olika håll. Därför bör ett införande
            av en nationell samordning av dessa medel övervägas.
          </p>
          <head xml:id="i-TgXKmbAWoakTpH9csTQAbP" type="h2">
            Business Sweden
          </head>
          <p xml:id="i-TkNMoVPQGEC7ADRPgXxqqS">
            Business Sweden fyller en viktig funktion för svenska bolags
            export och utländska bolags investeringar i Sverige. Genom sin
            närvaro i Sverige såväl som runt om i världen utgör de för många,
            inte minst små och medelstora, bolag en möjliggörare av interna­tionella
            affärer. Samtidigt återfinns förbättringspotential, någonting
            som inte minst påpekats av Riksrevisionen, varför Sverigedemokraterna
            vill se förtydliganden av hur regeringen säkerställer att Business
            Sweden når sin fulla potential.
          </p>
          <head xml:id="i-NuXy6VVkgerbFSxhtG6E3v" type="h2">
            Nordisk integrering
          </head>
          <p xml:id="i-M54Qw28DrouHmVggecEpTA">
            Sverigedemokraterna är ett Nordenvänligt parti som återkommande
            påtalat behovet av en fortsatt integrering av regionen, utökat
            samarbete och förbättrade handelsförutsätt­ningar. Detta tål att
            påminnas om i tider när såväl gränsöverskridande handel som arbetspendlare
            har drabbats hårt av pandemin. I efterdyningarna av pandemin är
            det extra viktigt att verka för att överbrygga gränshinder mellan
            de nordiska länderna för att möjliggöra en utökad handel länderna
            emellan. Ett steg i detta vore att utreda, identifiera och undanröja
            gränshindersproblem för att stärka utvecklingskraften i gränsregionerna.
          </p>
          <head xml:id="i-WbKJP4ZKTw5UA8FurrrLFf" type="h2">
            Initiativet Hållbar bolagsstyrning
          </head>
          <p xml:id="i-UzkEJVNDitbgCWTtDXN1CN">
            EU-kommissionen vill genom initiativet Hållbar bolagsstyrning
            förändra de aktie­bolagsrättsliga reglerna i medlemsstaterna om
            styrelsens sammansättning och uppdrag. Detta ingrepp i äganderätten
            motiveras med godhetssignalerande värdeord likt hållbar utveckling
            och mänskliga rättigheter och en vilja att minska näringslivets
            påstådda kortsiktighet. För alla vänner till den marknadsekonomiska
            modellen utan statlig eller överstatlig inblandning ter sig detta
            förslag ytterst anmärkningsvärt. I praktiken skulle det innebära
            ingrepp i företagens styrning och verksamheter, vilket måste ses
            som ett angrepp mot äganderätten som vi känner den – något som
            också flertalet näringslivstoppar betonat i sin kritik mot förslaget.
          </p>
        </div>
        <div xml:id="i-JgQ9nqnvNqfkiy2RMJHSFF" type="signatureBlock">
          <list xml:id="i-RK4yvKDXhtJrqWksBgD2Bc">
            <item xml:id="i-EWNfBtVSSWw7zSpkXeBCAx" who="i-PtgVSQS6zzFSG7jQDufZYA" type="signature">
              Tobias Andersson (SD)
            </item>
            <item xml:id="i-SS4upQ4H3EdBtqmyBEvf67" who="i-5JKbBodBpCZ1A4ajEWCxPv" type="signature">
              Mattias Bäckström Johansson (SD)
            </item>
            <item xml:id="i-5sDThc1uwQsm8Xv8MBBRHC" who="i-TMwpsik9bguNXgjB4GcxTS" type="signature">
              Jessica Stegrud (SD)
            </item>
            <item xml:id="i-NuoEUxwJqcVm2r6XLezJ54" who="i-Y6pV2kmHmseFnW9xv9t8yX" type="signature">
              Eric Palmqvist (SD)
            </item>
            <item xml:id="i-PWrs7dyFviCBweWUa6Svah" who="i-5cQcZgMfPXLpKbuzTtzgn6" type="signature">
              Anette Rangdag (SD)
            </item>
          </list>
        </div>
      </div>
    </body>
  </text>
</TEI>
