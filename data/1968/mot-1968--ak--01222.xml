<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__1222/mot_1968__ak__1222-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Andra kammaren, nr 1222 år 1968
          </p>
          <p>
            Nr 1222
          </p>
          <p>
            Av herr Hedlund m. fl., i anledning av Kungl. Maj:ts proposition
            nr 125, angående komplettering av riksstatsförslaget för bud-
            getåret 1968/69, m.m.
          </p>
          <p>
            (Lika lydande med motion nr 963 i Första kammaren)
          </p>
          <p>
            I Kungl. Maj:ts proposition nr 125 och till denna fogade bilagor
            — bl. a. den reviderade nationalbudgeten för innevarande år —
            ges en översikt av den sam- hällsekonomiska utvecklingen så långt
            denna kan avläsas i nuläget. Mot denna bakgrund bedöms utsikterna
            för den närmaste framtiden och anges de ekonomisk- politiska riktlinjer
            som bör följas. Det kan nu konstateras, att 1967 visar ett ännu
            sämre resultat ur ekonomisk synpunkt än det fanns anledning att
            antaga i början av detta år. Tillväxten i eko- nomin mellan 1966
            och 1967 stannar således vid 2,7 Zo mot i januari beräknade 3,3
            Jo. Näringslivets investeringar väntas ha sjunkit med 2,5 90 i
            volym under förra året och lagerinvesteringarna har gått ner med
            drygt en miljard kronor. Den ekonomiska utvecklingen i Sverige
            under 1967 bars i hög grad upp av den efter- frågetillväxt som
            ägde rum inom den offentliga sektorn och på grund av det ökade
            bostadsbyggandet. Av den totala inhemska efterfrågan kommer endast
            en dryg tredjedel på den privata konsumtionen, medan näringslivets
            investeringar i ma- skiner och byggnader minskade sin andel. De
            statliga skatteinkomsterna har måst justeras nedåt bl. a. till
            följd av minskan- de löneglidning. Samtidigt har arbetsmarknadspolitiken
            krävt merinsatser, som ökat statens utgifter utöver de tidigare
            planerna. Totalbudgetens underskott för budgetåret 1967/68 beräknades
            i statsverkspropositionen 1967 till 1,1 miljard kronor. Ett år
            senare var underskottet hela 2,8 miljarder och enligt den nu före-
            liggande reviderade beräkningen i finansplanen beräknas underskottet
            stiga till 3,3 miljarder kronor för innevarande budgetår. Det
            innebär en tredubbling i för- hållande till beräkningarna ett
            halvår innan dess början. Budgetunderskottet för 1968/69 har på
            motsvarande sätt justerats uppåt och beräknas nu till 2,7 miljar-
            der kronor att jämföra med drygt 2,1 miljarder i finansplanen
            vid årets början. Dessa förändringar i statens inkomster och utgifter
            understryker svårigheterna att med någorlunda säkerhet uppskatta
            konjunkturförloppet. Det är mot denna bak- grund uppenbart, att
            regeringen haft en alltför optimistisk konjunkturbedömning.
          </p>
          <p>
            Konjunkturutvecklingen
          </p>
          <p>
            I de likalydande motionerna I: 628 och II: 802 betonades från
            vårt håll, att den successiva förstärkningen av de arbetsmarknadspolitiska
            åtgärderna under 1967 och det gångna vinterhalvåret var oundgängligen
            nödvändiga för att i någon mån
          </p>
          <pb facs="riksdagen-motions-pdf/data/1968/mot_1968__ak__1222/mot_1968__ak__1222-002.pdf"/>
          <p>
            Motioner i Andra kammaren, nr 1222 år 1968 3
          </p>
          <p>
            lindra verkningarna av den långvariga konjunkturavmattningen.
            Den fortsatta ut- byggnaden av arbetsmarknadspolitiken under nästa
            budgetår har beslutats under stor enighet. I de tidigare nämnda
            motionerna underströk vi emellertid dessutom, att ytterligare
            insatser måste till för att skapa nya arbetstillfällen. Därutöver
            måste en allmän arbetslöshetsförsäkring snarast genomföras. Arbetsmarknads-
            och lokaliseringspolitiken måste kompletteras med åtgärder, som
            förmår öka den nu sedan flera år stagnerande investeringsviljan.
            Temporärt kan det outnyttjade kapacitetsutrymmet till en del fyllas
            ut genom en ökad offent- lig aktivitet och ökat bostadsbyggande.
            För att komma till rätta med näringslivets stagnerande investeringar
            och därmed eliminera den nuvarande överkapaciteten i såväl industrins
            byggnader och maskiner som på arbetsmarknaden kan emellertid mera
            generella stimulansåtgärder komma att krävas. I anledning av Kungl.
            Maj:ts proposition nr 13 föreslog vi i detta syfte, att det investeringsavdrag,
            som skulle beviljas under innevarande år i avvaktan på mervärdeskattens
            ikraftträdande 1/1 1969, skulle avlösas av borttagandet av omsättningsskatten
            på investeringsvaror redan från halvårsskiftet. Därigenom skulle
            alla företag — även de som hade för litet eller inget överskott
            alls på sin rörelse — få en ökad stimulans samtidigt som företagen
            med överskott skulle bli mera benägna att göra sina investeringar
            under första halvåret 1968, dvs. under den period då det redan
            i januari kunde bedömas vara störst behov av snabbt verkande men
            temporära konjunkturpolitiska åtgärder. Utöver denna åtgärd föreslog
            vi i särskilda motioner på tilläggsstat 200 miljoner kronor till
            statliga beställningar och vägarbeten med direkt sysselsättningsskapande
            effekt. Vi ifrågasatte också, om inte »en generösare dispensgivning
            måste medgivas för s. k. oprioriterat byggande». Dessutom föreslog
            vi en snar anpassning av pen- ningpolitiken till den aktuella
            konjunktursituationen, främst genom sänkning av räntan. Vi underströk
            särskilt behovet av en mera flexibel finanspolitik, där en temporär
            sänkning av energiskatten och en likaledes temporär sänkning av
            om- sättningsskatten på konsumtionsvaror borde planeras som beredskapsåtgärder.
            De under vårriksdagen föreslagna åtgärderna bör ses mot bakgrunden
            av de i överkant optimistiska bedömningar beträffande konjunkturutvecklingen,
            som re- geringen gav uttryck för i statsverkspropositionen. I
            motionerna I: 628 och II: 802 från vår sida gavs följande allmänna
            bedömning av konjunkturen: »Med stor sanno- likhet kommer det
            första halvåret 1968 att karakteriseras av fortsatt otillfreds-
            ställande balans på arbetsmarknaden trots säsongmässig förbättring
            mot slutet av perioden. För tiden efter halvårsskiftet ökar helt
            naturligt osäkerheten i bedöm- ningarna, men också där förefaller
            regeringens bedömning i överkant optimis- tisk. För 1969 kan i
            dag inte dras några säkra slutsatser.» Denna bedömning har hittills
            visat sig hållbar. Antalet registrerade arbetslösa har legat betydligt
            över vad tidigare år uppvisat vid motsvarande tidpunkt. Ca 65
            000 arbetslösa under januari har efter hand minskat — men endast
            till drygt 43 000 under april. En fortsatt nedgång i antalet registrerade
            arbetslösa bör rimligtvis kunna förväntas under sommarhalvåret,
            men åtskilliga ungdomar står samtidigt i begrepp att stiga in
            på arbetsmarknaden.
          </p>
          <pb facs="riksdagen-motions-pdf/data/1968/mot_1968__ak__1222/mot_1968__ak__1222-003.pdf"/>
          <p>
            4 Motioner i Andra kammaren, nr 1222 år 1968
          </p>
          <p>
            Det gäller främst skolungdomar som avslutar sina studier i vår
            och utryckande värnpliktiga som omedelbart önskar stadigvarande
            arbete men också de ungdomar som tillfälligtvis vill ha praktik
            eller korttidsarbete under sommaren. Inom vissa branscher, t.
            ex. skogsnäringen, kan betydande friställningar inte uteslutas
            under 1968. Ett större antal personer än tidigare år kan också
            förväntas bli klara med arbetsmarknadsutbildningen och därefter
            önska stadigvarande sysselsättning. På flera punkter har regeringen
            i efterhand tillgodosett våra krav. Därmed har man också delvis
            accepterat den av oss framförda konjunkturbedömningen. Det gäller
            t. ex. de statliga beställningarna i viss utsträckning, ändring
            av bestäm- melserna för oprioriterat byggande och den vidtagna
            — dock alltför begränsade — diskontosänkningen. Regeringen har
            ställt sig avvisande till åtgärder av mera generell natur i rädsla
            för att därefter inte behärska uppbromsningen vid en konjunkturuppgång.
            Obenä- genheten att bedriva en mera flexibel finanspolitik har
            varit markant under flera år — även under den senaste konjunrkturtoppen
            — främst 1964 och 1965. Därtill kommer att regeringen med ovan
            nämnda motivering uppenbarligen är beredd att tillåta ett lägre
            resursutnyttjande i ekonomin än tidigare, t. ex. på arbetsmarkna-
            den. Vi kan inte acceptera denna inställning. Målsättningen måste
            vara att genom intensifierade ansträngningar söka förena full
            sysselsättning och stabilt penning- värde, bl. a. genom att förfina
            de medel som står till förfogande, och att via för- bättrat underlag
            för konjunkturbedömningar skapa förutsättningar för en mindre
            stelbent penning- och finanspolitik. I Landsorganisationens skrift
            »Ekonomiska utsikter», som publicerats under våren, ger man uttryck
            för kritiska uppfattningar gentemot regeringens ekonomiska politik.
            Man anser bl. a. att finanspolitiken getts alltför ringa variationsvidd
            med tanke på att den tidigare visat sig vara ett effektivt medel
            för att skapa balans i samhällsekonomin. Forsättningsvis heter
            det:
          </p>
          <p>
            I högkonjunkturen i slutet av 1964 och särskilt under första
            halvåret 1965 var åtstramningen alldeles för svag. Detta gav såsom
            vi redan då förutsåg upphov till ett övertryck, som ledde till
            betalningsbalansunderskott som sedan dess har varit ledmotivet
            i den fortsatta ekonomiska politiken. På samma sätt har finanspolitiken
            under det senaste årets konjunkturdämpning varit alldeles för
            litet expansiv (kurs. här). Med en valutareserv av 6 miljarder
            kronor och betydande dragningsrätter i den internationella valutafonden
            skulle Sverige mycket väl kunna tåla en viss ytter- ligare påspädning
            av efterfrågan i sysselsättningsfrämjande syfte.
          </p>
          <p>
            Vi framhöll redan i vår översikt i höstas att en viss allmän
            stimulans för kon- sumtionen i det då rådande läget skulle vara
            försvarlig, eftersom den spontana in- vesteringsviljan ändå var
            svag på grund av relativt lågt utnyttjande av den redan tillgängliga
            produktionskapaciteten. Utvecklingen sedan dess har snarast stärkt
            detta argument (kurs. här).
          </p>
          <p>
            De tecken på en begynnande konjunkturuppgång, som redovisas i
            den revide- rade nationalbudgeten, resulterar i en uppräkning
            av den förväntade bruttonatio- nalprodukten till 4 2 för 1968.
            Det finns här anledning erinra om att national- budgeten — i varje
            fall under de två senaste åren — varit alltför optimistisk i sina
          </p>
          <pb facs="riksdagen-motions-pdf/data/1968/mot_1968__ak__1222/mot_1968__ak__1222-004.pdf"/>
          <p>
            Motioner i Andra kammaren, nr 1222 år 1968 5
          </p>
          <p>
            bedömningar. Det finns risk för en överskattning också denna
            gång. Även om en omsvängning i form av ett ökat antal obesatta
            platser kunde förmärkas redan under hösten 1967, kvarstår frågan
            om konjunkturuppgångens styrka är sådan att den förmår slå igenom
            i ett högre kapacitetsutnyttjande och minskad arbetslöshet. Den
            dolda arbetslösheten har onekligen varit betydande och suger snabbt
            upp en del av den ökande aktiviteten. Den internationella konjunkturbilden
            är trots allt fortfarande ganska osäker. Den amerikanska högkonjunkturen
            präglas alltmer av kostnadsinflationen, medan lagerökning och
            orderingång inom industrin är ganska måttlig. Den tyska indu-
            striproduktionen ökar relativt sakta totalt sett även om utvecklingen
            inte är enhet- lig. Industrin har tillförts order på 8 miljarder
            D-mark genom statliga beställ- ningar, men dessa bör enligt OECD
            ökas ytterligare för att hålla konjunkturupp- gången vid makt.
            Frankrike har hittills fört en försiktig ekonomisk politik, och
            Storbritanniens konjunkturutveckling är mycket osäker. Konjunkturutvecklingen
            torde alltså kunna betecknas som ganska osäker inför nästa vinterhalvår.
            Denna uppfattning har vi understrukit bl. a. i motioner i an-
            ledning av Kungl. Maj:ts proposition nr 77 angående s. k. allmän
            arbetsgivarav- gift på 1 6 avsedd att träda i kraft från årsskiftet.
            I och med att arbetsgivarav- giften ökar riskerna för arbetskraftsreduceringar
            borde förslag i frågan om ikraft- trädandet föreläggas riksdagen
            först när konjunkturutvecklingen och därmed också sysselsättningssituationen
            bättre kan överblickas. Det finns en tendens att i debatten göra
            alltför stor skillnad mellan ekonomisk- politiska åtgärder av
            generell natur och selektiva sådana. De utgör naturligtvis komplement
            till varandra. I en allmän konjunkturavmattning kombinerad med
            struktursvårigheter inom vissa branscher eller inom vissa geografiska
            områden är det självklart att medel av båda typerna bör komma
            till användning. Enligt vår uppfattning är de nuvarande och tidigare
            svårigheterna på arbetsmarknaden en följd av den allmänna konjunkturdämpningen
            i kombination med strukturom- vandlingen och den snabba urbaniseringen.
            De påtagliga struktur- och konkurrenssvårigheter, som drabbat
            bl. a. textil-, konfektions- och skoindustrin måste angripas med
            selektiva metoder. Det är an- geläget, att regeringen snarast
            vidtar åtgärder för att lindra de sociala följderna av textilkrisen.
            En typ av selektiva åtgärder, som nått allt större framgångar
            och till- godosett ett verkligt behov, är lokaliseringspolitiken.
            Denna måste ytterligare för- stärkas och vid behov komma till
            användning även utanför det s. k. norra stöd- området. Konjunkturrörelserna
            måste helt naturligt vid en aktiv finanspolitik motsvaras av förändringar
            i skatteuttaget, som är anpassade i tiden och till sin omfattning.
            Det finns särskilt anledning att understryka skillnaden mellan
            dessa temporära och kon- junkturanpassade förändringar i skatteuttaget
            och permanenta sådana. De tem- porära förändringarna behöver och
            bör oftast inte heller motsvaras av förändringar på budgetens
            utgiftssida utan i stället påverka den statliga upplåningens omfattning.
            Därigenom uppnås den expansion eller åtstramning som man eftersträvar.
            Enligt
          </p>
          <pb facs="riksdagen-motions-pdf/data/1968/mot_1968__ak__1222/mot_1968__ak__1222-005.pdf"/>
          <p>
            6 Motioner i Andra kammaren, nr 1222 år 1968
          </p>
          <p>
            vår uppfattning bör finanspolitiken komma till användning i ökad
            utsträckning. Beskattningen bör ha en väsentlig roll i konjunkturpolitiken
            och inte begränsas till en rent statsfinansiell funktion. Som
            vi nämnde redan i våra motioner under januari skulle en viss säsongmässig
            uppgång komma att inträffa efter vinterperioden. Denna säsongmässiga
            uppgång försvagar naturligtvis kravet på generella åtgärder under
            sommarhalvåret. En bättre balans på arbetsmarknaden uppnås ändå
            regelmässigt under denna tid. Det inne- bär emellertid inte, att
            finanspolitiska åtgärder helt saknar aktualitet under slutet av
            1968. Om den svaga konjunkturutvecklingen fortsätter efter säsonguppgången
            måste stimulans av konsumtion och investeringar åter övervägas.
            En upprepning av den förflutna vinterns arbetslöshet även under
            nästa vintersäsong vore ytterst olycklig och måste undvikas. Arbetsmarknadsstyrelsen
            har så sent som under april understrukit vikten av en hög beredskap
            för att möta sådana svårigheter. Denna höga beredskap bör också
            gälla för den ekonomiska politiken och en kanske nöd- vändig sänkning
            av omsättningsskatten på konsumtionsvaror under en kortare pe-
            riod och en likaledes temporär avveckling av energiskatten.
          </p>
          <p>
            Stabiliseringspolitiken
          </p>
          <p>
            Inflationstakten har under många år varit ovanligt snabb i vårt
            land vid en jämfö- relse med andra industriländer. Den påtagliga
            dämpningen som för tillfället råder i prisstegringens takt är
            en direkt följd av den svaga konjunkturutvecklingen i högre grad
            än regeringens åtgärder. I propositionen noterar departementschefen
            med tillfredsställelse att hushållens disponibla realinkomster
            ökar snabbare än de när- mast föregående åren eller med ca 3 Z
            under 1968. Det bör noteras att stabiliseringstendenserna i vårt
            land under det gångna året i icke ringa grad berott på den prisdämpning
            som präglat världsmarknaden. I sär- skilt hög grad har detta varit
            fallet på t. ex. jordbruksprisområdet. Sedan septem- ber 1967
            har världsmarknadspriserna för jordbruksprodukter sjunkit med
            över elva procent. Det är också ovisst huruvida försämringen i
            prisnivån på detta om- råde nått ett bottenläge. Denna prisutveckling
            på världsmarknaden har återverkat på den svenska producentprisnivån
            på jordbruksprodukter. Finansministerns ut- talande om ökning
            i hushållens disponibla realinkomster kan därför ifrågasättas
            för jordbrukets vidkommande. Många av dagens svårigheter beror
            på bristande konkurrenskraft gentemot ut- landet. Åtskilliga av
            de företag som läggs ned i den pågående strukturomvand- lingen
            har inte lyckats kompensera kostnadsutvecklingen men kunde säkerligen
            arbetat vidare om inflationen varit långsammare. Företagens självfinansiering
            har minskat avsevärt under senare år, och en konsolidering har
            inte kunnat åstadkom- mas. I tidigare partimotioner har vi vid
            flera tillfällen varnat för inflationens många skadeverkningar
            — senast vid årets riksdag i motionerna I: 656 och II: 836. Som
            påpekats i det föregående har den ekonomiska politiken inte anpassats
            på ett tillfredsställande sätt till konjunkturutvecklingen. Dagens
            svaga konjunktur
          </p>
          <pb facs="riksdagen-motions-pdf/data/1968/mot_1968__ak__1222/mot_1968__ak__1222-006.pdf"/>
          <p>
            Motioner i Andra kammaren, nr 1222 år 1968 7
          </p>
          <p>
            kan delvis förklaras av felbedömningar som gjordes under högkonjunkturen
            1964—1965. Professor Assar Lindbeck gör i sin nyligen utkomna
            bok Svensk ekonomisk politik följande kritiska anmärkning: Vidare
            måste konjunkturpolitiken 1964—1965 ses som ett uppenbart misslyc-
            kande. Under en kraftig konjunkturuppgång bedrevs en expansiv
            finanspolitik. Dessutom genomfördes med lokaliseringspolitiska
            motiveringar inte obetydliga fri- släppningar av investeringsfonder
            mitt under en högkonjunktur. När slutligen kon- traktiva ekonomisk-politiska
            åtgärder sattes in hade arbetsmarknaden redan blivit så ansträngd
            att en kraftig löneglidning redan kommit till stånd. Det treårsavtal,
            med relativt stora lönehöjningar, som träffades just vid slutet
            av denna inflatoriska högkonjunktur, i början av 1966, garanterar
            så att ett å två års efterfrågeinflation kommer att efterföljas
            av tendenser till kostnadsinflation. Försöken att sedan avtalet
            redan träffats begränsa inflationen och betalningsbalansproblemen
            kom sedan att accentuera sysselsättningsproblemen vid den följande
            konjunkturnedgången 1966— 1967.
          </p>
          <p>
            Vid otillfredsställande anpassning av den ekonomiska politiken
            till konjunktur- utvecklingen riskerar man, att produktionskapaciteten
            blir dåligt utnyttjad. Enligt bilaga 2 till proposition nr 125
            beräknas den årliga tillväxten i ekonomin under åren 1965—1968
            ha legat i genomsnitt 0,5 Zo under den möjliga. Det är angeläget,
            att statsmakterna förmår skapa förtroende för den ekonomiska politiken
            inför den avtalsrörelse mellan arbetsmarknadens parter som inleds
            under 1968. Den tidigare jakten mellan priser och löner är mycket
            olycklig. Dess konsekvenser har drabbat många anställda i form
            av arbetslöshet under kortare eller längre tid. I en för centerpartiet
            och folkpartiet gemensam partimotion under januari i år presenterades
            ett samlat stabiliseringsprogram med bl. a. följande punkter.
            1. Den ekonomiska planeringen bör förbättras. Som bilaga 2 till
            propositionen nr 125 framläggs Avstämning av 1965 års lång- tidsutredning.
            Vi noterar med tillfredsställelse att långtidsutredningens arbete
            nu synes få en sådan inriktning att det i nästa långtidsutredning
            förhoppningsvis kan bli möjligt att presentera flera genomarbetade
            utvecklingsalternativ. Vi har under flera år framhållit, att planeringen
            borde göras rullande och inte omfatta fixa perioder. Antingen
            kan man årligen ta upp planen till prövning och göra erforderliga
            justeringar, eller också börja med en ny femårsplan när den förra
            löpt t. ex. tre år och på så sätt få planerna att gripa in i varandra.
            Genom den av- stämning, som nu sker när två år av planperioden
            förflutit, kommer långtidsutred- ningen för den tid som återstår
            fram till och med 1970 att få ökat informations- värde. En förbättrad
            ekonomisk planering bör också innefatta en nationalbudget i ar-
            betskraftstermer. Den bör redovisa en bedömning av framtida tillgång
            och efter- frågan på olika slag av arbetskraft i syfte att underlätta
            en effektiv användning av de samhällsekonomiska resurserna samt
            tjäna som vägledning för åtgärder i syfte att utan tvång anpassa
            utbildningen av arbetskraft till efterfrågan. 2. En översyn av
            statsutgifterna bör göras med jämna mellanrum i syfte att främja
            kostnadsbesparingar och effektivitet. En sådan översyn bör nu
            igångsättas genom en parlamentarisk beredning.
          </p>
          <pb facs="riksdagen-motions-pdf/data/1968/mot_1968__ak__1222/mot_1968__ak__1222-007.pdf"/>
          <p>
            8 Motioner i Andra kammaren, nr 1222 år 1968
          </p>
          <p>
            3. Den statliga finanspolitiken bör bättre än som skett under
            senare år och mera än regeringen föreslagit i den i år framlagda
            budgeten anpassas efter konjunktu- rerna. Därigenom samt medelst
            åtgärder som främjar produktionsökning och export bör de arbetsmarknadspolitiska
            åtgärderna kompletteras så att tryggheten för sys- selsättning
            och inkomst ökas. 4. Regeringen bör på det internationella planet
            inom olika organisationer främja en ekonomisk expansion i den
            industriella världen. Sverige bör eftersträva en mera utbyggd
            västeuropeisk konjunkturpolitik för att främja en sådan utveckling
            med bevarad stabilitet och hög sysselsättning. I detta syfte bör
            man bl. a. verka för att rådande konjunkturavmattning motarbetas
            genom en sänkning av ränte- nivån. Det bör eftersträvas att hålla
            räntan på en rimlig nivå. Under den senaste fem- årsperioden har
            det genomsnittliga diskontot varit hela 5 90. Räntan har betydelse
            inte minst för de allt högre boendekostnaderna samt näringslivets
            konkurrenskraft. Erfarenheterna har visat att en hög räntenivå
            inte i och för sig garanterar en lugn prisutveckling. Det framgår
            klart vid en jämförelse mellan de senaste åren och lågränteperioden
            under 1950-talet. 5. En allmän skattereform som gör skattesystemet
            rationellare bör genomföras till gagn för alla folkgrupper eftersom
            produktionens utveckling därigenom främ- jas. I första hand bör
            skattelättnader eftersträvas för låginkomstgrupperna. Det är mycket
            angeläget att dessa grupper kompenseras för det under senare år
            allt tyng- re kommunala skattetrycket och att den statliga och
            den kommunala beskattningen ses i ett sammanhang. Dessutom måste
            den arbetande låginkomstutredningen sna- rast ge underlag för
            åtgärder i syfte att påverka inkomstbildningen före skatt. Sve-
            rige har haft en utveckling mot ökande löneklyftor under senare
            år. Den utveckling- en måste vändas. Inflationens automatiska
            skatteskärpande effekt inom den progressiva beskatt- ningen måste
            elimineras. Andra skattepolitiska reformer som föreslagits från
            vårt håll skulle öka före- tagssparandet och därigenom skapa förutsättningar
            för en högre investeringsaktivi- tet. Det gäller t. ex. förslagen
            om snabbare initialavskrivning på byggnader som används i rörelse
            eller jordbruk samt om rätt till skattefri avsättning av medel
            som avsätts till forskningsfonder inom företagen. Sparstimulerande
            åtgärder i den direk- ta beskattningen i enlighet med förslag
            som framförts från vårt håll skulle också, med hänsyn till det
            enskilda sparandets betydelse för kapitalbildningen, ge möjlig-
            heter till ökade investeringar. 6. Det enskilda sparandet bör
            uppmuntras genom lämpliga skattepolitiska åt- gärder och utgivning
            av värdefasta obligationer. 7. Krafttag krävs för att begränsa
            inflationen så att denna hålles nere på en väsentligt lägre nivå
            än under de senaste två årtiondena. Samråd bör på statligt initiativ
            äga rum mellan företrädare för regering och riksdag, arbetsmarknadens
            organisationer, olika delar av näringslivet, konsumentrepresentanter
            samt fristå- ende ekonomisk expertis. Därigenom ernås gynnsammare
            förutsättningar för en
          </p>
          <pb facs="riksdagen-motions-pdf/data/1968/mot_1968__ak__1222/mot_1968__ak__1222-008.pdf"/>
          <p>
            Motioner i Andra kammaren, nr 1222 år 1968 9
          </p>
          <p>
            samordning som skapar trygghet för att en allmän kostnadsuppressning
            undvikes och samtidigt största möjliga reella inkomstförbättring
            tryggas. Genom sådana stabiliseringspolitiska rundabordskonferenser
            kan medborgarnas förtroende för statsmakternas vilja och förmåga
            att med kraft arbeta för penningvärdets försvar stärkas och även
            därigenom förutsättningarna förbättras för kamp mot inflatio-
            nen. 3. Ett ekonomisk-socialt råd med företrädare för statsmakterna,
            olika organisa- tioner samt oberoende expertis bör inrättas i
            syfte att åstadkomma en bättre belys- ning av samhällsproblemens
            verkliga läge och att förbereda de ovan berörda stabi- liseringskonferenserna.
            9. Konkurrensens värde för rationalisering, effektivitet, sänkta
            kostnader och varornas anpassning efter konsumenternas behov bör
            konsekvent tillvaratas. Pris- och kartellnämnden bör ges tillräckliga
            resurser för sin viktiga prisövervakande verksamhet, som bör utövas
            så att konkurrensen stimuleras. Marknadshushållning- en bör även
            i övrigt främjas bl. a. genom en steg för steg genomförd avveckling
            av hyresregleringen allteftersom sådana förutsättningar kan skapas
            att en socialt be- tryggande utveckling uppnås. Kreditmarknaden
            bör organiseras med konkurrens på lika villkor som allmän riktpunkt
            för att främja en god ekonomisk utveckling. Med hänvisning till
            vad ovan anförts hemställes, att riksdagen vid sin behandling
            av Kungl. Maj:ts proposition nr 125 måtte besluta att i skrivelse
            till Kungl. Maj:t anhålla om att finanspolitiska åtgärder — i
            första hand ett uppskov med ikraftträdandet av den löneskatt som
            den nya arbetsgivaravgiften utgör — planeras och förslag i enlighet
            med vad i motionen anförts föreläggs riksdagen under hösten 1968,
            om betydande arbetslöshet och svagt kapa- citetsutnyttjande inom
            näringslivet då bedömes komma att råda även under vinterhalvåret
            1968/69, samt att i skrivelse till Kungl. Maj:t begära åtgärder
            i syfte att åstad- komma en stabil ekonomi, inriktad på att främja
            full sysselsätt- ning, en förbättring av låginkomstgruppernas
            ställning, ekono- misk tillväxt och att hejda prisstegringarna
            med utgångspunkt i vad som anförts i motionen.
          </p>
          <p>
            Stockholm den 14 maj 1968
          </p>
          <p>
            Gunnar Hedlund (cp) Lars Eliasson (cp) Nils G. Hansson (cp) i
            Sundborn i Skegrie S. G. W. Wahlund (cp) Sven Vigelsbo (cp) Gustaf
            Svensson (cp) i Vä John Eriksson (cp) Gunnar Larsson (cp)
          </p>
          <p>
            i Bäckmora i Luttra
          </p>
        </div>
      </div>
    </body>
  </text>
</TEI>
