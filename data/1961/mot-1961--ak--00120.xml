<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__120/mot_1961__ak__120-001.pdf"/>
      <div type="motHeader" xml:id="i-RqUchvGGCFtuPAHDshQ85p">
        <div type="motTitle" xml:id="i-B5XPa7sBE1CjThFcEmn6Qq"/>
        <div type="motSubmissionInfo" xml:id="i-AiWfjGrmnZiHLMBoejzaaS"/>
      </div>
      <div type="motBody" xml:id="i-D6HvUh1FELXwwtvnixQAZo">
        <div xml:id="i-ATjGhhakWHrGnJpD4U2wCE">
          <p xml:id="i-SPZJiXHXe5oSkph2617HvC">
            Nr 120—128 Motioner i Andra kammaren, nr 120 år 1961 1
          </p>
          <p xml:id="i-Dc2KMmSXH1nqrBfZPBBXgD">
            Nr 120
          </p>
          <p xml:id="i-krwKD7nBMArhyQhJj3fZW">
            Av herr Senander m. fl., i anledning av Kungl. Maj:ts framställ-
            ning om anslag till mödrahjälp.
          </p>
          <p xml:id="i-Q2sod5d7BwugQwc1xxQ8jA">
            Socialstyrelsen betonar, att någon uppräkning av normerna för
            behovspröv- ningen om mödrahjälp med hänsyn till inträdda pris-
            och löneökningar inte skett sedan år 1953. Den familjeförsörjare,
            framhåller styrelsen vidare, som har den minimiinkomst vid vilken
            mödrahjälp inte bör utgå enligt ifrågava- rande normer, kan med
            nuvarande levnadskostnader inte försörja sig själv och sin familj
            utan bidrag i någon form. Behovsprövningen för mödrahjälp är i
            vissa fall snävare än för socialhjälp. Styrelsen anser därför
            att en juste- ring nu bör verkställas av normerna, så att det
            blir möjligt att inom ramen för denna hjälpform på ett effektivt
            sätt bistå barnaföderskor, som är i uppenbart behov av ekonomiskt
            stöd. Styrelsen föreslår därför att anslaget uppräknas med 5 000
            000 kr. eller från nuvarande 6 000 000 till 11 000 000 kr. Departementschefen
            ställer sig avvisande till socialstyrelsens anslagsäs- kande och
            förordar oförändrat belopp eller 6 000 000 kr. Därvid hänvisas
            till att »starka skäl talar för att en omprövning av mödrahjälpsfrågan
            får anstå tills detta kan ske i ett större sammanhang där man
            kan överblicka hjälpbehovet för de medborgargrupper, vilkas hjälpbehov
            inte i tillfreds- ställande omfattning tillgodoses av socialförsäkringarna».
            Vidare framhål- les att dessa problem utreds av socialpolitiska
            kommittén. Det är uppseendeväckande ting som här blottas. Socialstyrelsen
            säger ifrån så kategoriskt som en ämbetsstyrelse över huvud taget
            kan tillåta sig, att den från början så betydelsefulla mödrahjälpsreformen
            numera genom att normerna för behovsprövningen icke uppräknats
            sedan år 1952 blivit så urholkad att behovsprövningen i vissa
            fall är snävare än för socialhjälp. I sak detsamma framhöll socialstyrelsen
            i samband med femte huvudtitelns behandling år 1960 men avstod
            då från att föreslå en ökning av anslaget med hänsyn till den
            dåvarande statsfinansiella situationen. När socialsty- relsen
            i år betonar att en justering nu bör ske och begär en höjning
            av an- slaget med 5 miljoner, så kan inte detta uppfattas annat
            än som en nöd- signal i barnaföderskornas intresse. Gentemot vad
            socialstyrelsen anfört i saken synes departementschefens motiv
            för sin ståndpunkt väga ganska lätt. Frågan om en justering av
            nor- mer, som på grund av pris- och löneutvecklingen under nio
            år måste be- tecknas som orimliga, kan enligt vår mening inte
            besvaras med en hän-
          </p>
          <p xml:id="i-FBsdenhfidCQzc6pWcsJNp">
            Bihang till riksdagens protokoll 1961. 4 saml. Nr 120—128
          </p>
          <pb facs="riksdagen-motions-pdf/data/1961/mot_1961__ak__120/mot_1961__ak__120-002.pdf"/>
          <p xml:id="i-Vjyg9xRcCp1HJ4nuth8188">
            2 Motioner i Andra kammaren, nr 120 år 1961
          </p>
          <p xml:id="i-KCL5ekyHYGCbXmhWT5t5YH">
            visning till att frågan om mödrahjälpen av andra skäl ligger
            under ut- redning. Om bidragsnormerna har försämrats i sådan grad,
            att de till och med i vissa fall är snävare än de som gäller för
            socialvård, kan då ett fort- satt sådant tillstånd under några
            förhållanden tolereras? Om inte annat så borde väl en provisorisk
            uppräkning av normerna ske i avvaktan på utred- ningen. Vi kan
            inte underlåta att i detta sammanhang påtala vissa allvarliga
            ten- denser i den socialpolitiska utvecklingen. En av dem är obenägenheten
            att i takt med pris- och löneutvecklingen höja de inkomstgränser
            som gäller för erhållandet av vissa sociala förmåner, vilket leder
            till att deras realvärde minskar och antalet förmånsberättigade
            sjunker utan att deras ekonomiska ställning reellt förbättrats.
            En annan är att under åberopande av statsfinansiella eller samhällseko-
            nomiska skäl underlåta att upprätthålla sociala förmåners realvärde
            eller bromsa takten i förverkligandet av beslutade standardförbättringar.
            En tredje tendens är att genom försämringar av statsbidragen till
            kom- munerna och ökning av deras andel i kostnaderna för socialpolitiken
            över- vältra kostnaderna för den sociala omvårdnaden på kommunerna.
            Här några exempel utöver vad som anförts om mödrahjälpen. Beträf-
            fande ferieresor för barn gäller en inkomstgräns för förmånens
            erhållande på 5700 kr. beskattningsbar inkomst. Socialstyrelsen
            har under flera år föreslagit en höjning av inkomstgränsen, men
            utan resultat. Styrelsen före- slår nu att anslaget under denna
            punkt uppföres med 1 775 000 kr. Att inkomstgränsen, trots stigande
            priser och löner, inte höjts har givet- vis medfört, att ett allt
            mindre antal barn och deras vårdare får del av förmånen. Av propositionen
            framgår att medan år 1958 65 966 barn och vårdare kom i åtnjutande
            av förmånen, så var siffran för 1959 endast 59 867. Minskningen
            utgjorde sålunda inte mindre än 6 099. Departementschefen s än
            k e r anslaget med 200 000 kr. och åberopar den minskade »belastningen»
            på anslaget som motivering. För ferieresor för husmödrar sänkes
            anslaget med 100 000 kronor. Mo- tiveringen är exakt densamma
            som för nyssnämnda anslagsminskning: »Med hänsyn till belastningens
            storlek och då en fortsatt nedgång av rese- frekvensen synes sannolik,
            bör anslaget kunna räknas ner med 100 000 kro- nor». Tillvägagångssättet
            för att uppnå anslagsminskning är enkelt. Inkomst- gränsen fastlåses,
            vilket medför en minskning av frekvensen och följaktli- gen mindre
            medelsförbrukning. Därefter föreslås sänkning av anslaget med
            åberopande av den minskade »belastningen». Sådana resultat blir
            det av den först omnämnda allvarliga tendensen inom vår socialpolitik.
            De allmänna barnbidragen är ett typiskt exempel på hur en stor
            social reform förlorar i värde på grund av att överdrivna eller
            missriktade stats- finansiella eller samhällsekonomiska skäl får
            fälla utslaget. Det är ett all-
          </p>
          <pb facs="riksdagen-motions-pdf/data/1961/mot_1961__ak__120/mot_1961__ak__120-003.pdf"/>
          <p xml:id="i-Esf7EHM1Ut4r2CCzKGdQye">
            Motioner i Andra kammaren, nr 120 år 1961 3
          </p>
          <p xml:id="i-MmJjEJKPsUW89wf2jxbcYb">
            mänt känt faktum att barnbidragens realvärde på grund av de kraftiga
            pris- stegringarna sänkts i betydande grad sedan de infördes.
            Försök från såväl den kommunistiska riksdagsgruppen som från andra
            håll att få återställt barnbidragens realvärde har icke tillmötesgåtts
            under åberopandet av an- strängda statsfinanser eller en samhällsekonomisk
            situation, som påståtts vara fylld med otaliga riskmoment. Däremot
            har aldrig dylika skäl lagt hinder i vägen för en våldsam militär
            expansion. Tvärtom har de under de senaste åren ansetts tillåta
            att utgifterna indexreglerats. Ett annat exempel var när statsmakterna
            av samhällsekonomiska och statsfinansiella skäl på förslag av
            den ihjälkritiserade besparingsutredning- en frångick sina utfästelser
            beträffande förra årets folkpensionshöjning. Flera exempel på
            hur systematiskt strävandena pågår i syfte att övervält- ra ansvaret
            för en allt större del av kostnaderna för den sociala omvårdna-
            den på kommunerna kan anföras. Här skall dock endast anföras ett
            par så- dana ur femte huvudtiteln. Beträffande statsbidragen till
            driften av barnstugor har socialstyrelsen påyrkat, att statsbidragsbeloppen
            fr. o. m. nästa budgetår höjes med 12 pro- cent. Motiveringen
            är, att kommunernas löneutgifter för driften av barn- stugorna
            ökats genom de generella lönehöjningarna 1959 och 1960 samt att
            de ytterligare kommer att öka fr. o. m. 1 januari i år. Kostnadsökningen
            be- räknas till sammanlagt 600 000 kr. för helt år. Departementschefen
            motsätter sig socialstyrelsens förslag och förklarar att någon
            automatisk anknytning av bidragen till de faktiska lönerna inte
            kan förordas. Därmed fullföljes strävandena att på kommunerna
            överflyt- ta ett allt större ekonomiskt ansvar för den sociala
            omvårdnaden. Särskilt upprörande är inställningen i fråga om statsbidrag
            till anord- nande samt om- och tillbyggnad av ålderdomshem. Knappast
            något områ- de inom socialpolitiken är så eftersatt som åldringsvården.
            Efterfrågan på platser på ålderdomshemmen är synnerligen stor.
            Ökningen av åldringarna stiger mycket snabbt, och svårigheterna
            blir därför värre ju längre restrik- tiviteten i fråga om de statliga
            insatserna sträcker sig. Socialstyrelsen har föreslagit en höjning
            av anslaget från nuvarande 7 000 000 kr. till 14 000 000 kr. Departementschefen
            har inte sträckt sig längre än till 10 000 000 kr. och anser att
            frågan »lämpligen bör övervägas framdeles i ett större sammanhang».
            Därmed kan man notera ett nytt ut- slag av restriktiviteten gentemot
            kommunerna beträffande ett verkligt trängande socialt behov. Av
            vad som anförts torde det framgå, att socialbudgeten i mycket
            vä- sentliga avseenden företer tendenser som icke är förenliga
            med en god so- cialpolitik och som icke heller svarar mot landets
            goda resurser. Det före- faller som om avsikten är att lägga ganska
            kraftiga bromsar på reformpo- litiken.
          </p>
          <p xml:id="i-Reb6bkekkGypDM4sjBDaFo">
            Vi menar tvärtom att den sociala utbyggnaden måste fortsätta.
            Det sven-
          </p>
          <pb facs="riksdagen-motions-pdf/data/1961/mot_1961__ak__120/mot_1961__ak__120-004.pdf"/>
          <p xml:id="i-KdbCq2DEZRqqkh5xyob5yY">
            4 Motioner i Andra kammaren, nr 120 år 1961
          </p>
          <p xml:id="i-YN4Xp2uPVaAuyXucu8ANHx">
            ska folket har i det senaste politiska valet fällt en förkrossande
            dom över de sociala bakåtsträvarna inom det borgerliga blocket.
            Ur den synpunkten finns det följaktligen ingen anledning för regeringen
            att slå av på reform- takten. Lägger man härtill att produktionsutvecklingen
            i vårt land är syn- nerligen god, så är det märkligt att femte
            huvudtiteln uppvisar tendenser som minst sagt måste betecknas
            som allvarliga. Vi har i detta sammanhang inte för avsikt att
            ställa förslag till ändring- ar på varje punkt som vi kritiserat.
            Vi inskränker oss till att yrka bifall till socialstyrelsens förslag
            beträffande mödrahjälpen. I fråga om åldringsvår- den har vi för
            avsikt att inge särskild motion. Vi får sålunda hemställa, : att
            riksdagen måtte besluta att i anledning av Kungl. Maj:ts proposition
            under femte huvudtiteln (15) 1. Mödra- hjälp bifalla vad socialstyrelsen
            föreslagit och uppräkna anslaget under denna punkt till 11 000
            000 kronor.
          </p>
          <p xml:id="i-TcpYLRrhcB4E8GRnLaiZZc">
            Stockholm i januari 1961
          </p>
          <p xml:id="i-2pTTJCsKGXTKQSGELexNky">
            Knut Senander Helmer Holmberg Henning Nilsson
          </p>
        </div>
      </div>
    </body>
  </text>
</TEI>
