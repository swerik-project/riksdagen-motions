<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-01901">
  <teiHeader>
    <fileDesc>
      <titleStmt>
        <title>Reformförslag för svensk sjukvård</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1901 av Finn Bengtsson (M)</title>
          <idno type="rdwebb">H5021901</idno>
          <rs type="number">1901</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5021901/text</ref>
          <ref type="dokument_url_html">http://data.riksdagen.se/dokument/H5021901</ref>
          <ref type="dokumentstatus_url_xml">http://data.riksdagen.se/dokumentstatus/H5021901</ref>
          <ref type="docx">http://data.riksdagen.se/fil/779E732F-F851-4D0B-8E5D-7512E615E37F</ref>
          <ref type="pdf">http://data.riksdagen.se/fil/4ADE3267-1B1B-4ED6-BD4E-F8AF6E468266</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5S4qE1q8YQF3SpxCj9QnFW" type="signed"/>
        <correspContext corresp="i-5S4qE1q8YQF3SpxCj9QnFW">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-BuwRWmXsJqeqKdfz3sZomz" type="submitted">
          <date when="2017-10-03"/>
          <time when="14:31:31"/>
        </correspAction>
        <correspAction xml:id="i-DJqULTgkpqPbQfotbbD1yg" type="reviewed">
          <date when="2017-10-03"/>
          <time when="15:45:36"/>
        </correspAction>
        <correspAction xml:id="i-CCijisJ48nhPbuZ3D8uJKY" type="referred">
          <date when="2017-10-13"/>
        </correspAction>
        <correspAction xml:id="i-RCg6rtdc8HY52AB6h8aeZB" type="assigned">
          <date when="2018-08-16"/>
          <time when="14:57:13"/>
        </correspAction>
        <correspContext corresp="i-RCg6rtdc8HY52AB6h8aeZB">
          <ref type="assignedTo">Socialutskottet</ref>
        </correspContext>
        <correspAction xml:id="i-J5ybzZjrnPRet8PZX6td7X" type="behandlas_i"/>
        <correspContext corresp="i-J5ybzZjrnPRet8PZX6td7X">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:1901 av Finn Bengtsson (M) Reformförslag
          för svensk sjukvård
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-YP4Y9Fa3eW7nVaJx7bbJf">
            Förslag till riksdagsbeslut
          </head>
          <list style="ol">
            <item xml:id="i-Xt9pitWB5Hj2SNf1hfi7sL">
              Riksdagen ställer sig bakom det som anförs i motionen om att
              utvidga det fria vårdvalet till att gälla all hälso- och sjukvård
              och tillkännager detta för regeringen.
            </item>
            <item xml:id="i-4v18t9mcsd5bGn3oiPDjRz">
              Riksdagen ställer sig bakom det som anförs i motionen om att
              utveckla den nationella taxan för sjukvård och tillkännager detta
              för regeringen.
            </item>
            <item xml:id="i-7zcA4Z3nMVJhJJRBrj7v3s">
              Riksdagen ställer sig bakom det som anförs i motionen om att
              habilitering och rehabilitering bör ges samma prioritering som
              reaktiv hälso- och sjukvård och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-7fpXyT8hUWxV7pZ7XL5sHs" type="h1">
            Motivering
          </head>
          <p xml:id="i-4HvnZGkQwjPeGuMgzUYXMG">
            Fritt vårdval gäller nu i den öppna vården. Detta är utmärkt,
            men det finns ingen anledning att begränsa valfrihet inom vården
            enbart till öppen vård. All specialiserad och sluten vård bör
            på samma sätt erbjudas frihet att välja och att utföra, inom ramen
            för en solidarisk finansiering.
          </p>
          <p xml:id="i-RAXsYWGQX9nLqmgjSc7xQ9">
            Jag föreslår därför att det fria vårdvalet för patienter utvidgas
            till att gälla all hälso- och sjukvård.
          </p>
          <p xml:id="i-JUGRbweNvBBuBupgARUBH6">
            I analogi med detta är det rimligt att etableringsfrihet införs
            även för utbildade specialister inom vården (läkare, sjuksköterskor
            m.fl. kategorier där specialisering på viss typ av vård förekommer).
          </p>
          <p xml:id="i-C4pMNf8C4kQGbAMsdhN9T3">
            Inom ramen för lagen om valfrihet är även i fortsättningen kommuner
            och landsting de som sätter ramarna för vilka avtal om ersättning
            för hälso- och sjukvård som ska gälla för en vårdproducent. Sådan
            ersättning kan därför variera påtagligt över landet, vilket gör
            att likvärdigt utförd hälso- och sjukvård då kan ersättas olika
            beroende på i vilken geografisk region den utförs.
          </p>
          <p xml:id="i-A43VdSLksL9hVehH7TxtTb">
            Detta är i grunden ett orättvist system, som har sina rötter
            i att sjukvårdshuvudmännen idag fortfarande har egen skatteuppbördsrätt
            och därigenom själva i alltför stor omfattning kan välja att definiera
            vilken typ av hälso- och sjukvård man är beredd att tillhandahålla
            i den aktuella regionen.
          </p>
          <p xml:id="i-Vk3FU5EmxSLs81ffkzrqp2">
            Inte sällan kommer detta i konflikt med hälso- och sjukvårdslagen
            (HSL) som i portalparagrafer tydliggör att hälso- och sjukvården
            i Sverige i grunden ska bedrivas på ett rättvist och likvärdigt
            sätt för alla medborgare efter behov. I sin tur uppkommer denna
            konflikt mellan olika regioners olika prioriteringar av vilken
            hälso- och sjukvård som man tillhandahåller och hälso- och sjukvårdslagens
            intentioner om en mera likvärdig hälso- och sjukvård över landet
            i det faktum att hälso- och sjukvårdslagen fortfarande idag är
            en så kallad skyldighetslagstiftning (ur sjukvårdshuvudmännens
            synvinkel) och inte en rättighetslagstiftning (ur patientsynvinkel).
          </p>
          <p xml:id="i-R1YEpJnkcrghzpXq7oYchb">
            Den nya patientlagen som trädde i kraft den 1 januari 2015 har
            till viss del ökat patienternas makt att välja vård även utanför
            det egna landstinget, men mera återstår att göra för att en nationellt
            lika vård ska uppnås.
          </p>
          <p xml:id="i-8KV4Gbr8TUzQwswc26oAjf">
            Det är rimligt att en mera likvärdig ersättning än idag utgår
            för lika hälso- och sjukvård som utförs över hela landet. Detta
            bör gälla såväl i primärvården som i den specialiserade vården.
            En översyn av möjligheterna att utvidga och modernisera den så
            kallade nationella taxan för ersättning till alla vårdyrkesetablerade
            från statens sida är därför motiverad att göra.
          </p>
          <p xml:id="i-7H7GTAMsLGbN5b5vVJiJ5u">
            På samma sätt, för att öka patienternas rättigheter i hälso-
            och sjukvården, bör en översyn göras i syfte att se om dagens
            skyldighetslagstiftning i form av HSL kan skärpas till att övergå
            till en rättighetslagstiftning så att makten över hälso- och sjukvårdens
            utbud flyttas från kommuner och landsting till patienterna.
          </p>
          <p xml:id="i-4HFdGjjgYj4W9Mrbn6YqPc">
            Vid en sådan översyn är syftet också att överväga om man på detta
            sätt kan få hälso- och sjukvårdslagen i riktning mot en mera likvärdig
            tillämpning över hela landet, något som jag tror i sig skulle
            öka den långsiktiga legitimiteten för denna viktiga trygghetslagstiftning.
          </p>
          <p xml:id="i-2Leb3EXiSmsESckfP33fVD">
            När det gäller prioriteringar av solidariskt finansierad hälso-
            och sjukvård bör denna hellre vara tydligare centraliserad till
            ett statligt ansvar än ligga ute på enskilda kommuner och landsting
            att bedöma. I detta sammanhang bör påminnas om den tidigare Prioriteringsutredningens
            slutbetänkande Vårdens svåra val (SOU 1995:5). Utredningen sammanfattade
            sin syn på prioriteringar i en etisk plattform bestående av tre
            generella principer: människovärdesprincipen, behovs- och solidaritetsprincipen
            och kostnads-effektivitetsprincipen. Med utgångspunkt från detta
            arbete beslöt riksdagen 1996 (prop. 1996/97:60) om riktlinjer
            för prioriteringar i hälso- och sjukvården. Riksdagen kompletterade
            utredningen med en allmän prioriteringsregel i 2 § hälso- och
            sjukvårdslagen som fastlägger målet för hälso- och sjukvården.
            Det uttrycks som att den som har det största behovet av hälso-
            och sjukvård ska ha företräde till vården. Lagen ger också alla
            medborgare rätten till en första bedömning, varefter den enskildes
            behov av hälso- och sjukvård kan bedömas om det inte är uppenbart
            obehövligt.
          </p>
          <p xml:id="i-h6nsNUfX675rJZ3e6ZvzM">
            En kartläggning från Neurologiskt Handikappades Riksförbund (NHR)
            har visat på stora regionala skillnader i rehabiliteringsmöjligheter
            för en lång rad neurologiska sjukdomar och skador och en, för
            vissa kommuner och landsting, alarmerande nivå med brist på ansvar
            och engagemang för att förbättra en oacceptabelt försummad möjlighet
            till rehabilitering i allmänhet.
          </p>
          <p xml:id="i-4RNFxEfiQ2nieQ5goHKxXF">
            Men tyvärr har rehabiliteringsinsatser generellt kommit i skymundan
            bakom gängse hälso- och sjukvårdsuppgifter inom landstingens och
            kommunernas respektive ansvarsområde. Detta blir uppenbart genom
            att bland vedertagna prioriteringsgrupper av patienter inom hälso-
            och sjukvården kommer i praktiken alla patienter med en någorlunda
            tydlig sjukdom (prioriteringsgrupp I) att ställas före dem som
            har behov av habilitering eller rehabilitering (prioriteringsgrupp
            II).
          </p>
          <p xml:id="i-LfMJ1vzC99sn6J6B3rY9PS">
            För att ändra synsätt och prioritering av behov av rehabiliteringsåtgärder
            inom hälso- och sjukvården i syfte att fler ska kunna återgå i
            arbete på en fungerande arbetsmarknad som inte utesluter någon
            som vill och kan arbeta efter möjlig förmåga, bör såväl en etisk
            plattform för prioriteringsgrunder som en nationellt likvärdig
            tillsyn av att detta i praktiken efterlevs av hälso- och sjukvården
            införas.
          </p>
          <p xml:id="i-6d1oqZBNRhrjY7sReukHYi">
            När förslag som de som återfinns ovan väcktes under riksmötet
            2014/15, så avstyrkte utskottet motionen med en generell hänvisning
            till att bl.a. Riksrevisionen och Konkurrensverket nyligen har
            presenterat rapporter som på olika sätt rör landstingens arbete
            med vårdval och ersättningssystem. Utskottet har behandlat regeringens
            skrivelse med anledning av Riksrevisionens granskning under våren
            2015.
          </p>
          <p xml:id="i-BS8UGQ96iVvVJ9K62wYd7D">
            Jag yrkar därför enligt följande: det fria vårdvalet bör utvidgas
            till att gälla all hälso- och sjukvård, den nationella sjukvårdstaxan
            bör utvecklas istället för att avvecklas och habilitering och
            rehabilitering bör ges samma prioritering som reaktiv hälso- och
            sjukvård. Jag vill att riksdagen med bifall till denna motion
            ger regeringen detta tillkänna.
          </p>
        </div>
        <div type="motSignatures">
          <list>
            <item xml:id="i-7SFsifRx1nfT8PbS4zeax7">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
