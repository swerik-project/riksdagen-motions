<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00265">
  <teiHeader>
    <fileDesc>
      <titleStmt>
        <title>Immateriella äganderätter</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Immateriella äganderätter</title>
          <idno type="rdwebb">GX02N265</idno>
          <rs type="number">N265</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N265/text</ref>
          <ref type="dokument_url_html">http://data.riksdagen.se/dokument/GX02N265</ref>
          <ref type="dokumentstatus_url_xml">http://data.riksdagen.se/dokumentstatus/GX02N265</ref>
          <ref type="doc">http://data.riksdagen.se/fil/DAE40EFD-A782-4A3D-B78E-485F7F80BA4E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5TuJTAwCzVUQ1U2kgcEDLY" type="signed"/>
        <correspContext corresp="i-5TuJTAwCzVUQ1U2kgcEDLY">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-MNb5cahFqc9FsKvuwt5d3f" type="numbering">
          <date when="2009-10-06"/>
        </correspAction>
        <correspAction xml:id="i-VzFkn7eJ3JubWhhJkDKqYK" type="submission">
          <date when="2009-10-02"/>
        </correspAction>
        <correspAction xml:id="i-QeEbqVgnFEyjTfaPk4u5rf" type="transfer">
          <date when="2009-10-02"/>
        </correspAction>
        <correspAction xml:id="i-M8nYXDUvNzBRCNGRWDmoYd" type="assigned"/>
        <correspContext corresp="i-M8nYXDUvNzBRCNGRWDmoYd">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-2aWSGErHhTMnRbDRHNqxjv">
            Förslag till riksdagsbeslut
          </head>
          <p xml:id="i-2mzftZcsLvgB3YwKkGaiMf">
            Riksdagen tillkännager för regeringen som sin mening vad som
            anförs i motionen om att utreda alternativa betalningsformer på
            Internet för att skydda immateriella äganderätter.
          </p>
        </div>
        <div type="motContent">
          <head xml:id="i-Rr6wWTC8arb2S17ZY4Tjo8" type="h1">
            Motivering
          </head>
          <p xml:id="i-LzG446aN9hod5KStSrt1Ak">
            Upphovsrätten är av grundläggande betydelse för konstnärers frihet
            och försörjningsmöjligheter. Genom tillgången till Internet har
            förutsättningarna för att få inkomster från sitt konstnärskap
            påtagligt förändrats. Internet har skapat nya sätt för kulturupplevelser,
            ett vidgat utbud, hög tillgänglighet och ökade spridnings- och
            marknadsföringsmöjligheter. Nya möjligheter uppstår, men också
            nya krav och svårigheter. Kvarstår gör dock alltid vikten av att
            värna äganderätten till upphovsskyddat material. Med Internet
            har diskussionerna om fildelning varit många och åsikterna är
            delade bland människor. Regeringens uppfattning är tydlig: olaglig
            fildelning i kommersiella syften måste beivras med kraft. Samtidigt
            måste musik- och förlagsbranschen stödjas i att finna nya metoder
            som gör det lätt för människor att vara laglydiga och betala för
            de tjänster man nyttjar. I det ligger att skapa förutsättningar
            för att kulturarvet ska kunna bevaras och göras tillgängligt,
            men också att verka för att medborgarnas engagemang och intresse
            för kulturarvet ökar.
          </p>
          <p xml:id="i-4dRZL1Znd5vyUo6LKbd5Wt">
            I den nyligen utkomna kulturpropositionen framhålls vikten av
            att prioritera frågor kring upphovsrätt och den nya teknik som
            möjliggör nya kanaler för kulturen. Regeringen har vidtagit många
            viktiga åtgärder inom detta område och har stora ambitioner, vilket
            är bra. Bland annat har regeringen förbättrat de ersättningssystem
            som finns för kulturskapare. Teater- och dansallianserna, som
            erbjuder professionella frilansande kulturutövare inom dessa respektive
            områden en grundanställning och tryggare sociala villkor, har
            stärkts ekonomiskt. År 2008 upprättades dessutom en motsvarighet
            på musikområdet. Dock anser jag att det är viktigt att arbeta
            även direkt mot konsumenterna, de som varje dag tar del av kulturen,
            och då med särskilt fokus på de nya villkoren i och med Internet.
            Det behövs konkreta åtgärder som ger verktyg för att skydda immateriella
            äganderätter. En sådan åtgärd vore att utreda alternativa betalningsformer
            för upphovsrätt på nätet. Ett exempel är att man vid nedladdning
            bör kunna erlägga en form av Stimavgift för det material man tar
            del av. På så sätt skulle tillgängligheten till upphovsrättsligt
            skyddat material, framförallt musik, öka, samtidigt som upphovsrättsinnehavaren
            skyddas och får ersättning för sitt verk. Regeringen bör utreda
            alternativa betalningssätt för nedladdning av musik och andra
            kulturprodukter på Internet.
          </p>
        </div>
        <div type="motSignatures">
          <list>
            <item xml:id="i-2CJE6WavacSVyRcKjkY7sx" who="i-SmQxY46smWu5awEQ2oGr4n">
              Ingemar Vänerlöv (kd)
            </item>
          </list>
        </div>
      </div>
    </body>
  </text>
</TEI>
