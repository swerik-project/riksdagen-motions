<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-AU-00147">
  <teiHeader>
    <fileDesc>
      <titleStmt>
        <title>Insatser för att stärka utrikes födda kvinnors villkor</title>
        <author corresp="i-E9KFDaoCdaRkB3h6v7VM3c">av Arhe Hamednaca (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:147 av Arhe Hamednaca (S)</title>
          <idno type="rdwebb">H302147</idno>
          <rs type="number">147</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H302147/text</ref>
          <ref type="dokument_url_html">http://data.riksdagen.se/dokument/H302147</ref>
          <ref type="dokumentstatus_url_xml">http://data.riksdagen.se/dokumentstatus/H302147</ref>
          <ref type="docx">http://data.riksdagen.se/fil/26048E93-7367-44CF-9BDA-C4B7D5B68EDA</ref>
          <ref type="pdf">http://data.riksdagen.se/fil/C1992B97-5FD5-492F-A6C7-F90E2C78865D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-E9KFDaoCdaRkB3h6v7VM3c</idno>
            <name>Arhe Hamednaca</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5PgiNLeeitkEVoPL5gCPVh" type="signed"/>
        <correspContext corresp="i-5PgiNLeeitkEVoPL5gCPVh">
          <note type="signatory" corresp="i-E9KFDaoCdaRkB3h6v7VM3c"/>
        </correspContext>
        <correspAction type="submitted" xml:id="i-xk9kU6yGzgXuX7dVTx48C">
          <date when="2015-09-29"/>
          <time when="14:35:17"/>
        </correspAction>
        <correspAction type="referred" xml:id="i-SxViaNevFUW7cGFtafTQha">
          <date when="2015-10-13"/>
        </correspAction>
        <correspAction type="assigned" xml:id="i-Cr1yJcQNCuXBoR9B1yHaHs">
          <date when="2016-05-13"/>
          <time when="10:27:41"/>
        </correspAction>
        <correspContext corresp="i-Cr1yJcQNCuXBoR9B1yHaHs">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-6fp2PGkFLLwMBqFW3yrLTY"/>
        <correspContext corresp="i-6fp2PGkFLLwMBqFW3yrLTY">
          <ref type="uppgift">2015/16:AU6</ref>
          <ref type="ref_dok_id">H301AU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU6</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:147 av Arhe Hamednaca (S) Insatser för att stärka utrikes födda kvinnors villkor</div>
      </div>
      <div type="motBody">
        <div type="motProposal" subtype="förslag">
          <head xml:id="i-DScjj8MfeETQupx4vYS3GX">
            Förslag till riksdagsbeslut
          </head>
          <list style="ol">
            <item xml:id="i-2PW5n2EVpS5UAWHMJWYAJB">
              Riksdagen ställer sig bakom det som anförs i motionen om insatser
              för att stärka utrikes födda kvinnors villkor och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-DWHNeDpGDSgvQVGdwKrWfh">
            Motivering
          </head>
          <p xml:id="i-6WcfiekUj7e98e2E1cR7f2">
            Ska vi nå det jämställda samhälle vi eftersträvar är en av de
            viktigaste utmaningarna de kommande åren att stärka utrikes födda
            kvinnors villkor i samhället. Det är givetvis ingen homogen grupp,
            utan individer med olika förutsättningar och behov. Samtidigt
            finns det stora strukturella utmaningar, inte minst på arbetsmarknaden,
            som politiken inte får blunda för. I dag ligger sysselsättningsgraden
            bland utrikes födda kvinnor på endast omkring 55 procent.
          </p>
          <p xml:id="i-RjYdEutn96zpZyGURg4HKq">
            Utmaningen är särskilt stor i våra storstäder där många kvinnor
            lever i utanförskap. Den främsta orsaken hittas i låg utbildning,
            men också i omständigheter som språk- och kultursvårigheter, diskriminering,
            krigs- och tortyrupplevelser. Dessa kvinnor riskerar att bli isolerade
            och många lider av både psykisk och fysisk ohälsa.
          </p>
          <p xml:id="i-NeWnHPQKroKNhLfdKYGcHo">
            Problematiken drabbar också barnen i dessa familjer. Brister
            i språk och kommunikation skapar svårigheter i kontakter med skolan
            och andra myndigheter. Många barn isoleras med sina mödrar och
            hämmas i sin utveckling. Utanförskapet riskerar då att drabba
            även nästa generation. Det finns också tydliga paralleller till
            den växande barnfattigdomen i Sverige. Enligt Rädda Barnens siffror
            från 2012 var barnfattigdomen i Rosengård i Malmö 62,8 procent,
            mer än fem gånger så hög som i riket i stort.
          </p>
          <p xml:id="i-H6SxsXWoXSqaqSwVRD96tb">
            Genom flera års arbete på Fryshuset i Stockholm och i landet
            i övrigt har jag personligen fått dagliga inblickar i hur många
            utrikes födda kvinnor som hålls utanför samhället. Denna utveckling
            är oacceptabel. Min övertygelse är att det behövs nya grepp i
            politiken som inkluderar – inte exkluderar – dessa kvinnor.
          </p>
          <p xml:id="i-LGiZ3MiRDhynsSmhDwnhE7">
            Det är motiverat att se över behovet av riktade insatser för
            att bryta många utrikes födda kvinnors isolering. Dessa insatser
            bör i första hand handla om förbättrade möjligheter till utbildningsinsatser
            som matchar arbetsmarknadens behov. Det är också viktigt med en
            fungerande barnomsorg, så att människor inte behöver tacka nej
            till arbete. Även andra åtgärder kan diskuteras såsom mentorsprogram
            och insatser för att stödja kvinnor och män att bryta mot könsspecifika
            normer. Inte minst måste samhällets attityder i bemötandet av
            många invandrade kvinnor förändras. Lyckas vi med detta tas stora
            steg i såväl jämställdhetsarbetet och integrationsarbetet som
            i kampen mot arbetslöshet och barnfattigdom.
          </p>
          <p xml:id="i-6GzpVjXdAB8ZLioW6ScbFJ">
            Målet för den svenska jämställdhetspolitiken är tydligt: kvinnor
            och män ska ha samma makt att forma samhället och sina liv. Det
            är hög tid att på allvar börja diskutera hur vi når detta mål
            – även för utrikes födda kvinnor. Utgångspunkten måste alltid
            vara att alla människor, såväl kvinnor som män och av olika bakgrund,
            vill och kan försörja sig med ett eget arbete.
          </p>
        </div>
        <div type="motSignatures">
          <list>
            <item xml:id="i-2RtebBJJU61v2VS5wKowbH" who="i-E9KFDaoCdaRkB3h6v7VM3c">
              Arhe Hamednaca (S)
            </item>
          </list>
        </div>
      </div>
    </body>
  </text>
</TEI>
