<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-TU-01013">
  <teiHeader>
    <fileDesc>
      <titleStmt>
        <title>Post och it i hela landet</title>
        <author corresp="i-3VxwEBzyEfCdex2ZrmdQru">av Jimmy Ståhl m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1013 av Jimmy Ståhl m.fl. (SD)</title>
          <idno type="rdwebb">HA021013</idno>
          <rs type="number">1013</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/HA021013/text</ref>
          <ref type="dokument_url_html">http://data.riksdagen.se/dokument/HA021013</ref>
          <ref type="dokumentstatus_url_xml">http://data.riksdagen.se/dokumentstatus/HA021013</ref>
          <ref type="pdf">http://data.riksdagen.se/fil/256682A7-69F9-40D1-AAAD-EF6744A91AB7</ref>
          <ref type="docx">http://data.riksdagen.se/fil/137E7FB3-3805-44BA-A65D-B687E496BECD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3VxwEBzyEfCdex2ZrmdQru</idno>
            <name>Jimmy Ståhl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G9Ze2ayHon2kkwVgXWott8</idno>
            <name>Thomas Morell</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5QsM75VvzYYRCpVjV6ax78</idno>
            <name>Patrik Jönsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Jp2SVaPsoe1zxx7gTHC64g</idno>
            <name>Rashid Farivar</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2qb2E2nuePQo6ViGUDoEAf" type="signed"/>
        <correspContext corresp="i-2qb2E2nuePQo6ViGUDoEAf">
          <note type="signatory" corresp="i-3VxwEBzyEfCdex2ZrmdQru"/>
          <note type="signatory" corresp="i-G9Ze2ayHon2kkwVgXWott8"/>
          <note type="signatory" corresp="i-5QsM75VvzYYRCpVjV6ax78"/>
          <note type="signatory" corresp="i-Jp2SVaPsoe1zxx7gTHC64g"/>
        </correspContext>
        <correspAction xml:id="i-W5eyWP6pvi8RqDQyYvpF98" type="submitted">
          <date when="2022-11-22"/>
          <time when="12:13:00"/>
        </correspAction>
        <correspAction xml:id="i-YZi4KHG4hzdQ5dvFqnsL5K" type="reviewed">
          <date when="2022-11-22"/>
          <time when="18:59:48"/>
        </correspAction>
        <correspAction xml:id="i-PdUqBT5iro6dg7QaqGAND4" type="referred">
          <date when="2022-12-01"/>
        </correspAction>
        <correspAction xml:id="i-R194eLqxqc6w6WY8zgqpGe" type="assigned">
          <date when="2023-08-09"/>
          <time when="15:02:16"/>
        </correspAction>
        <correspContext corresp="i-R194eLqxqc6w6WY8zgqpGe">
          <ref type="assignedTo">Trafikutskottet</ref>
        </correspContext>
        <correspAction xml:id="i-CC14PQt8uL5HAQsHymY722" type="behandlas_i"/>
        <correspContext corresp="i-CC14PQt8uL5HAQsHymY722">
          <ref type="uppgift">2022/23:FöU7</ref>
          <ref type="ref_dok_id">HA01FöU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">FöU7</ref>
          <ref type="ref_dok_titel">Samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3kCuNtwntmR6zQx9jGuzJF" type="behandlas_i"/>
        <correspContext corresp="i-3kCuNtwntmR6zQx9jGuzJF">
          <ref type="uppgift">2022/23:JuU11</ref>
          <ref type="ref_dok_id">HA01JuU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU11</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UZyF6fRWbMbj8s7LkFNLLQ" type="behandlas_i"/>
        <correspContext corresp="i-UZyF6fRWbMbj8s7LkFNLLQ">
          <ref type="uppgift">2022/23:NU4</ref>
          <ref type="ref_dok_id">HA01NU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU4</ref>
          <ref type="ref_dok_titel">2022 års redogörelse för företag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8EPbLYnLdDDujw2U3ee8to" type="behandlas_i"/>
        <correspContext corresp="i-8EPbLYnLdDDujw2U3ee8to">
          <ref type="uppgift">2022/23:TU12</ref>
          <ref type="ref_dok_id">HA01TU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU12</ref>
          <ref type="ref_dok_titel">Digitaliserings- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PZ135Do3ju7eEsZwTFNuog" type="motHeader">
        <div xml:id="i-WPGdNVxrbFBabMxb1xoaks" type="motTitle">
          Motion till riksdagen 2022/23:1013 av Jimmy Ståhl m.fl. (SD)
          Post och it i hela landet
        </div>
      </div>
      <div xml:id="i-MCEKmkJNHb2Xbu8Er2PjMC" type="motBody">
        <div xml:id="i-BGc7fboPKKrq19e1LgCZwJ" type="motProposal" subtype="förslag">
          <head xml:id="i-GfiiB4qKCxVzAoqoxgWpRM">
            Förslag till riksdagsbeslut
          </head>
          <list xml:id="i-C8z22NzhCDiiLn6YGHj3Ps">
            <item xml:id="i-4hkebE6yELg6VpkKsJgpen" sortKey="Yrkande 1">
              Riksdagen ställer sig bakom det som anförs i motionen om att
              regeringen bör ta fram en ny bredbandsstrategi och tillkännager
              detta för regeringen.
            </item>
          </list>
          <list xml:id="i-KzK31UVFvQ463VKQR3GRnR">
            <item xml:id="i-BZZudBurNXZ75etSwANgR4" sortKey="Yrkande 2">
              Riksdagen ställer sig bakom det som anförs i motionen om att
              stärka bredbandsutbyggnaden på landsbygden och tillkännager detta
              för regeringen.
            </item>
          </list>
          <list xml:id="i-HHwZFCHgPTdxtRfxU13EqT">
            <item xml:id="i-Qv2B6z2LyrU8jSW64D8YEz" sortKey="Yrkande 3">
              Riksdagen ställer sig bakom det som anförs i motionen om att
              se över straffskalan för dataintrång och tillkännager detta för
              regeringen.
            </item>
          </list>
          <list xml:id="i-CWZ868LRN6qLyapEYzhHaG">
            <item xml:id="i-LioZe7EwsDsgpr9iJ6hw1A" sortKey="Yrkande 4">
              Riksdagen ställer sig bakom det som anförs i motionen om att
              bevara samhällsviktig it-infrastruktur och tillkännager detta
              för regeringen.
            </item>
          </list>
          <list xml:id="i-J1EK4TNPbHK3BCixzCLHqo">
            <item xml:id="i-9pU7eSmBgijToLHgFPbgAc" sortKey="Yrkande 5">
              Riksdagen ställer sig bakom det som anförs i motionen om utförsäljning
              av Telia och tillkännager detta för regeringen.
            </item>
          </list>
          <list xml:id="i-KMRojSpXQoQ2ktzsmEWjmW">
            <item xml:id="i-85mQkzGgqf4FptuU6xGgjS" sortKey="Yrkande 6">
              Riksdagen ställer sig bakom det som anförs i motionen om säker
              upphandling och utbyggnad av viss it-infrastruktur och tillkännager
              detta för regeringen.
            </item>
          </list>
          <list xml:id="i-X9yYMQeeMwuiaLQyeR4jrC">
            <item xml:id="i-3RboxsRM8Ve8Yx1Lsbg3FR" sortKey="Yrkande 7">
              Riksdagen ställer sig bakom det som anförs i motionen om säkerhetsrutiner
              för viss it-infrastruktur och tillkännager detta för regeringen.
            </item>
          </list>
          <list xml:id="i-Cac6rx9oVcKpU3MW7vDNS3">
            <item xml:id="i-QgbLxRLxCkyLRqDEqZ4F5R" sortKey="Yrkande 8">
              Riksdagen ställer sig bakom det som anförs i motionen om att
              förbättra service, postutdelning och tillgänglighet i glesbygd
              och tillkännager detta för regeringen.
            </item>
          </list>
          <list xml:id="i-G7AiBbEafcxyNjpk6F1HMb">
            <item xml:id="i-VLAMzxwp4Pcf76fUjCriTb" sortKey="Yrkande 9">
              Riksdagen ställer sig bakom det som anförs i motionen om att
              regeringen skyndsamt bör ge Postnord uppdraget att vidta nödvändiga
              effektiviseringsåtgärder och tillkännager detta för regeringen.
            </item>
          </list>
          <list xml:id="i-HhBZof9adAx17PmeFF8EmX">
            <item xml:id="i-Ms6mwQcPwWJDFQ1L8z7UnC" sortKey="Yrkande 10">
              Riksdagen ställer sig bakom det som anförs i motionen om att
              regeringen bör återkomma med förslag som skapar bättre balans
              mellan ekonomiska mål och samhällsuppdrag och tillkännager detta
              för regeringen.
            </item>
          </list>
          <list xml:id="i-NVqJb8nqc4vFWTjjC5PuPR">
            <item xml:id="i-MufrP5WcDbxCP3VxoCx8m1" sortKey="Yrkande 11">
              Riksdagen ställer sig bakom det som anförs i motionen om kontroller
              av leverantörer vid upphandling av tjänster för transporter och
              tillkännager detta för regeringen.
            </item>
          </list>
          <list xml:id="i-GhiCoTHqQu7UqRgiDQWN3a">
            <item xml:id="i-Hjva4UjHB2oWxEysq6ov26" sortKey="Yrkande 12">
              Riksdagen ställer sig bakom det som anförs i motionen om att
              regeringen bör utreda det kommande 5G-nätets behov och möjligheter
              till god täckning i hela landet och tillkännager detta för regeringen.
            </item>
          </list>
          <list xml:id="i-EJnS4jRXTW5RKQirTN3HdG">
            <item xml:id="i-CFDhcTBFmP9y1YKASiTJLg" sortKey="Yrkande 13">
              Riksdagen ställer sig bakom det som anförs i motionen om att
              aktörer inte ska tillåtas avbryta fast teleförbindelse om det
              inte finns ett fullgott alternativ och tillkännager detta för
              regeringen.
            </item>
          </list>
          <list xml:id="i-XFaTMEAXCTX67g6A8Dg2Hd">
            <item xml:id="i-XukfNBV1bKFeEoNeeNLwST" sortKey="Yrkande 14">
              Riksdagen ställer sig bakom det som anförs i motionen om att
              ökad samordning bör ske vid dragningen av fiber och tillkännager
              detta för regeringen.
            </item>
          </list>
        </div>
        <div xml:id="i-FVubWCnyd9cVETvhQrv64p" type="motContent">
          <head xml:id="i-JQmNW11jg3t2qkrzgoEmTN" type="h1">
            Motivering
          </head>
          <p xml:id="i-FgtkpEu6FyoMrjybxqL616">
            Människan har alltid haft ett behov av att kommunicera på distans.
            Ett väl fungerande samhälle förutsätter ändamålsenliga och säkra
            system för fysiska och digitala kommunikationsmöjligheter. Detta
            är en föränderlig verklighet som präglas av stor dynamik, vilket
            ställer höga krav på makthavare och ansvariga myndigheter. Bredband
            på landsbygden är viktigt eftersom befolkningen blir alltmer beroende
            av en snabb och stabil internetuppkoppling för såväl arbete som
            fritid. Inte minst är detta viktigt i tider av kriser och pandemier.
            Viss infrastruktur är särskilt känslig för dataintrång eftersom
            information gällande medborgare, militär, politisk ledning med
            flera kan hamna i orätta händer. Det är därför viktigt med säker
            upphandling inom it-området och ändamålsenliga säkerhetsrutiner
            för Sveriges it-infrastruktur.
          </p>
          <head xml:id="i-AFF6sRXMLy1x12kAet4eYU" type="h2">
            1 En ny bredbandsstrategi
          </head>
          <p xml:id="i-XwUtfa6qGqaUBmTJiKoGUi">
            Det säkerhetspolitiska läget i Europa har förändrats under de
            senaste åren. Detta ställer nya krav på Sverige och påverkar alla
            samhällssektorer på olika sätt. Men beredskapen ser olika ut i
            olika sektorer av samhället och traditionen av att arbeta med
            säkerhets- och civilförsvarsfrågor skiljer sig åt.
          </p>
          <p xml:id="i-Mm7FQhgzznMNLxZcMqssNr">
            Sveriges digitala infrastruktur, som exempelvis inkluderar fiber-
            och mobilnät, är ett exempel på ett område som byggts upp i fredstid
            och där samhällets beroende av infrastrukturen ökat snabbt på
            kort tid, inte minst under pandemin. I dag är det få delar av
            såväl det offentliga som det civila samhället som fungerar när
            den digitala infrastrukturen är drabbad av störningar. Alltifrån
            livsmedelsbutiker och apotek till sjukhus är beroende av att kunna
            kommunicera för att kunna upprätthålla sina verksamheter.
          </p>
          <p xml:id="i-TohRiMy6TubZ9qDm3Nzq1H">
            Trots samhällets beroende av den digitala infrastrukturen har
            Sverige inte samma vana av att arbeta med säkerhetsrelaterade
            frågor kopplade till bredbandsutbyggnad som vi har inom exempelvis
            elsektorn. Det här behöver förändras.
          </p>
          <p xml:id="i-6x5c4aPZwV7FRJnqYidVaF">
            Erfarenheter från exempelvis kriget i Ukraina visar att digital
            infrastruktur är vanligt förekommande mål för sabotage och attacker.
            Störningar i den digitala infrastrukturen kan också uppstå till
            följd av exempelvis extremväder eller indirekta sabotage där viktiga
            delar skadas vid markarbeten eller bränder. Sverige måste därför
            värdera den digitala infrastrukturens betydelse för samhället
            högre. Vi behöver också ta fram strategier som främjar utbyggnad
            och utveckling av en säker och robust digital infrastruktur.
          </p>
          <p xml:id="i-UK7s4QdY2ZtEFNNcDyPJku">
            Den nationella bredbandsstrategin, som togs fram 2016, har tjänat
            sitt syfte väl. Den pekade ut riktningen för såväl det offentliga
            Sverige som marknadens olika aktörer. Men det förändrade säkerhetspolitiska
            läget, i kombination med samhällets ökade beroende av fungerande
            och säker digital infrastruktur, gör att vi behöver en uppdaterad
            strategi.
          </p>
          <p xml:id="i-WLZS4AXEh6Ps52yGfhLDfV">
            Sverige har länge haft ambitionen att vara en digital nation
            i framkant. Den nationella bredbandsstrategin bör uppdateras och
            anpassas efter det förändrade säkerhetspolitiska läget. Robusthet,
            redundans, tillförlitlighet och tillgänglighet bör vara ledord
            i en ny bredbandsstrategi.
          </p>
          <head xml:id="i-GkZvGe527tdx1wY5jZW4b5" type="h2">
            2 Stärkt bredbandsutbyggnad på landsbygden
          </head>
          <p xml:id="i-V2yuPrwKR9KFtPFGG3y5mi">
            Bredband på landsbygden minskar polariseringen mellan stad och
            landsbygd samt är en grundförutsättning eftersom befolkningen
            blir alltmer beroende av en snabb och stabil internetuppkoppling
            för såväl arbete som fritid. Tillgång till internet är även en
            demokratifråga, eftersom medborgare ges möjlighet att ta del av
            information och delta i den digitala samhällsdebatten. Landsbygdskommitténs
            mål i fråga om att 100 procent av befolkningen ska ha tillgång
            till snabbt internet 2025 är positivt. Målet i bredbands­strategin
            innebär att 95 procent av alla hushåll och företag bör ha tillgång
            till bredband om minst 100 Mbit/s redan 2020, ett mål som regeringen
            inte klarat att leverera. Covid-19 har visat att behovet av digital
            tillgänglighet är av största vikt. Bredbandsutbygg­naden på landsbygden
            bör stärkas kraftigt för att nå målet i bredbandsstrategin.
          </p>
          <head xml:id="i-81uBenno4W1yBaaaZpkBSK" type="h2">
            3 Skärpt straffskala vid dataintrång
          </head>
          <p xml:id="i-TJ5vjNDppXSMCurneEcrwF">
            De skadliga effekterna vid olika typer av dataintrång kan variera
            stort för den enskilde. En privatperson kan få sin hårddisk förstörd
            på grund av skadliga virusprogram, och följden kan bli förlorade
            fotografier på familjen eller utpressning där offret tvingas betala
            lösen för att återfå tillgång till sin hårddisk. Företag kan råka
            ut för samma problem ifall personer, företag eller stater försöker
            få tag i företagshemligheter eller tillskansa sig makt eller ekonomiska
            fördelar. Illegal informationshantering kan även få diplomatiska
            konsekvenser. Påföljden av ett intrång behöver motsvara de skadliga
            effekterna för den som drabbas. Straffskalan för dataintrång behöver
            skärpas och spannet i straffskalan för dataintrång behöver ses
            över.
          </p>
          <p xml:id="i-3AZY5t8XWRkrCD8kFmqiQt">
            Lagring av information i dagens it-samhälle skiljer sig markant
            från den tidigare fysiska lagringen. Information som sparades
            exempelvis i ett kassaskåp hade vissa fördelar gentemot lagring
            i exempelvis dagens molntjänster. Ingen lagring har klassats som
            absolut säker. Inte heller information som lagras på internet
            kan klassificeras som säker för all framtid. Hur privatpersoner,
            företag eller nationer säkerställer att information inte läcker
            ut via mänskliga faktorn eller skadliga programvaror är en framtida
            utmaning.
          </p>
          <head xml:id="i-DDobQSJduLqhq3DeDXLi86" type="h2">
            4 Bevara och säkra samhällsviktig it-infrastruktur
          </head>
          <p xml:id="i-5oFdQMjc4UKdmEvu1Doq6s">
            Alla företag bör konkurrera på lika villkor och ges samma möjligheter
            att investera i exempelvis it-infrastruktur. Möjligheten till
            fri konkurrens behöver dock kunna begränsas gällande nationella
            säkerhetsintressen. Infrastruktur som har nationellt säkerhetsintresse
            bör inte kunna säljas ut. Vid en avyttring av statliga bolag som
            innehar infrastruktur av nationellt intresse ska dessa delar av
            bolaget delas upp och behållas i statlig kontroll. Sverigedemokraterna
            vill tillsätta en utredning som har till syfte att säkerställa
            nationell kontroll över samhällsviktig it-infrastruktur.
          </p>
          <head xml:id="i-DDqThaWWKECG6v6kgNjhjn" type="h2">
            5 Telia
          </head>
          <p xml:id="i-3FzBSu3VY8ppFvCNbvB3zs">
            Vid en eventuell utförsäljning av Telia Company AB bör bolaget
            i enlighet med vad som precis nämnts delas in i flera delar. De
            delar som innehåller samhällsviktig it-infrastruktur bör behållas.
          </p>
          <head xml:id="i-Y25neVrz1JaJEBE5V43Np2" type="h2">
            6 Säker upphandling och utbyggnad av it-infrastruktur
          </head>
          <p xml:id="i-7Cti4pjH2qrwXKdv2VKEcx">
            Sverige har i dagsläget inte laglig möjlighet att stoppa ett
            bolag som handhar mobiltelefonsystem från att delta i utbyggnaden
            av exempelvis 5G-nätet – inte ens med hänsyn till rikets säkerhet.
            En säkerhetsskyddslag finns dock som skyddar försvaret och bland
            annat Regeringskansliet. Med den nya 5G-tekniken kommer den som
            har tillgång till systemen ges utökade möjligheter att ta del
            av teknisk och allmänkänslig information. Upphandlingsförfaranden
            behöver ses över för att säkerställa att informationsflöden och
            funktioner inte faller i orätta händer. Dessutom bör vissa bolag
            exkluderas från upphandlingar.
          </p>
          <head xml:id="i-HpYteANaMRoqgrKqSfMk15" type="h2">
            7 Säkerhetsrutiner för viss it-infrastruktur
          </head>
          <p xml:id="i-HQQa7YK1q2TVQ8qJpywuyW">
            Viss infrastruktur är särskilt känslig för dataintrång eftersom
            särskilt känslig information, gällande medborgare, militär, politisk
            ledning med mera, kan hamna i orätta händer. Syftet med ett dataintrång
            kan variera. En enskild datakunnig person kan lyckas penetrera
            eller ”hacka” sig in i olika säkerhetssystem endast för att bevisa
            att det går. I ett annat fall kan en enskild person ingå i ett
            nätverk med koppling till terror­verksamhet och utgången av dataintrånget
            kan få fatala konsekvenser.
          </p>
          <p xml:id="i-BUGXEkTS2EDPMQUUNRYxMf">
            Det finns stater vars lagar kan utkräva särskild information
            från sina egna medborgare och inhemska bolag oavsett bolagens
            globala placering. Vilka krav eller innehåll i informationen som
            kan eller har lämnats ut är dock oklart, men beroende på personers
            befattningar eller bolagens arbetsområde kan konsekvenserna bli
            stora för den enskilde eller för företaget. Företag kan, beroende
            på företagets placering, tvingas bryta mot EU-rätt, GDPR eller
            nationella lagar, vilket kan ställa företaget i en mycket svår
            situation. Om dataintrånget är av särskilt känslig karaktär, och
            dessutom beordrats av främmande makt, kan även diplomatiska relationer
            skadas.
          </p>
          <p xml:id="i-FtbQxRuxf3UkexRokQ3Nro">
            Alla företag kan drabbas av förluster eller stölder av it-information.
            Det kan ske fysiskt på plats, genom digitala angrepp utifrån eller
            via interna misstag. All kommunikation måste klassas som osäker,
            även om en anläggning är digitalt fysiskt åtskild från omvärlden.
            Det uppstår extraordinära problem om nationer utstuderat använder
            sina egna bolag, sin befolkning eller sin auktoritet till att
            illegalt inhämta it-information utanför sin egen nationsgräns.
            Lösningen ligger i att försvåra otillåtna intrång och skapa hinder
            som är fysiska, digitala och juridiska, men även diplomatiska.
            Viss svensk digital infrastruktur behöver vara säkerhetskrypterad,
            hårdvara och mjukvara bör placeras på rätt ställen och tillgång
            till särskilt känslig information ska ske genom särskild behörighet.
            Säkerhetsrutinerna för viss it-infrastruktur behöver ses över.
          </p>
          <head xml:id="i-K833AzG5snQLBva7B47faX" type="h2">
            8 Postutdelning i glesbygd
          </head>
          <p xml:id="i-J16nbaR1gnt2e1u158xvXC">
            Postlagen stadgar att en posttjänst ska finnas i hela landet
            och att tjänsten ska möjliggöra att alla kan ta emot brev och
            andra adresserade försändelser som väger högst 20 kg. Det utgör
            grunden i den samhällsomfattande posttjänsten. Andra krav är god
            kvalitet och rimliga priser för befordrande av försändelser. Det
            finns uppenbarligen en möjlighet att försämra postgången i glesbygd,
            utan att det för den skull strider mot postlagen. Denna möjlighet
            att begränsa postgången för privatpersoner och företag i glesbygd
            måste stoppas. Brev och paket skall levereras i tid oavsett var
            man bor i Sverige och det är något som människor med rätta kan
            kräva.
          </p>
          <p xml:id="i-Ry2YgrwsuaSCmFXyzYWmxe">
            Regeringen har det yttersta ansvaret för att postgången över
            hela riket ska fungera, men med sjunkande lönsamhet och lägre
            volymer är det dock en utmaning som behöver hanteras. Vi menar
            att det måste vara möjligt att bo och verka i hela landet. Regeringen
            bör se över möjligheterna att förbättra service, postutdelning
            och tillgänglighet i glesbygd.
          </p>
          <head xml:id="i-Y8skyfcjAnco9dvMYak7f8" type="h2">
            9 Effektivisering
          </head>
          <p xml:id="i-Avqc2wJqf48SYvDny445Pm">
            Det har inte undgått någon att postutdelningen fungerat dåligt
            under flera års tid. Postnord måste höja sin förmåga att leverera
            försändelser i tid för att kunder inte ska drabbas av inkassokrav
            eller missa inbokade sjukhusbesök. Boende och företag på landsbygden
            är de största förlorarna när postgången inte fungerar tillfredsställande.
            Postnord har inte klarat av sitt samhällsuppdrag och det behövs
            strukturella förändringar samt effektiviserad verksamhet så att
            post kommer fram i tid. Regeringen bör skyndsamt ge Postnord uppdraget
            att vidta nödvändiga åtgärder.
          </p>
          <head xml:id="i-VVSf8PEHs77EtXEmTfiTEK" type="h2">
            10 Samhällsuppdrag
          </head>
          <p xml:id="i-DqpcH6R6WrhUsoDuwVPKkm">
            Postnord har fått tuffa finansiella mål, vilket är ett förhållande
            som direkt påverkar personalens situation. Underbemanning, otrygga
            anställningar och ständigt utnyttjande av bemanningsföretag blir
            resultatet. Postverksamheten förändras dessutom i grunden eftersom
            brevförsändelser allt oftare sänds digitalt med minskade intäkter
            som följd. Däremot ökar paketförsändelser på grund av den växande
            e‑handeln. Hantering av paketförsändelser blir därmed en alltmer
            betydande del av Postnords verksamhet. I dag kännetecknas paketmarknaden
            av fungerande konkurrens mellan olika aktörer, och det är viktigt
            att denna upprätthålls. Det övergripande målet bör vara en väl
            fungerande postgång i hela landet samt en sund och välbalanserad
            ekonomi. Regeringen bör återkomma till riksdagen med förslag som
            skapar en bättre balans mellan ekonomiska mål och Postnords samhällsuppdrag.
          </p>
          <head xml:id="i-UpKJ1pyrveW63m97ydkq3g" type="h2">
            11 Transporter
          </head>
          <p xml:id="i-RohRwKAkTgFAnStBBpT6r5">
            Trafikpolisen har vid flera tillfällen stoppat utländska dragbilar
            med tillkopplad trailer med gods tillhörande Postnord. Transporterna,
            som kördes på uppdrag av Postnord, rapporterades därmed för otillåtet
            cabotage eftersom de inte följt gällande regelverk.
          </p>
          <p xml:id="i-JYdUnJogKZT2cHb2JHzYKL">
            Statsägda bolag ska ovillkorligen ha bättre kontroller av leverantörer
            vid upphandling av tjänster än i dag och följa gällande regelverk.
            Postnords ständiga figurerande i samband med otillåtet cabotage
            har även varit föremål för flera interpellationsdebatter i riksdagen.
          </p>
          <head xml:id="i-3xitKZ91FSyt2efRAAdHb2" type="h2">
            12 5G-nätet
          </head>
          <p xml:id="i-PAZuudPZRHGNzpzH5JPXNm">
            Att ha en hög ambition när det gäller digital infrastruktur är
            viktigt, och när samhället och tjänster kräver mer och mer digitalisering
            är det av högsta vikt att Sverige ligger i framkant. Vi ställer
            oss positiva till utbyggnaden av 5G-nätet och vill säkerställa
            att det kommande 5G-nätet vid behov har god täckning i hela landet.
            Utbyggnaden kommer dock troligtvis att ske gradvis och i prioriterade
            områden för att säkerställa både funktion och säkerhet. Regeringen
            bör öka takten i fiberutbyggnaden, speciellt när 5G byggs ut och
            glesbygden riskerar att hamna på efterkälken. Regeringen bör utreda
            det kommande 5G-nätets behov och möjligheter till god täckning
            i hela landet.
          </p>
          <head xml:id="i-ECrPRHU63V6JMvhStuFgUY" type="h2">
            13 Fasta telefonnätet
          </head>
          <p xml:id="i-JdKLBbnsseLuvj3qfUU1FH">
            Det pågår en avveckling av det fasta telefonnätet i syfte att
            ersätta det med fiber eller mobil teknik. Detta innebär att Telia
            i vissa områden ersätter fast telefoni med lösningar via mobilnätet
            och att bredband via telefonjacket (ADSL) ersätts med fiber eller
            mobilt bredband. För många abonnenter innebär den här förändringen
            att kostnaderna ökar markant. Att ”klippa” det fasta kopparnätet
            leder alltför ofta till överbelastningar i det befintliga nätet,
            vilket även drabbar de mobila systemen. Frustrationen blir stor
            hos konsumenterna som har betalat för en väl fungerande internetuppkoppling,
            och de ansvariga gör ingenting för att lösa frågan om ett stabilt
            bredband för hela befolkningen. För att förhindra att människor
            lämnas utan möjlighet till en fungerande kommunikation ska den
            aktör som i dag distribuerar telefoni- och bredbandstjänster inte
            tillåtas avbryta den befintliga tjänsten om det inte finns ett
            fullgott alternativ till en rimlig kostnad på plats.
          </p>
          <head xml:id="i-DeVSZETrGff9JPi5QkTKaS" type="h2">
            14 Utbyggnad av bredband
          </head>
          <p xml:id="i-Rn9BFVnbHdpufWaNYarqWz">
            För att påskynda och underlätta utbyggnaden av bredband bör större
            samordning ske vid installation av fiber. Detta kan ske vid exempelvis
            åtgärder i mark genom kablar eller tomma rör. Dessutom kan kulvertar
            och kabelrännor utmed väg- och järnvägsnätet med fördel utnyttjas
            om kapacitetsutrymme finns. Vid underhåll och nybyggnation av
            väg och järnväg bör det läggas tomma rör som kan nyttjas vid fiberutbyggnad.
            De bolag som lägger tomma rör i marken bör också få kompensation.
            Detta för att underlätta framtida utbyggnad av kabeldragning.
          </p>
        </div>
        <div xml:id="i-UabwaLyxz6oCe7kUevm9dt" type="motSignatures">
          <list xml:id="i-Kr9bnRE2eo2gDW4mqyWq57">
            <item xml:id="i-6LcaS8ikbL7F5F1hEyUKuR" who="i-3VxwEBzyEfCdex2ZrmdQru">
              Jimmy Ståhl (SD)
            </item>
            <item xml:id="i-6trTjBLADLSvoaFNgM9R7G" who="i-G9Ze2ayHon2kkwVgXWott8">
              Thomas Morell (SD)
            </item>
            <item xml:id="i-Pq1WQLvkj2VaxU2F4Hzbmx" who="i-5QsM75VvzYYRCpVjV6ax78">
              Patrik Jönsson (SD)
            </item>
            <item xml:id="i-Kpgf1MePj3uSq69wdV6pM5" who="i-Jp2SVaPsoe1zxx7gTHC64g">
              Rashid Farivar (SD)
            </item>
          </list>
        </div>
      </div>
    </body>
  </text>
</TEI>
