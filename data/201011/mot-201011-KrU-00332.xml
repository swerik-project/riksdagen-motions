<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KrU-00332">
  <teiHeader>
    <fileDesc>
      <titleStmt>
        <title>Kulturpolitik</title>
        <author corresp="i-HpwkrkkrFd1MRPixHrr8q1">av Lars Ohly m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kulturpolitik</title>
          <idno type="rdwebb">GY02Kr332</idno>
          <rs type="number">Kr332</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GY02Kr332/text</ref>
          <ref type="dokument_url_html">http://data.riksdagen.se/dokument/GY02Kr332</ref>
          <ref type="dokumentstatus_url_xml">http://data.riksdagen.se/dokumentstatus/GY02Kr332</ref>
          <ref type="doc">http://data.riksdagen.se/fil/91C5CF06-E0E4-457F-A235-E828C6BD539E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WPudTB8mbmgLU1VDXQ95fH" type="signed"/>
        <correspContext corresp="i-WPudTB8mbmgLU1VDXQ95fH">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-CpDe8Ez4j6HcFbBfHMRKAE"/>
        </correspContext>
        <correspAction xml:id="i-XDkWfWAhomzyYmL5xdRvh8" type="numbering">
          <date when="2010-10-29"/>
        </correspAction>
        <correspAction xml:id="i-5nUXsdjqHNESuZKaXQL5CQ" type="submission">
          <date when="2010-10-27"/>
        </correspAction>
        <correspAction xml:id="i-FfySW34YTwHZC5aAi7oDqK" type="transfer">
          <date when="2010-10-24"/>
        </correspAction>
        <correspAction xml:id="i-La4bw4MHKR6TBKnXbPNpV1" type="assigned"/>
        <correspContext corresp="i-La4bw4MHKR6TBKnXbPNpV1">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LJVT3NgmTZnDVyjAYvjd3z" type="motBody">
        <div xml:id="i-3iUPaqzaMv1tSR4km6MThx" type="TOC">
          <head xml:id="i-Kedos8wB2kMMeo4rGkxt3C">
            1 Innehållsförteckning
          </head>
          <list xml:id="i-Fh56dHoafQpgrqYF9Poz7Z">
            <item xml:id="i-VDAh54BfAzNMD4DSTtxTLD">
              3 Kultur är demokrati och välfärd 2
            </item>
            <item xml:id="i-2Zyd17LrtPyhLkKLNZa8GP">
              4 Kulturlag 3
            </item>
            <item xml:id="i-7ARfNvfLeJYKcZ5Bi48RjU">
              5 Barn och ungas rätt till kultur 4
            </item>
            <item xml:id="i-RAP7nDwboUu7yCgNZwwCnP">
              5.1 Rum för kultur 4
            </item>
            <item xml:id="i-D1ighRaVZk1mfPK6mKHSLH">
              5.2 Unga Klara 5
            </item>
            <item xml:id="i-6VwFxKmxsGeLszrZnzsN8s">
              5.3 Kultur i skola och förskola 6
            </item>
            <item xml:id="i-VEeBmykATbzVUfEpueXcQ3">
              5.4 Läsande en väg till förståelse 7
            </item>
            <item xml:id="i-6vq2L4fZfqXKrJQT3FEnP6">
              6 Konstnärernas villkor 8
            </item>
            <item xml:id="i-2UzrRx2wMu8NGFRbpfy6rg">
              6.1 Försörjningslös, inte arbetslös 8
            </item>
            <item xml:id="i-SMxv2h9uo4wnfQuMu98sku">
              6.2 Pensioner 9
            </item>
            <item xml:id="i-HxZVJuMD6qkbB4pyAzXKGN">
              6.3 Infrastruktur (arrangörer) 10
            </item>
            <item xml:id="i-4HdcrgrRSPActgZmgee9qC">
              7 Till slut 10
            </item>
          </list>
        </div>
        <div xml:id="i-Ukymf5cS8NDEckpWebf6WW" type="motProposal" subtype="förslag">
          <head xml:id="i-CRmMHKQtBHk2F46rBQfsoS">
            2 Förslag till riksdagsbeslut
          </head>
          <list xml:id="i-VkSW64tJAJf31L4katsUYr" style="ol">
            <item xml:id="i-Gj3SRyNsT1yfBXvK4wi3yr">
              Riksdagen tillkännager för regeringen som sin mening vad som
              anförs i motionen om att snarast presentera förslag till kulturlag.
            </item>
            <item xml:id="i-6374Y4GyUrUwe1bn42NCHc">
              Riksdagen tillkännager för regeringen som sin mening vad som
              anförs i motionen om att Unga Klara ska ges status som en nationell
              scen för barn- och ungdomsteater.
            </item>
            <item xml:id="i-LyE5z1ndhCkR7MTWmoR9hV">
              Riksdagen tillkännager för regeringen som sin mening vad som
              anförs i motionen om kommunala barnkulturplaner.
            </item>
            <item xml:id="i-8wKw3J73WHnU83CGPMf1JH">
              Riksdagen tillkännager för regeringen som sin mening vad som
              anförs i motionen om att det bör införas en nationell biblioteksplan.
            </item>
            <item xml:id="i-JvSppc85xLfLGncK8TmTJ6">
              Riksdagen tillkännager för regeringen som sin mening vad som
              anförs i motionen om att regeringen bör presentera förslag till
              åtgärder som skapar fler arbeten för kulturarbetare.
            </item>
            <item xml:id="i-tLLutn83h3eiEmYr2Vdja">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              gällande frilansares möjlighet till försörjning mellan engagemang.
            </item>
            <item xml:id="i-2UVgxXgwgtFLJRj1vbt8Wb">
              Riksdagen tillkännager för regeringen som sin mening vad som
              anförs i motionen om att snarast ta fram en handlingsplan för
              att stödja de ideella arrangörerna.
            </item>
          </list>
        </div>
        <div xml:id="i-DbtRKC7JG2g58oV5KRVgQc" type="motContent">
          <head xml:id="i-WZ538CXJ23QkNjPXRZWzuJ" type="h1">
            3 Kultur är demokrati och välfärd
          </head>
          <p xml:id="i-KszJ6QsdxqME9dMUPBBVt7">
            Att ha tillgång till kultur, både att utöva och konsumera, är
            en omistlig del av ett utvecklat samhälle. Det gäller i alla delar
            av livet, från barndom till ålderdom. De konstnärliga uttrycken
            är inte i första hand en offentlig uppvisning utan en nödvändighet
            för människan. Musik, rörelse, litteratur, teater och bilder är
            inte något som vi kan välja bort eller stoppa. Samhället har ett
            ansvar för att ge alla människor möjlighet att använda konstens
            och kulturens olika uttryck och samtidigt är det samhällets uppgift
            att garantera alla människor rätten att ta del av den professionella
            kulturen. Detta förutsätter också att kulturarbetare och konstnärer
            ges möjligheter att verka.
          </p>
          <p xml:id="i-3F1NVCrJwvbCLxMSUVFbPR">
            Kulturen är och måste vara en obunden kraft i samhället, en förändrande
            kraft som bidrar till människors medvetande om sig själva och
            samhället och som aldrig får underkastas ideologier. Kulturen
            är en avgörande del av demokratin.
          </p>
          <p xml:id="i-5wEYHGY2Ez9eG8mZkqhJaR">
            I synen på kulturen står ideologierna emot varandra. I den nyliberala
            ideologin är kulturen en vara som vi kan ha eller mista, en vara
            som man vill ska lyda under marknadens villkor. För vänstern handlar
            det om samhällsanalys, befrielse och uppror, allt uttryckt i konstnärliga
            former som får oss att skratta, gråta och tänka efter. Vänsterpartiet
            anser att det finns en avgörande skillnad mellan marknadens varor
            och tjänster och det som kulturen skapar och erbjuder. Kulturen
            värnar varje människas unika värde, rätten att vara olika, skilda
            gruppers, religioners och länders särpräglade traditioner och
            visioner. Kultur utgör i sig en motkraft till ett samhälle präglat
            av vinstmaximering, eftersom dess egentliga värde inte kan mätas
            kommersiellt.
          </p>
          <p xml:id="i-BU9EyYxXoFgtHnpTaZoJHh">
            Under den gångna mandatperioden har Vänsterpartiet utvecklat
            sin kulturpolitik i en stor mängd motioner till riksdagen. I denna
            motion väljer vi att lyfta fram några av de frågor som vi tycker
            är viktiga i detta sammanhang. Denna motion har inga ambitioner
            att beskriva en heltäckande kulturpolitik utan enbart några viktiga
            fokusområden. För en mer heltäckande beskrivning av vår kulturpolitik
            hänvisas dels till de motioner som vi genom åren lämnat till riksdagen,
            dels vårt kulturpolitiska program, Kulturkompassen.
          </p>
          <head xml:id="i-4UitSTaV9xBadCEwsM1FnQ" type="h1">
            4 Kulturlag
          </head>
          <p xml:id="i-DfFbiskBJZFWftk5cGPXky">
            Genom kulturen kan människor tolka och definiera vår tid, historia
            och visioner framåt. Våra föreställningar präglas av den världsbild
            som andra förmedlar till oss, men också av vilka möjligheter vi
            har att själva berätta våra historier. Kultur och kulturyttringar
            är därför aldrig neutrala. Kampen mellan olika intressen kan bestämma
            hur den mänskliga kommunikationen och kulturen utvecklas. Det
            handlar om kontroll över resurser och om tolkningsföreträde. I
            dag präglas många människors tillgång till kultur av medierna.
            Dessa bidrar till att forma människors medvetande och kultursyn.
            Medierna är samtidigt viktiga som förmedlare av en mångfacetterad
            kultur. Radio och tv når ut i hela landet och många är de som
            fått djupa och bestående kulturupplevelser via dessa kanaler.
            Samtidigt är möjligheten att göra sin röst hörd fortfarande en
            klassfråga. Vi ser att minoritetskulturer inte får tillnärmelsevis
            samma möjligheter som den etablerade kulturen. Etnisk diskriminering,
            åldersdiskriminering liksom skilda villkor för kvinnor och män
            är mer regel än undantag. Samtidigt söker kulturen ständigt nya
            uttrycksformer. Delvis är dessa hårt styrda av marknadskrafterna,
            men nya former ger också nya möjligheter till yttrandefrihet.
            Vill vi slå vakt om den fria konsten måste vi också slå vakt om
            en oberoende och självständig radio och tv som ett av många redskap
            för mångfald.
          </p>
          <p xml:id="i-6rSV4RJZg3dwTvVuMFsZgg">
            Det finns en brist på kunskap om, ibland rent av ett förakt för,
            den skapande delen av människan och de estetiska uttrycksmedlen.
            Detta speglas inte bara i makthavarnas oförmåga och ointresse
            när det gäller de konstnärliga utövarnas livsvillkor, utan också
            i nedvärderingen av estetiska ämnen i skolan, kravet på att varje
            aktivitet i första hand ska vara ekonomiskt lönsam och i synen
            på kultur som något extravagant i budgeten. Det talas ofta om
            kulturens betydelse, men i praktiken vill de som har makten inte
            betala vad det kostar att ha ett rikt, fritt och oberoende kulturliv.
            Vi ser kulturen i dess mångfald av yttringar som en positiv livgivande
            kraft som ger människor verktyg att hantera sin egen verklighet.
          </p>
          <p xml:id="i-fNgBuWVDaAokXeyRaqAEv">
            Samtidigt som kulturyttringarna måste stå fria från politiska
            bedömningar är stora delar av kulturlivet beroende av samhällets
            stöd. Därmed har kulturen en viktig plats inom politiken. Samhället
            måste ha en kulturpolitik fokuserad på medborgarnas deltagande
            i kulturlivet. Alla ska ha samma rätt att utöva kultur och att
            ta del av kulturlivet. Kultur ska finnas överallt där människor
            finns. Inom ramen för olika utgiftsområden beskrivs närmre behoven
            och användningsområdena för kulturen inom det aktuella området.
          </p>
          <p xml:id="i-D8ZiC6878w8G1RDvYA9vKi">
            Under den senaste tiden har debatten rasat när det gäller frågan
            om att satsa på kulturen och om kulturen verkligen är en del av
            välfärdens kärna. Vi anser att kulturen med råge lever upp till
            att vara en del av välfärden, kanske är det rent av den innersta
            kärnan. Behovet av kultur är som nämnts ovan grundläggande. Kultur
            är hälsobefrämjande och dessutom i högsta grad jobbskapande.
          </p>
          <p xml:id="i-HpDec6sXsPHFsNuT3Ww2po">
            Kulturens roll i samhället och för samhällets utveckling är så
            fundamental att det är dags att lagfästa samhällets ansvar för
            kulturen. Vi anser inte bara att Sverige har råd med en offensiv
            och expansiv kulturpolitik utan också att en sådan politik är
            nödvändig för välfärden, yttrandefriheten och för demokratin.
            I Norge har man sedan en tid tillbaka en lag som lagfäster just
            samhällets ansvar för kulturen. Detta har visat sig vara ett bra
            sätt att stärka kulturens ställning.
          </p>
          <p xml:id="i-VDSP5kv5D6SaMhS8EK5sQX">
            Vi anser att Sverige snarast ska följa Norges exempel när det
            gäller kulturlag. Regeringen ska ges i uppdrag att ta fram förslag
            till en sådan lag. Detta ska ges regeringen till känna.
          </p>
          <head xml:id="i-STgJbRciTe7FvT4fJEGSdu" type="h1">
            5 Barns och ungas rätt till kultur
          </head>
          <p xml:id="i-4ir4cZj4Eh4CQ8me8JDCem">
            Redan som mycket små tar vi till oss musik, bild och dans, men
            också litteratur och berättelser. Det är samhällets ansvar att
            ge alla barn i landet lika goda möjligheter att bygga vidare på
            den första upptäckar- och skaparglädjen, på lusten att söka kunskap
            och lära sig nya saker. Att vi dessutom förbundit oss till detta
            genom att underteckna barnkonventionen gör ju inte åtagandet mindre
            viktigt. Detta innebär att flickor och pojkar under hela sin uppväxt
            har tillgång till kulturella verksamheter där de själva är skapande,
            men också att de får uppleva professionellt utövad kultur inom
            alla olika genrer. I kontrast till detta står kommersialisering
            av barnkulturen, könssegregering och exploatering av barn i medier
            och i samhället i stort.
          </p>
          <p xml:id="i-4DJdSj1bHtU8GYWXTDfi3A">
            Vänsterpartiet vill vända denna utveckling genom att ge barn
            och unga förutsättningar att konsumera och skapa kultur på sina
            egna villkor. För att göra det beskriver vi här nedan några av
            våra förslag.
          </p>
          <head xml:id="i-S6jYX4yVL2tVKh18PYs8cJ" type="h2">
            5.1 Rum för kultur
          </head>
          <p xml:id="i-Ryfe1QiVa4Cspq8JUetufX">
            En grundförutsättning för att kulturen ska kunna utvecklas är
            att det ges utrymme för utövande av kultur. Det kan handla om
            replokaler, skapande verkstad, teaterlokaler och mycket annat.
            Det behövs lokaler både för arrangemang och för eget skapande.
            Det behövs också utrymme för verksamhet som inte är organiserad.
            Det finns gott om vittnesmål om ungdomar som hittat sin verksamhet
            genom att det just givits utrymme för egna idéer.
          </p>
          <p xml:id="i-79FY7rkSAeU1hb8RYUcHQv">
            Den nedläggning av fritidsgårdar som ägt rum under senare årtionden
            får nu förödande följder. Visst finns det positiva undantag, men
            som helhet saknas det fysiska mötesplatser som är icke-kommersiella
            och drogfria och där de unga själva är med och påverkar innehållet.
            Det måste helt enkelt tillskapas fler mötesplatser där flickor
            och pojkar ges lika stort utrymme att utvecklas och växa.
          </p>
          <p xml:id="i-YGMWYEz2eVEVpPfT8zCg7j">
            Det finns också ett starkt klassperspektiv i denna fråga. Det
            finns i dag många barn som definieras som fattiga. Dessa barns
            föräldrar har inte möjlighet att betala dyra kurser och dessa
            barns föräldrar kan inte heller prioritera resor till kulturinstitutionerna
            för att erbjuda kulturupplevelser. I Stockholm kan en resa för
            en familj från förorten till staden kosta 100-tals kronor bara
            i transportkostnader med tunnelbanan. På landsbygden handlar det
            istället om långa avstånd och därmed brist på tillgänglighet.
            Även tonåringar som vill dela upplevelser med barn från andra
            områden är ofta hänvisade till närområdet. Självklart är det viktigaste
            uppdraget att få bort fattigdomen, men samtidigt måste vi ge utrymme
            för kulturupplevelser som inte kostar och som man kan uppleva
            på nära håll. Därför måste vi satsa på sådana platser både i storstädernas
            förorter och i mindre orter på landsbygden. Såväl i förorten som
            på landsbygden måste det ges utrymme både för eget skapande, demokratiutveckling
            (möteslokaler) och gästspel av professionella kulturaktiviteter.
          </p>
          <p xml:id="i-92WfciXjVk7gNcF6f35k7E">
            Det är dock inte tillräckligt att det finns lokaler, dessa måste
            också vara både ändamålsenliga och tillgängliga. Vi vet att det
            finns ett enormt behov av att både anpassa lokaler och renovera
            dessa. Nu finns det ett utmärkt tillfälle till detta som både
            skulle ge jobb och förbättra förutsättningarna för kulturutövande.
            Att underhålla kulturlokaler är också ofta både byggnadsminnesvård
            och ett sätt att hålla kulturarvet levande.
          </p>
          <p xml:id="i-NEfm2peH3VgdnU8ezyDxSD">
            En självklar uppgift för samhället är att även ge konst som av
            somliga kan uppfattas som obehaglig, stötande eller på annat vis
            störande utrymme och uppmuntran. Samhället måste ge plats till
            konst som tar sitt uttryck i form av målningar i tunnlar, väggar
            och byggnader och på ett organiserat och framsynt sätt främja
            denna uttrycksform genom att tillhandahålla alternativ, som exempelvis
            s.k. lagliga väggar. Detta fyller flera funktioner: det ger alla
            rätt att uttrycka konst offentligt, det ger medborgare konst på
            allmänna utrymmen, det ger möjlighet till konstuttryck på lagliga
            platser samtidigt som det minskar den olagliga formen.
          </p>
          <p xml:id="i-LxzrPHWEfZwtTQoqCvDSsX">
            Frågan om acceptans av all konst handlar även om vilka som ges
            rätt att finnas och uttrycka sig på offentliga platser. Det är
            inte önskvärt med ett samhälle där utrymmet är förbehållet dem
            med kapital nog att köpa det. Samtidigt är det också en fråga
            om demokrati att de som bor i ett område också har rätt att prägla
            det med sina uttryck.
          </p>
          <head xml:id="i-Gn1Frdsgaq9m5M4ettUCYg" type="h2">
            5.2 Unga Klara
          </head>
          <p xml:id="i-NeExvHFhWiCSdXsZtVV1wp">
            Det saknas i Sverige i dag en nationalscen med övergripande ansvar
            för scenkonst för barn och unga. Visserligen arbetar man på många
            håll med teater för barn, men ingen institution har ansvaret för
            utvecklingen av och forskningen runt denna form av scenkonst.
            Många framträdande scenkonstnärer i landet har genom åren utbildats
            inom ramen för Stockholms stadsteaters verksamhet vid scenen Unga
            Klara, som nu också haft ett nära samarbete med Dramatiska institutet.
          </p>
          <p xml:id="i-CmyHuRbFdy6iAs5ADksSeM">
            Inom Unga Klara föddes en gång tonårsteatern. Här har barnteatern
            utvecklats till en konst av internationell klass. I 30 år har
            Suzanne Osten och hennes medarbetare skapat teater för barn och
            unga, bedrivit forskning och utvecklingsarbete, utbildat rader
            av teaterarbetare, som nu jobbar på olika institutioner runt om
            i landet, och med hårt arbete nått resultat som är uppmärksammade
            och uppskattade inte bara i Sverige utan över hela världen. Det
            är positivt att även regeringen nu insett värdet av Unga Klara
            och att man avsätter 3 miljoner kronor för denna verksamhet. Detta
            är en början.
          </p>
          <p xml:id="i-HxwHHqkprVuSDRtVRxeXi2">
            Det finns ett nationellt ansvar för barn- och ungdomsteater som
            kunde tillgodoses genom att göra Unga Klara till en sådan nationell
            scen. Detta ska ges regeringen till känna.
          </p>
          <p xml:id="i-LW5FtEcVDyjKLXNitTsRNr">
            Det är ett stort ansvar att se till att den kunskap som vuxit
            fram tas till vara inom landet och får fortsätta att utveckla
            scenkonsten, inte minst för barn och unga. Som det alltid är med
            verklig konst, för en sådan utveckling också med sig en utveckling
            av teatern för alla åldrar. Forskning inom barn- och ungdomsteater
            är ett eftersatt område. Vänsterpartiet har i annat sammanhang
            avsatt medel till sådan forskning.
          </p>
          <head xml:id="i-NTErnpX8tTjM1j3NCuh2Uu" type="h2">
            5.3 Kultur i skola och förskola
          </head>
          <p xml:id="i-E5xdgc4rNpG4uA8HUa3w7o">
            Förskolan och skolan har ett stort ansvar för barnens tillgång
            till professionell kultur och för att de deltar i skapande verksamheter
            och utvecklas på jämlika och jämställda villkor. De estetiska
            ämnenas roll i skolan är mycket viktiga för barnens utveckling
            i fråga om eget skapande, men också för analys och förståelse
            av omvärlden. Alla barn, från förskola till gymnasium, ska ges
            tillfälle att själva utöva någon eller några konstarter och självklart
            också möta professionell kultur inom ramen för sin utbildning.
          </p>
          <p xml:id="i-J1xxmopELVFNbS2qTSiB8w">
            Ett sätt att utveckla kulturen i förskola och skola kan vara
            att satsa på s.k. kulturskolor. I kulturskolan möts olika kulturella
            uttryck som musik, dans och teater. Kulturskolan kan, om den används
            rätt, vara en viktig del i den reguljära undervisningen och öka
            kvaliteten i skolans kulturutbud. Kulturskolan är en utveckling
            av det som många sedan tidigare känner till som kommunala musikskolan.
            Musikskolans roll i det svenska s.k. musikundret kan inte nog
            betonas. Det är ett starkt bevis på hur viktigt det är att unga
            ges eget utrymme och på så vis får prova på olika delar av sin
            skapande förmåga. Kulturskolan fyller som frivillig skolform en
            viktig funktion. Fler och fler kommuner inser att den resurs kulturskolor
            innebär är viktig och bra. Dock är avgifter till kulturskolan
            ett stort problem för många och vi anser därför att det är en
            viktig fråga att dessa avgifter avskaffas.
          </p>
          <p xml:id="i-V1N6i27qEDnEmbgnSSwCse">
            Om vi ska nå målet att alla barn och unga ska ha rätt till kultur
            så behövs det kompetensutveckling och utbildning av lärare, museipedagoger,
            konstpedagoger, dans- och teaterpedagoger osv. Vänsterpartiet
            anser att det behövs en stor mängd nya kulturpedagoger inom skolan
            för att uppfylla kraven på att ge alla barn möjlighet att uppleva
            och utveckla sina kulturella behov och talanger. Dessutom behövs
            det forskning kring barn och unga som kulturkonsumenter. Barn
            och unga måste också ha rätt att själva komma till tals när det
            gäller deras egen vardag.
          </p>
          <p xml:id="i-7ieJ9q5r54JQmAa2X4nV4d">
            För att stärka barns och ungas rätt att utöva och tillägna sig
            kultur, bör kommunerna åläggas att redovisa en årlig barnkulturplan
            där det också framgår hur barn och unga kommit till tals när det
            gäller dessa frågor. Detta ska ges regeringen till känna.
          </p>
          <head xml:id="i-XffX5M9Z5kDrVZTfcXNTAV" type="h2">
            5.4 Läsande en väg till utveckling
          </head>
          <p xml:id="i-UCXEV4Ma4CicqmwmGr6y2A">
            Folkbildningen och folkbiblioteken hör till grundpelarna i ett
            demokratiskt samhälle. Biblioteket garanterar alla i samhället
            avgiftsfri tillgång till ett allsidigt utbud av texter och kunskapskällor.
            Att barn och unga har tillgång till bra och inspirerande bibliotek
            ökar lusten att läsa och upptäcka både sitt närmsta rum och världen
            utanför. Språk och språkkunskap utvecklas genom att tillgången
            till böcker är fri. Bokbussar är ett bra komplement till stationära
            bibliotek där avstånden är långa.
          </p>
          <p xml:id="i-DDvMAu6dCfQTw5CwiNMtmQ">
            Det finns också många andra viktiga sätt att främja läsande.
            I många kommuner har samverkan mellan bibliotek, barnavårdscentraler
            och ibland även bokhandlare lett till att barn fått en bok som
            gåva. Andra insatser är t.ex. initiativet Läs för mig pappa som
            började som en samverkan mellan fackföreningar, studieförbund
            och bibliotek och som nu lever vidare i olika former runt om i
            landet. Många bibliotek erbjuder läspåsar till förskolor, utbildning
            av skolpersonal och mycket annat. Dessa verksamheter är mycket
            viktiga för att utveckla lusten att läsa och ska stödjas i alla
            former. Arbetsplatsbibliotek kan också vara viktiga för barns
            läsande eftersom föräldrar är viktiga förebilder för sina barn.
          </p>
          <p xml:id="i-95eU4CEcyvWmXXjWrjLpoY">
            Under senare år har trenden varit att vi fått färre och färre
            biblioteksfilialer och därmed längre och längre avstånd till biblioteken.
            I detta sammanhang är det kanske än viktigare att nämna skolbiblioteken
            som en otroligt viktig del av biblioteksfloran. Tyvärr har även
            skolbiblioteken fått känna på kalla vindar när det ska sparas
            i kommunerna. Värst är det i friskolorna där statistik visar att
            det är mycket få sådana skolor som har tillgång till fullgoda
            skolbibliotek. Det tål också att sägas att även i de kommunala
            skolbiblioteken har kvaliteten sjunkit då det finns färre och
            färre skolbibliotekarier. Vi anser att alla skolor ska ha tillgång
            till bra skolbibliotek och skolbibliotekarie. Frågan om skolbibliotek
            behandlas för närvarande inom ramen för förslaget till ny skollag
            och vi kommer att återkomma till frågan i detta sammanhang.
          </p>
          <p xml:id="i-Evb8MxfNpSoBng6Ypb2n4U">
            Bibliotek är så klart inte bara böcker. På både folkbibliotek
            och skolbibliotek ges i dag stort utrymme för informationssökning
            i andra medier än tryckta medier. Mer och mer information ges
            i dag enbart över Internet, varför det är oerhört viktigt att
            biblioteken kan tillhandahålla även denna service. Det är viktigt
            att det finns välutbildade bibliotekarier som kan hjälpa olika
            personer till rätta; dels de som vill använda sig av olika typer
            av nya medier, dels de som bara vill låna en bok och känner sig
            obekväma med ny teknik. Ny teknik ska vara ett hjälpmedel och
            en tillgång, inte ett hinder.
          </p>
          <p xml:id="i-YUAd4b6GErdtCaimoKvsaH">
            Vänsterpartiet vill för alla i samhället säkra tillgången på
            bibliotek med tillgång till avgiftsfria boklån och bibliotekets
            övriga service. Vi vill därför att bibliotekslagen ska garantera
            att människor avgiftsfritt kan tillägna sig olika medier på lika
            villkor. Den ska också trygga att biblioteken hålls fria från
            inflytande av marknadskrafterna och kommersiella intressen. Det
            ska finnas en nationell biblioteksplan för att garantera att alla
            har tillgång till bibliotek med ett innehåll som är relevant för
            samtiden. Detta ska ges regeringen till känna.
          </p>
          <head xml:id="i-ES5SqP7P3kdHZYqRQT7Pw4" type="h1">
            6 Konstnärernas villkor
          </head>
          <p xml:id="i-EnkWU3J4Pi54y7nmLDcJ2g">
            Det är dags att samhället tar ansvar för de utövande konstnärerna
            och deras specifika situation. Än i dag domineras synen på den
            stora gruppen av arbetande konstnärer av två felaktiga uppfattningar,
            dels att de trots långa utbildningar och hög kompetens antas kunna
            utföra sitt arbete mot en mycket låg eller ingen ersättning alls,
            dels att en konstnärs verksamhet inte skiljer sig från den gängse
            småföretagarens.
          </p>
          <p xml:id="i-QV1kbF94ReQcHZEbErv5vx">
            Dessa uppfattningar gör att många konstnärer, vilka liksom alla
            andra människor arbetar bäst under trygga förhållanden, tvingas
            leva under ytterst osäkra ekonomiska villkor. De tvingas också
            in i ett entreprenörskap som kanske inte alls passar för deras
            verksamhet. Trots att den egna företagarens eller den fast avlönade
            arbetarens förutsättningar skiljer sig kraftigt från konstnärens
            så antas han eller hon fungera i ett system som är anpassat efter
            den fasta månadslönen eller småföretagets struktur. Detta leder
            ofta till att konstnären hamnar utanför de vanliga försäkringssystemen
            med rätt till a-kassa, pension eller sjukförsäkring.
          </p>
          <head xml:id="i-MR8TGvpHWxWexuGwYiNZ1Y" type="h2">
            6.1 Försörjningslös, inte arbetslös
          </head>
          <p xml:id="i-NbudKbpoWDenrKobcwnPqq">
            Konstnärens värde i samhället kan inte mätas strikt ekonomiskt.
            Därför måste samhället acceptera att konstnärens arbete har ett
            pris som samhället måste betala med en motprestation i from av
            trygga anställnings- och pensionsvillkor. Det är skillnad på att
            vara försörjningslös och att vara arbetslös. En konstnär utför
            mestadels sitt arbete utanför fasta avtal eller regelbundna inkomster
            och utan att ha någon som helst garanti för att ha ett överskott
            att leva av. Arbetsområdet innehåller ofta långa och osäkra processer
            fram till det färdiga resultatet. Det kan också gå lång tid mellan
            uppdragen. Många konstnärsgrupper är frilansare och passar helt
            enkelt inte in i det rådande regelverket när det gäller ekonomisk
            trygghet.
          </p>
          <p xml:id="i-4Y6ChLJHCAk8PiG7Jx1i2S">
            För att ändra systemet eller skapa en större rörlighet för kulturarbetarna
            krävs insikt om deras arbetssituation. Exempelvis tvingas en bildkonstnär
            som har a-kassa ge sken av att han eller hon inte målar för att
            få ut någon ersättning. Samma problematik gäller frilansande skådespelare,
            dansare eller musiker som, även då de befinner sig mellan kontrakt,
            måste hålla sin röst, kropp och yrkesskicklighet i form.
          </p>
          <p xml:id="i-HDR6Ai264xStXDqoYCk6Pn">
            Det är ingen tvekan om att samhället behöver sina konstnärer,
            men konstnärerna måste också kunna lita på samhället. Som kulturnation
            och samhälle konsumerar vi våra konstnärers verk. Samhället blir
            rikare på grund av konstnärernas arbete. För detta måste vi givetvis
            vara beredda att betala gemensamt.
          </p>
          <p xml:id="i-GV75Goq7ZpKveiZxGNRo9j">
            Det är ett modernt samhälles plikt att ta ansvar för alla sina
            medlemmar och yrkeskategorier, alltså även för konstnärer som
            inte producerar bästsäljare. Vi måste ge konstnärerna möjlighet
            att försörja sig hela året, inte bara under de perioder då de
            är kontraktsanställda. I den kulturpolitiska propositionen finns
            förslag om att utvidga de s.k. konstnärsallianserna. Det är bra
            men inte tillräckligt och framför allt når det allt för få. Det
            är ett gigantiskt resursslöseri att inte ta till vara välutbildade
            och kompetenta kulturutövare. Vänsterpartiet anser att regeringen
            bör återkomma med förslag som skapar förutsättningar för fler
            arbetstillfällen. Lär av Norge. Där tas dessa till vara i verksamheten
            där barn, ungdomar och äldre får möta och vara med och skapa kultur.
          </p>
          <p xml:id="i-SC76QbqjyiQWzDzDhfTWzf">
            Regeringen bör snarast återkomma med förslag till åtgärder som
            skapar fler arbeten för kulturutövare. Detta ska ges regeringen
            till känna.
          </p>
          <p xml:id="i-B7sGM7ycpvvwtpYDhrDDuE">
            Likaså bör regeringen snarast återkomma med förslag till åtgärder
            som möjliggör för frilansare att försörja sig även mellan engagemang.
            Detta ska ges regeringen till känna.
          </p>
          <head xml:id="i-5mUBrmgD9dZfckpvK7SWZk" type="h2">
            6.2 Pensioner
          </head>
          <p xml:id="i-36C55VUqN4yd3oyTHkw3KW">
            Frågan om sångares och dansares pensioner är något som Vänsterpartiet
            drivit i många år. På grund av yrkets natur är det vanligtvis
            inte möjligt för sångare och dansare att vara yrkesverksamma upp
            till hög ålder. Kulturutskottet har under den gångna mandatperioden
            utvärderat de insatser som hittills gjorts. I utvärderingen finns
            också fler frågor att följa upp.
          </p>
          <p xml:id="i-ChQypgUTB8FVsSxmXhr7RN">
            En sådan fråga är möjligheten till omställning från en karriär
            som professionell artist till andra yrken såsom pedagog eller
            liknande. Det är så klart viktigt att de kunskaper och erfarenheter
            som finns ska komma till nytta. Förslag som lyfts fram är att
            ge konstnärer möjlighet att använda det intjänade pensionskapitalet
            för sådan omställning. Samtidigt är det ju så att många konstnärer
            lever under mycket knappa omständigheter och att använda detta
            kapital därför vore olämpligt. Vi anser istället att staten måste
            se till att det fonderas andra pengar för detta ändamål.
          </p>
          <p xml:id="i-Qs92seq5nznJVxbDSWqxkz">
            Utvärderingen från kulturutskottets uppföljning pekar också på
            andra förslag för att förstärka konstnärernas villkor i detta
            sammanhang. Eftersom utskottet i denna fråga var enigt utgår vi
            ifrån att de förslag som finns där följs upp under det kommande
            riksdagsåret. Vi kommer att fortsätta följa frågan för att försäkra
            oss om att den äntligen når sin lösning.
          </p>
          <head xml:id="i-68o4n2TQ517R69p6A2aKSP" type="h2">
            6.3 Infrastruktur (arrangörer)
          </head>
          <p xml:id="i-9cNYi1Tg5oxQDVek36o9Er">
            För att medborgarna ska ges möjlighet att möta konsten gäller
            det att det finns system för kulturens infrastruktur såsom lokaler,
            förmedlare, arrangörer och pedagoger. Det måste också finnas en
            fast ekonomisk grund för att komplettera den mängd korta projekt
            som präglar kulturområdet. Några av dessa frågor har beskrivits
            i olika avsnitt ovan.
          </p>
          <p xml:id="i-Kt14DQKVzCYBgTz8kYHZz4">
            En avgörande faktor för människors välbefinnande är att kulturen
            finns i deras vardag. Oavsett om man befinner sig på exempelvis
            ett äldreboende, i skolan, på arbetsplatsen, inom kriminalvården
            eller i bostadsområdet, finns det behov av kultur. Mer eller mindre
            ideella arrangörer och arrangörsföreningar gör ett fantastiskt
            arbete för att ge utrymme för både små och stora kulturupplevelser.
            I detta arbete spelar också den lokala kultursekreteraren och
            den lokala kulturpolitiken en stor roll. I takt med att förutsättningarna
            förändras måste också denna struktur ses över så att såväl arrangörerna
            som konstnärerna får möjlighet att göra ett så bra jobb som möjligt.
            Målet för konstnärerna är så klart att möta sin publik och där
            måste samhället göra allt i sin makt för att göra detta möjligt
            på ett så smidigt sätt som möjligt.
          </p>
          <p xml:id="i-858Khqe7eb2xBwg5dNbJGA">
            De ideella krafterna inom kulturlivet är en ofta osynliggjord
            kraft även om deras arbete är oundgängligt för att dessa möten
            ska bli verklighet. Det borde vara en prioriterad fråga för samhället
            att ta till vara dessa krafter.
          </p>
          <p xml:id="i-UV79hddgWcaNarhCx37PVR">
            En förutsättning för att professionella kulturutövare ska kunna
            möta sin publik är att alla dessa ideella arrangörer har drägliga
            villkor att verka under. Regeringen bör därför snarast ta fram
            en handlingsplan med förslag för hur de ideella arrangörernas
            ställning ska stärkas för att den professionella kulturen ska
            få möjlighet att nå ut i hela landet. Detta ska ges regeringen
            till känna.
          </p>
          <p xml:id="i-Y3xJad4odv42PjVrX7PU4J">
            Ytterligare en infrastrukturfråga är så klart de digitala vägarna.
            Internets utveckling innebär både möjligheter att skapa och att
            sprida kultur. Det är en omvälvande process och vi befinner oss
            mitt uppe i den. Den har redan fått stor positiv betydelse för
            kulturlivet och människors tillgång till kultur, genom att kulturen
            på ett enkelt sätt kan spridas och att delaktigheten från publiken
            breddas. Samtidigt behöver staten ta ett aktivt kulturpolitiskt
            ansvar under den omstrukturering som pågår i stora delar av kulturekonomin.
            Vi vill att fler konstnärer ska kunna försörja sig på sitt arbete
            och då måste de kulturpolitiska ansträngningarna också syfta just
            dit. Vi vill därför utreda frågan om digitala bibliotek för film
            och musik med en väl tilltagen biblioteksersättning. Förslag om
            detta presenteras i vår motion om digitala bibliotek .
          </p>
          <head xml:id="i-9sMG75HPNLVKGt7mqeHG55" type="h1">
            7 Till slut
          </head>
          <p xml:id="i-F1uGPCuoKaku5vM9Xd8GHN">
            Det radikala i vår kulturpolitik är väldigt enkelt: alla konstuttryck
            ska vara tillgängliga för var och en och detta ska gälla oavsett
            var du bor i landet. Konsten ska vara vår gemensamma egendom.
            Vi ska alla, oberoende av ålder, kön och klass, ha möjlighet att
            via konsten beskriva och förstå våra liv. Konstnärerna och de
            konstnärliga uttrycken ska tas på allvar och tillåtas spela en
            viktig roll i samhällsbyggandet.
          </p>
          <p xml:id="i-NQ82VitYqVyponq3Qaqftr">
            Eftersom konsten till sin natur är fri och talar personligt till
            var och en av oss är det en demokratisk nödvändighet att var och
            en kan göra sig hörd och få utrymme för sitt personliga uttryck.
            Alla människor har ett behov av att uttrycka sig konstnärligt,
            inte nödvändigtvis inför publik, ibland bara för sin egen skull.
          </p>
          <p xml:id="i-9ubC1vctjmpvpgnXGqwJHE">
            Det är dags att realisera ett nytt sätt att tänka och handla
            som utgår från konstens betydelse för människa och samhälle. Det
            är dags att fråga sig hur vi vill leva våra liv och om ett rikt
            kulturliv har något med det att göra? Att vi ställer dessa frågor
            är oerhört viktigt när vi lever i en tid då konsten och dess fria
            uttryck är under stark attack. Svaren på de frågor som vi måste
            ställa är av avgörande betydelse för kulturpolitikens framtid.
          </p>
          <p xml:id="i-KEnXfquRFep7gScA6LXv8j">
            Vänsterpartiet har alltid verkat för den fria konsten och för
            konstnärernas möjligheter att verka under goda arbetsvillkor.
            Det kommer vi att fortsätta med tills konsten verkligen är tillgänglig
            för alla.
          </p>
        </div>
        <div xml:id="i-GqQhdku4brQ4fonYi3gR3p" type="signatureBlock">
          <list xml:id="i-6pDDWEFpmTMnSkDGYpM1D7">
            <item xml:id="i-AasacdUDgH1hj73Kwc3pMY" who="i-HpwkrkkrFd1MRPixHrr8q1" type="signature">
              Lars Ohly (V)
            </item>
            <item xml:id="i-USkvhiLcP6RMFQkcbjRLYq" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-JP3KENcr2L3Gzsb3RTmtBM" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-TZMx47f4WYw6yssW5n9f3n" who="i-6MWLY5JdykMGLLUo96skfp" type="signature">
              Lena Olsson (V)
            </item>
            <item xml:id="i-DTvNXaj7H3yZsfoofTkBMv" who="i-PPZKpwNr5kqkWArvESGC5X" type="signature">
              Jonas Sjöstedt (V)
            </item>
            <item xml:id="i-KATAMaPsdACPPSUBxeThhT" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-CPrpFEBvR5TDmEy1KqDZxe" who="i-CpDe8Ez4j6HcFbBfHMRKAE" type="signature">
              Bengt Berg (V)
            </item>
          </list>
        </div>
      </div>
    </body>
  </text>
</TEI>
