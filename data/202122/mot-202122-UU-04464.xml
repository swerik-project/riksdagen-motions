<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UU-04464">
  <teiHeader>
    <fileDesc>
      <titleStmt>
        <title>med anledning av skr. 2021/22:144 Riksrevisionens rapport om svenskt bistånd till multilaterala organisationer</title>
        <author corresp="i-JLXuQC8Bjt8suyRFj6kC3h">av Gudrun Brunegård m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4464 av Gudrun Brunegård m.fl. (KD)</title>
          <idno type="rdwebb">H9024464</idno>
          <rs type="number">4464</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H9024464/text</ref>
          <ref type="dokument_url_html">http://data.riksdagen.se/dokument/H9024464</ref>
          <ref type="dokumentstatus_url_xml">http://data.riksdagen.se/dokumentstatus/H9024464</ref>
          <ref type="docx">http://data.riksdagen.se/fil/FE9E08B8-FB73-44B0-BFE6-BF8312913CBD</ref>
          <ref type="pdf">http://data.riksdagen.se/fil/B6AEDA2C-0442-4A18-A8C2-50D1FD62CC76</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-6umT1k53jwZ9Rr9pvYUNWh</idno>
            <name>Lars Adaktusson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SgLSQ3phK7HUZecEbLumwe</idno>
            <name>Ingemar Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WdT97Lm55WVtCDg8u3Z1Z2" type="basedOn"/>
        <correspContext corresp="i-WdT97Lm55WVtCDg8u3Z1Z2">
          <ref>Skrivelse 2021/22:144</ref>
        </correspContext>
        <correspAction xml:id="i-G8m9zntJuEATH7ANxNdNXG" type="signed"/>
        <correspContext corresp="i-G8m9zntJuEATH7ANxNdNXG">
          <note type="signatory" corresp="i-JLXuQC8Bjt8suyRFj6kC3h"/>
          <note type="signatory" corresp="i-6umT1k53jwZ9Rr9pvYUNWh"/>
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-SgLSQ3phK7HUZecEbLumwe"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-Xgy9WoiUojFMUByT5NG6nG" type="submitted">
          <date when="2022-03-17"/>
          <time when="16:47:50"/>
        </correspAction>
        <correspAction xml:id="i-RutDqUwYZmKT4YFwQyuSzP" type="reviewed">
          <date when="2022-03-18"/>
          <time when="14:38:02"/>
        </correspAction>
        <correspAction xml:id="i-JazKL3nFH9DoBwDb3e33HL" type="dismissed">
          <date when="2022-03-22"/>
        </correspAction>
        <correspAction xml:id="i-AuJN3BeqGz4JgJ4s5mja4D" type="referred">
          <date when="2022-03-23"/>
        </correspAction>
        <correspAction xml:id="i-FeJN42aJLXcjQjpDT38a8J" type="assigned">
          <date when="2022-10-12"/>
          <time when="11:35:04"/>
        </correspAction>
        <correspContext corresp="i-FeJN42aJLXcjQjpDT38a8J">
          <ref type="assignedTo">Utrikesutskottet</ref>
        </correspContext>
        <correspAction xml:id="i-JBWMrTxmQS1eef1qXF2qpM" type="behandlas_i"/>
        <correspContext corresp="i-JBWMrTxmQS1eef1qXF2qpM">
          <ref type="uppgift">2021/22:UU8</ref>
          <ref type="ref_dok_id">H901UU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU8</ref>
          <ref type="ref_dok_titel">Riksrevisionens rapport om svenskt bistånd till multilaterala organisationer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PnswCPJt8CvLJyf77yi9VZ" type="motHeader">
        <div xml:id="i-Q2DmagsyyuPi4pMwN1hir5" type="motTitle">
          Motion till riksdagen 2021/22:4464 av Gudrun Brunegård m.fl.
          (KD) med anledning av skr. 2021/22:144 Riksrevisionens rapport
          om svenskt bistånd till multilaterala organisationer
        </div>
      </div>
      <div xml:id="i-MB7AijpjinfXJMoM3hiDvQ" type="motBody">
        <div xml:id="i-RiS5T5ig5hdWRXVMKux8SF" type="motProposal" subtype="förslag">
          <head xml:id="i-BvnxeAfivM3uyDzSh5nSDb">
            Förslag till riksdagsbeslut
          </head>
          <list xml:id="i-4Kn9hHBPQ4wb84nfhkrYuo" style="ol">
            <item xml:id="i-BWatE2PCKwZqXqenyPhQfW">
              Riksdagen ställer sig bakom det som anförs i motionen om att
              regeringen utförligt bör följa upp Riksrevisionens samtliga rekommendationer
              och tillkännager detta för regeringen.
            </item>
            <item xml:id="i-LCuF27yLJEAuehMfXR1CRs">
              Riksdagen ställer sig bakom det som anförs i motionen om att
              regeringen bör göra en helhetsöversyn av kärnstödet som metod
              för utbetalning av svenskt bistånd och tillkännager detta för
              regeringen.
            </item>
            <item xml:id="i-BqydD5kErbLfJkEgtji399">
              Riksdagen ställer sig bakom det som anförs i motionen om vikten
              av att kontaktvägarna mellan regeringen och ansvariga myndigheter
              tydliggörs och tillkännager detta för regeringen.
            </item>
            <item xml:id="i-RLGZUX1P3hFWBnqFPe7CL1">
              Riksdagen ställer sig bakom det som anförs i motionen om att
              samverkan mellan de ansvariga myndigheterna behöver underlättas
              och tillkännager detta för regeringen.
            </item>
            <item xml:id="i-GBDxPgX5TGWu41U9YnKiop">
              Riksdagen ställer sig bakom det som anförs i motionen om en tydligare
              inriktning för och uppföljning av delar av multi-bi-stödet och
              tillkännager detta för regeringen.
            </item>
            <item xml:id="i-9M1AQGzae7iXbk6vr8J1Gz">
              Riksdagen ställer sig bakom det som anförs i motionen om att
              Sverige i egenskap av stor givare till FN-systemet bör verka för
              att FN-organ reformeras och blir mer resultatinriktade, transparenta
              och effektiva, och detta tillkännager riksdagen för regeringen.
            </item>
            <item xml:id="i-6TrPQ1yJQGe77h3FW686us">
              Riksdagen ställer sig bakom det som anförs i motionen om att
              det multilaterala stöd som Sverige ger till en rad olika FN-organ
              i större utsträckning behöver fokuseras och samlas hos de organ
              som arbetar bland flyktingar och med barns säkerhet, och detta
              tillkännager riksdagen för regeringen.
            </item>
            <item xml:id="i-HwxJ3aCJnVKexR8Ydmct9V">
              Riksdagen ställer sig bakom det som anförs i motionen om inriktningen
              för det multilaterala biståndet till Afghanistan och tillkännager
              detta för regeringen.
            </item>
          </list>
        </div>
        <div xml:id="i-FeX1eocjRHyCjvARW4ev3r" type="motContent">
          <head xml:id="i-9M5Wdhs8LJMd2cTtL5TEEz" type="h1">
            Motivering
          </head>
          <p xml:id="i-Jzm85EP9j2HD3sC5G6Jdk9">
            Riksrevisionen har granskat ändamålsenligheten i regeringens
            och Utrikesdepartemen­tets hantering av det s.k. kärnstödet samt
            Sidas hantering av det s.k. multi-bi-stödet för åren 2017–2019.
            I båda fallen rör det sig om biståndsmedel som betalas ut till
            multi­laterala organisationer. Kärnstödet är stöd direkt till
            en multilateral organisations centrala budget. Multi-bi-stödet
            är öronmärkt till specifika insatser. Riksrevisionen har inte
            granskat biståndets utfall utan i stället hur regeringen, UD och
            Sida arbetar med styrdokument, beslutsunderlag, syften, mål och
            uppföljning av resultat.
          </p>
          <p xml:id="i-6b1JFcccTvbKbWHcJickaF">
            Riksrevisionens granskning är viktig. För att upprätthålla legitimiteten
            för bistånds­politiken, och till syvende och sist enprocentsmålet,
            måste varje skattekrona användas så effektivt som möjligt. Tyvärr
            konstaterar vi att Riksrevisionens granskning pekar på stora brister
            i regeringens sätt att hantera biståndet.
          </p>
          <p xml:id="i-9tdHErcU87qP9ndQAAgC3F">
            Riksrevisionen har riktat kritik och rekommendationer mot regeringen,
            UD och i viss mån Sida. Tyvärr har regeringen i skrivelsen svarat
            på ett sätt som blivit typiskt efter att Riksrevisionen genomfört
            en granskning. Antingen är problemen upp till de enskilda myndigheterna
            att hantera eller så har regeringen redan vidtagit tillräckliga
            åtgärder. Kristdemokraterna anser inte att det är ett fullgott
            sätt att hantera viktiga granskningar. Regeringen behöver följa
            upp alla Riksrevisionens rekommendationer på ett utförligt sätt,
            särskilt avseende rutiner och dokumentation.
          </p>
          <p xml:id="i-VgEmih9rzYDZKNCPMDQHzX">
            Att Utrikesdepartementet har tillsatt en arbetsgrupp med uppgift
            att studera rappor­tens rekommendationer och föreslå åtgärder
            för att ytterligare stärka styrningen och uppföljningen av det
            multilaterala biståndet är ett viktigt första steg. Kristdemokraterna
            anser dock att regeringen bör göra en helhetsöversyn av kärnstödet
            som metod för ut­betalning av svenskt bistånd. Riksrevisionens
            granskning visar att regeringen är otydlig i sin styrning vad
            gäller vilka mål som ska uppnås med kärnstödet samt att det finns
            brister i beslut med tillhörande underlag och i uppföljningar.
            Först genom att åtgärda dessa brister får regeringen och UD bättre
            underlag för att avgöra om kärnstöd till en viss organisation
            är det mest effektiva sättet att uppnå svenska biståndspolitiska
            mål, konstaterar Riksrevisionen. Det är därför viktigt att dessa
            brister åtgärdas skyndsamt.
          </p>
          <p xml:id="i-UZXg9KaccqgLfY2riot3iA">
            Den mest omfattande kritiken i Riksrevisionens rapport gäller
            avsaknaden av tydliga mål för kärnstödet och en bristande riskanalys
            av detsamma. I rapporten står det att det inte framgår av UD:s
            underlag vilka omständigheter som har varit avgörande för reger­ingens
            beslut som rör kärnstöd. ”Till exempel framgår det inte hur styrkor,
            svagheter, möjligheter och risker med ett visst kärnstöd eller
            en viss multilateral organisation har vägts in i beslut eller
            påverkat föreslagna nivåer på kärnstöd.” Otydligheter som dessa
            gör det svårt att bedöma om biståndet bidrar till att de svenska
            biståndsmålen uppnås. Det går inte att följa hur de svenska pengarna
            används. Riksrevisionen anser också att regeringen och UD bör
            bli bättre på att klargöra vilka uttalade mål man har med detta
            kärnstöd mer än att enbart välja en partner som anses lämplig.
            Det finns organisations­strategier för samarbetet med mottagarna
            av kärnstöd, men Riksrevisionen ser inte att dessa strategier
            följs upp för att se om de efterföljs.
          </p>
          <p xml:id="i-8xTeQNCNwoApw4tbUBWYfn">
            När det gäller samarbetet mellan UD och Sida anser Riksrevisionen
            att det finns effektivitetsvinster om de två myndigheterna kan
            ta fram gemensamma underlag och analyser till beslut om kärnstöd
            och multi-bi-stöd. Det minskar risken för dubbelarbete. Som ett
            konkret exempel nämner man att ”om regeringen till exempel väljer
            att dra ner kärnstödet till en organisation för att skicka en
            politisk signal bör Sida inte samtidigt höja multi-bi-stödet till
            samma organisation”. Kristdemokraterna anser att regeringens styrning
            av Utrikesdepartementet kan förbättras genom att man ger tydliga
            direktiv. Detta är särskilt viktigt nu när UD till synes på eget
            initiativ tar fram en mall för uppföljning av kärnstödet samt
            stärker sitt arbete med att vidareutveckla rutiner och vägledningar
            för identifiering, analys, värdering och uppföljning av risker.
            I detta sammanhang är det viktigt att betona att kontaktvägarna
            mellan regeringen och de ansvariga myndigheterna UD och Sida behöver
            förtydligas.
          </p>
          <p xml:id="i-TDns2zuKkuA9kyMwcZDrMZ">
            På motsvarande sätt behöver samverkan mellan UD och Sida underlättas.
            Detta efterfrågas inte minst av Sida men nämns inte i regeringens
            beskrivning av möjliga åtgärder. Regeringen brister därvidlag
            i styrning och ledning när man överlåter till UD och Sida att
            själva ta påkallade initiativ.
          </p>
          <p xml:id="i-HB3Nvq3G59aF95Z1Qr8Ax9">
            Senast Riksrevisionen genomförde en motsvarande granskning av
            det multilaterala biståndet var 2014. Då uppdagades liknande brister.
            Riksrevisionens kritik, då såväl som nu, ligger i linje med vad
            som anförs i en särskild utredning från OECD:s bistånds­kommitté
            Dac från 2019, dvs. den granskning som regeringen i andra avseenden
            själva gärna hänvisar till. Dac konstaterar visserligen att svenskt
            bistånd är ambitiöst och skickligt genomfört och att Sverige är
            en högt ansedd aktör internationellt. Dock går det att skönja
            viss kritik mot Sveriges höga bidrag till olika FN-organ, ofta
            i form av kärn­stöd.
          </p>
          <p xml:id="i-UC5XfDt6rdfQ6YdVbXVAR9">
            Kärnstödet är förknippat med utmaningar. Svenska staten måste
            hantera hur organi­sationernas mål relaterar till svenska biståndsmål
            och till stor del förlita sig på organisa­tionernas system för
            kontroll och uppföljning. I viss mån gäller detta förhållande
            även multi-bi-stödet, där det ligger i Sidas intresse att inte
            bara påverka hur påsen ser ut utan även själva innehållet. En
            större andel av multi-bi-stödet borde kunna ha en tydligare inriktning
            och i samband med detta borde det göras en tydligare uppföljning
            av hur stödet har använts.
          </p>
          <p xml:id="i-Net5nCRui2Vg1o4g7Bivw1">
            Kristdemokraterna har sedan tidigare kritiserat regeringen för
            att kanalisera biståndet genom ett trögt och många gånger ineffektivt
            FN-system. Detta är ett vårdslöst sätt att använda skattepengar
            och riskerar att urholka legitimiteten för biståndspolitiken.
            Vi menar att det krävs nytänk i biståndspolitiken. De myndigheter
            och organisationer som administrerar biståndet måste parallellt
            stärkas för att upprätthålla en hög kvalitet. Det måste säkerställas
            att kapaciteten för att administrera och följa upp biståndsinsatser
            är hög. Behoven i världen är stora och medel ska inte gå förlorade
            på grund av dålig kon­troll och insyn.
          </p>
          <p xml:id="i-AXDUaPBUSxy7o77ttVk9i5">
            Sverige ger ett högt stöd till olika FN-organ och biståndet har
            ökat kraftigt de senaste åren. Uppskattningsvis en tredjedel av
            Sidas budget går nu till olika FN-organ. FN är den viktigaste
            aktören på den internationella arenan och genomför oumbärliga
            humani­tära insatser runt om i världen i en tid när vi ser att
            behoven inom flera humanitära om­råden, såsom bekämpning av hunger,
            ökar. Men det är också ett faktum att FN och flera av dess olika
            organ återkommande har kantats av skandaler och oförmåga att hjälpa
            de mest utsatta. I och med att Sverige är en av de större givarna
            till FN har regeringen ett ansvar för att aktivt verka för att
            FN-organ reformeras och blir mer resultatinriktade, transparenta
            och effektiva. Vi anser att det multilaterala stöd som Sverige
            ger till en rad olika FN-organ bör fokuseras och i större utsträckning
            än tidigare samlas hos de organ som har störst påvisad effektivitet
            och verksamhet bland flyktingar och som arbetar med barns säkerhet
            och rättigheter, såsom UNDP, UNHCR, WFP, Cerf och Unicef.
          </p>
          <p xml:id="i-YCi3km2unH8dPQX3ShwT9b">
            Den helt nyligen uppkomna situation som uppstått i Ukraina till
            följd av Rysslands oprovocerade angrepp för två veckor sedan skapar
            nya behov av stödinsatser. Det gäller både akuta insatser för
            att undsätta flyktingar i Ukraina och närområdet och att inte
            mödosamt uppnådda utvecklingsframgångar ska gå om intet när landets
            infrastruktur och livsmedelsproduktion slås ut och en stor andel
            av befolkningen riskerar att hamna i direkt fattigdom till följd
            av kriget. Sådana situationer pekar på fördelen med kärnstöd och
            multi-bi-stöd utan öronmärkning, där belopp kan prioriteras om
            efter behov.
          </p>
          <p xml:id="i-W3DG2dcyvHh9eKL5vJtm8z">
            Det är Kristdemokraternas uppfattning att Sverige inte kan avsäga
            sig ansvar bara för att man agerar mellanhand. En stor del av
            Sveriges bistånd förmedlas via multilate­rala organisationer,
            och det faktum att Sida endast är avtalspart i flera projekt gör
            inte att vi från Sverige ska ställa lägre krav. Regeringen har
            återkommande valt att se mellan fingrarna med oegentligheter och
            dragit sig för att villkora svenskt bistånd. Uttalanden och kritik
            förekommer, men direkta åtgärder mot biståndsländer vilkas regimer
            allvar­ligt kränker mänskliga rättigheter är ovanliga. Det går
            inte att kompromissa om dessa rättigheter och Sverige måste nu
            på allvar sätta kraft bakom orden. I slutändan handlar det om
            legitimiteten för biståndet och respekt för skattebetalarnas pengar.
          </p>
          <p xml:id="i-BaXW7uhj1Dzz13uKjUyktP">
            Sedan talibanerna återtog makten i Afghanistan har Sverige fryst
            allt långsiktigt utvecklingssamarbete med landet, som tidigare
            varit den störa mottagaren av svenskt bistånd, för att i stället
            rikta om biståndet till humanitärt stöd inom ramen för multilate­rala
            organisationer. Det svenska stödet har gjort skillnad, inte minst
            för alla de flickor som kunnat återvända till skolan. Nu måste
            vi se till att våra strävanden inte har varit förgäves. Regeringen
            behöver ta fram en långsiktig strategi för att se till att det
            svenska biståndet till den afghanska civilbefolkningen kan fortsätta
            utan att det hamnar i talibaner­nas fickor och för att de framsteg
            som på senare år gjorts avseende kvinnors utbildning och delaktighet
            i samhällslivet inte ska gå till spillo.
          </p>
        </div>
        <div xml:id="i-VgzCG9hoGMBh6EuBZBnYZC" type="signatureBlock">
          <list xml:id="i-MmmGrVtj3Uw8gGYPuhjEC4">
            <item xml:id="i-PDajmq5aJoGKLMWmcPpKeU" type="signature">
              Gudrun Brunegård (KD)
            </item>
            <item xml:id="i-XYmE6jbkDmsyzv2EfNPyqb" type="signature">
              Lars Adaktusson (KD)
            </item>
            <item xml:id="i-JWcRDeyNZb6qCA2BQaa32q" type="signature">
              Andreas Carlson (KD)
            </item>
            <item xml:id="i-GTLCxp4a4Sa5mh7AcUtBJr" type="signature">
              Ingemar Kihlström (KD)
            </item>
            <item xml:id="i-3BpY3Q8fEYnYGJ536Hacv7" type="signature">
              Mikael Oscarsson (KD)
            </item>
            <item xml:id="i-VtzXEhVCfkaq6hVD8EcJRv" type="signature">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
