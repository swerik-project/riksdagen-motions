<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00953">
  <teiHeader>
    <fileDesc>
      <titleStmt>
        <title>om prostitutionen m. m.</title>
        <author>av fru Backberger m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om prostitutionen m. m.</title>
          <idno type="rdwebb">G002953</idno>
          <rs type="number">953</rs>
          <ref type="dokument_url_text">http://data.riksdagen.se/dokument/G002953/text</ref>
          <ref type="dokument_url_html">http://data.riksdagen.se/dokument/G002953</ref>
          <ref type="dokumentstatus_url_xml">http://data.riksdagen.se/dokumentstatus/G002953</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JzJFrauLPM12Y89u5S5tuS</idno>
            <name>BARBRO BACKBERGER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>. HERMANSSON</name>
            <state type="partyAffiliation">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>INGA LANTZ</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Sht1RZsmwbPk3vn7YHBMnu" type="signed"/>
        <correspContext corresp="i-Sht1RZsmwbPk3vn7YHBMnu">
          <note type="signatory" corresp="i-JzJFrauLPM12Y89u5S5tuS"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="r-0"/>
          <note type="signatory" corresp="i-VtWQs1mfimPMyjw5HVXR4i"/>
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-UqzvPHFEErHnSFsyUmhr5K"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__953/mot_197677__953-001.pdf"/>
      <div type="motHeader" xml:id="i-HH82GLR9nDSDUzSDoHMKmm">
        <div type="motTitle" xml:id="i-HLtCboQNjnFu7RUH7enKG9"/>
        <div type="motSubmissionInfo" xml:id="i-2JtMWpJDxz9EruiMVNJPUw"/>
      </div>
      <div type="motBody" xml:id="i-3ecpNEjGmJfZG2xGgdvxCz">
        <div xml:id="i-Ts5c6c8wNitvQwoas3hHYG">
          <p xml:id="i-WfmA7k1zWxyixTgrKTPeAF">
            Motion 1976/77: 953
          </p>
          <p xml:id="i-B4ygj4xSaRv8LASVghr81X">
            av fru Backberger m. fl. om prostitutionen m. m.
          </p>
          <p xml:id="i-RfP5K6N2KqTANvEDTGhj8K">
            I flera år har diskussionen i kvinnofrågan främst rört sig om
            de eko- nomiska aspekterna på kvinnornas frigörelse: rätten till
            arbete, till kortare arbetsdag, till lika befordringsgång för
            både män och kvinnor, till daghems- plats för alla barn osv. Men
            år 1976 började en ännu inte avslutad debatt, där intresset kon-
            centrerades på kvinnoförtryckets allra mest brutala sexuella former:
            på våld- täkter, på exploaterandet av kvinnorna i pornografin,
            på sexklubbarna och som gatuprostituerade och call girls. Debatten
            startade i och med publi- cerandet av sexualbrottsutredningen
            (Sexuella övergrepp, SOU 1976:9). Dess sexliberala, manschauvinistiska
            tankegångar och förslag fick en massiv kvinnoopinion att reagera.
            Den debatt som fördes under höstriksdagen om de ovan nämnda aspek-
            terna av kvinnoförtrycket var djupt otillfredsställande. Den var
            präglad av ideologisk grumlighet och förslag till intet förpliktande
            åtgärder. Debattörer från vpk var de enda av deltagarna i riksdagsdebatterna
            som helt riktigt påpekade att orsaken till även det sexuella förtrycket
            av kvinnorna måste sökas i det kapitalistiska systemet, det ekonomiska
            system i vars ideologi det ingår att betrakta kvinnan som ett
            ting och där allt, även människor, köps, säljs, förslits och kastas
            bort i sin egenskap av varor. Denna analys har inte sexualbrottsutredningen.
            Både utredningsdirektiven och skrivningarna i utredningen präglas
            av en blandning av liberal anings- löshet och öppet kvinnoförakt.
            Eftersom tankegångarna i utredningen är så tydligt influerade
            av 1960-talets sexliberalism, skall vi dröja ett ögonblick vid
            förra decenniets sex- och köns- rollsdebatt. Könsrollsdebatten,
            som diskussionen om kvinnans emancipa- tion då kallades, rörde
            sig över områden som omfattade såväl kvinnans ekonomiska som ideologiska
            frigörelse. Man krävde då som nu rätt för kvinnorna att försörja
            sig genom eget förvärvsarbete, rätt till bättre avan- cemangsmöjligheter,
            daghemsplatser och kollektiv service. Rätten till fri abort var
            ett framträdande krav, som fördes fram av både män och kvinnor.
            Man diskuterade familjeinstitutionen och den förljugna, passiviserande
            kvin- nobilden i massmedia. Man tog upp kravet på ”mannens emancipation”
            och påpekade att den traditionella mansrollen med dess förhärskande
            inslag av aggressivitet, dominans, inriktning på prestige och
            karriär ingalunda var något ideal att aftersträva. ”Vi vill inte
            bli män — vi vill bli människor”. skulle den nya kvinnorörelsen
            några år senare formulera könsrollsdebat-
          </p>
          <p xml:id="i-2ibPkxTkeFnrExA6MjWkeb">
            törernas krav på ett avståndstagande från den konventionella
            manliga rollen.
          </p>
          <pb facs="riksdagen-motions-pdf/data/197677/mot_197677__953/mot_197677__953-002.pdf"/>
          <p xml:id="i-5b4jJd8kBGbYUEy1Jw6gjj">
            Mot. 1976/77:953 7
          </p>
          <p xml:id="i-P5hmjg49L9nngKrkj6dg2o">
            I könsrollsdebatten var det både män och kvinnor som deltog,
            men främst kvinnor. Men oavsett kön var det kvinnosynpunkterna
            som dominerade. I sexdebatten som fördes under samma tid var det
            övervägande män som yttrade sig. De förde fram traditionellt manliga
            synpunkter (utom i frågan om fri abort, där de intog en helhjärtat
            radikal ståndpunkt). De s. k. sex- liberalerna förespråkade sexuell
            frihet för kvinnan och var säkert ärliga från sina utgångspunkter.
            Men de uppmärksammade inte att vad de krävde var en kvinnlig frigörelse
            på männens villkor — alltså något som är en fullkomlig självmotsägelse.
            De förbisåg också att kvinnans sexuella frihet resp. ofrihet är
            avhängig av hennes ekonomiska situation. De romantiserade de pros-
            tituerades tillvaro. De pläderade för en gladare och sensuellare
            porr, men var blinda för ett avgörande faktum: eftersom de inte
            själva hade makten över vare sig produktion eller utgivning, kunde
            de inte förhindra att por- nografin utvecklades i en allt råare
            och klart sadistisk inriktning. Att så skulle sie är beklagligtvis
            självklart, eftersom porren produceras av kapi- talistiska förlagskoncerner
            med vinsten som enda drivkraft, koncerner som kallt spekulerar
            i männens redan förstörda känsloliv och som inte har några som
            helst samvetsbetänkligheter då det gäller att ytterligare förvärra
            dessa skador. När sexualbrottsutredningen tio år efter det att
            sexdebatten kulminerade framlade sitt betänkande är det intressant
            att konstatera att dess ideologiska utgångspunkter är de manliga
            sexliberalernas, inte könsrollsdebattörernas med deras långt mer
            ambitiösa och omfattande samhällsanalys. Detta fram- går klart
            av både utredningsdirektiven och av vad dåvarande justitiemi-
            nistern Lennart Geijer yttrade i riksdagen inför tillsättandet
            av utredningen: Den ökade förekomsten av poseringsateljéer och
            sexklubbar måste ses mot bakgrunden av att samhällets och medborgarnas
            syn på sexuallivet under de senare åren undergått förändringar
            i riktning mot ökad tolerans. Dessa attitydförändringar återspeglas
            naturligt nog också i lagstiftningen. (Riksdagsprotokollet från
            den 20 januari 1972.) Detta har av utredarna tolkats bl.a. som
            så att 1. Om en kvinna tillåter en man följa henne hem, får hon
            skylla sig själv om han våldtar henne. 2. Om bara en bordell —
            eller sexklubb, som den förskönande omskriv- ningen lyder — är
            relativt välordnad och om de prostituerade inte anför öppna klagomål,
            kan verksamheten anses fungera tillfredsställande. Som vi redan
            förut påpekat: kvinnans frihet är för utredarna identisk med tvånget
            att ställa upp på de villkor som dikteras av kapitalet och ett
            stort antal män med förstört känsloliv. Någon analys av könsrollerna
            finns inte, vare sig i direktiven eller i utredningstexten. Man
            har ingen tanke på att det är mannens beteende som behöver förändras,
            att det behövs en manlig frigörelse från rollen som sexuell exploatör
            och förtryckare. I stället tycks den underförstådda värderingen
            vara att fri är den kvinna, som på en gång underordnar sig männen
            enligt den traditionella kvinno- rollens krav på underkastelse
            (t. ex. i en våldtäktssituation) och som lever
          </p>
          <pb facs="riksdagen-motions-pdf/data/197677/mot_197677__953/mot_197677__953-003.pdf"/>
          <p xml:id="i-BBW31FLtndi5CR2zxpVRW2">
            Mot. 1976/77:953 8
          </p>
          <p xml:id="i-UW4azYdazxLoHh4HxjjBit">
            upp till den manliga rollen: ett mönster vari det ingår att prioritera
            sexuell storkonsumtion enligt slit- och slängprincipen framför
            relationer vilka in- nefattar kvaliteter som ömhet och intressegemenskap.
            Med detta vill vi givetvis inte ha sagt att vi tar avstånd från
            de positiva inslagen i 1960-talets sexdebatt. Sexradikalismen
            medförde en avgörande framstöt mot en större öppenhet. Men vi
            vänder oss mot sexliberalernas aningslöshet och brist på samhällsanalys,
            något som uppenbart påverkat arbetet inom sexualbrottsutredningen.
            Vi kräver att den nya utredningen som aviserats bl. a. får i uppdrag
            att göra allsidiga och djupgående under- sökningar av hur den
            ekonomiska strukturen (särskilt kvinnans svaga ställ- ning på
            arbetsmarknaden) och de förhärskande könsrollerna påverkar det
            sexuella beteendet. En självklar utgångspunkt för bedömning av
            en våld- täktssituation borde vara den nya kvinnorörelsens krav
            på att kvinnan skall ha rätt att bestämma över sin egen kropp.
            Förra årets debatt kom nästan enbart att kretsa kring sexualbrottsutred-
            ningens bisarra våldtäktsfilosofi. Det väl så allvarliga problemet
            med kopp- leriet, antingen det utövas av småföretagare i branschen
            (sutenörer) eller av storföretagare (porrklubbskedjor), kom helt
            i skymundan. Eftersom kopp- leriet innebär både ekonomisk storsvindel
            och cyniskt exploaterande av kvinnors ekonomiska och sociala nödläge,
            anser vi oss inte kunna vänta på att en ännu inte tillsatt utredning
            skall framlägga sina förslag. Kraftfulla åtgärder fordras omedelbart
            för att stoppa den omfattande ekonomiska brottslighet som frodas
            inom den lukrativa porrklubbsbranschen. Från skilda håll (tankegången
            finns tydligt formulerad även i sexualbrotts- utredningen) har
            man sökt skyla över det människoförakt som är den ideo- logiska
            bakgrunden till prostitutionen och i stället strävat efter att
            lansera bilden av den prostituerade som välanpassad, välutbildad
            och med ett i övervägande grad oförstört känsloliv. Denna vrångbild
            har emellertid ef- fektivt raserats både i ett par seriösa TV-program,
            i Tore Winqvists för ett par år sedan utkomna bok Bordeller i
            Sverige och i rapporten Svarta affärer (författad av en grupp
            socialarbetare vid Malmö socialförvaltning 1976). En- ligt samtliga
            dessa i film och bokform framlagda rapporter framgår det att:
          </p>
          <p xml:id="i-6hHkz57oh796aQD6Rdupx7">
            1. De flesta prostituerade kommer från arbetarklassen. De som
            varit för- värvsarbetande har haft anställning inom typiska kvinnliga
            låginkomstyrken. De har oftast dålig skolunderbyggnad. Många har
            varit intagna på barnhem eller ungdomsvårdsskolor. 2. Bland ingen
            annan kategori av medborgare finns det så många so- cialvårdsfall
            som bland de prostituerade. 3. De flesta prostituerade lever i
            en farlig tillvaro med konstanta risker för allvarliga fysiska
            övergrepp. Att prostituerade mördas är ingen ovanlighet. Men även
            om man bortser från de rent fysiska riskerna är deras livs- situation
            miserabel. De är utsatta för konstanta psykiska påfrestningar.
            I de flesta fall drabbas de av självförakt och oförmåga till normala
            känslo-
          </p>
          <pb facs="riksdagen-motions-pdf/data/197677/mot_197677__953/mot_197677__953-004.pdf"/>
          <p xml:id="i-WtT5zsZQ7bcSxKkyeGqPxQ">
            Mot. 1976/77:953 9
          </p>
          <p xml:id="i-3CT9Bbc6hLX3vNSaf45yap">
            mässiga kontakter (vilket klart framgår särskilt av TV-programmet
            Rikets affärer som sändes den 29 januari 1976 samt i Kate Milletts
            rapportbok The Prostitution Papers). Detta leder till att de faller
            offer för missbruk av alkohol och narkotika. Drömmen om att förtjäna
            snabba pengar att an- vändas till giftermål och villainköp är
            och förblir en orealiserbar dröm för de flesta. Inkomsterna går
            åt till hög hyra åt sutenören eller till de droger som de är tvingade
            att använda för att lindra ångesten inför sin alltmer desperata
            situation. 4. Det är en myt att de prostituerade har höga inkomster.
            På porrklubben Venus i Malmö (som skildras i Svarta affärer) har
            de anställda flickorna en timlön på tio kronor. 5. De som tjänar
            pengar på verksamheten är sutenörer, fastighets- och hotellägare,
            klubbägare och deras eventuella finansiärer. I Svarta affärer
            be- rättar en f. d. porrklubbsanställd om hur företagsledningen
            bjuder sina kun- der på fest i Malmö:
          </p>
          <p xml:id="i-NY32Uha7wzQh38ZFmjZGWE">
            ”Med Venus som centrum pågår en gigantisk koppleriverksamhet
            i Malmö med omnejd, i vilken också några av de största företagen
            och hotellen är inkopplade. Trelleborgs Gummifabrik och Alfa-Laval
            är de största kunderna och tar ut sexsiffriga belopp på dels direktörsknull
            och dels knull åt utländska gäster.” I det förut nämnda TV-programmet
            den 29 januari 1976 intervjuades bl. a. en representant för ledningen
            av en av de största porrklubbskedjorna i Stockholm. Av intervjun
            framgick att flera hundra företag har årskort (avdragsgill representation?)
            på Chat Noir och andra porrklubbar. 6. Myndigheterna — domstolar,
            kronofogdemyndigheter osv. — har en ytterst tolerant inställning
            till verksamheten. Porrklubbsägare som fällts för koppleri i rådhusrätten
            har som regel att överklaga. Det hör snarare till regeln än undantaget
            att domen mildras i hovrätten eller i Högsta domstolen med t.
            ex. följande motivering: ”Dessa friare och mer ömsesidiga affärs-
            relationer mellan kopplarna och flickorna är ett uttryck för den
            allmänt liberaliserade sexualsyn vi har fått i det svenska samhället
            under de senaste åren.” I TV-programmet den 29 januari 1976 frågade
            journalisten bl. a. hur den porrklubbskedja som skildrades i reportaget
            kunnat utvidga företaget med inköp av två nya klubbar, då man
            samtidigt hade en skatteskuld på 200 000 kr. Den intervjuade representanten
            för företagsledningen svarade a) att man inte erlagt kontant betalning,
            b) att kronofogden var underättad och verkade anse det hela som
            ett lyckat experiment. För att bekämpa de grundläggande orsakerna
            till kvinnoförtrycket, varav prostitutionen är enbart en och en
            ytterst brutal aspekt, krävs omfattande åtgärder. Kvinnans rätt
            till ett meningsfullt arbete måste tryggas. Det flo- rerande kvinnoföraktet,
            som det öppet eller beslöjat kommer till uttryck
          </p>
          <pb facs="riksdagen-motions-pdf/data/197677/mot_197677__953/mot_197677__953-005.pdf"/>
          <p xml:id="i-F2p35Nz8BF6ZzxkojWB7C5">
            Mot. 1976/77:953 10
          </p>
          <p xml:id="i-78dMxwffvyKPFyoANveCAy">
            i massmedia, inom undervisning på skilda nivåer osv. måste bekämpas
            på olika sätt. Vpk:s syn på dessa frågor utvecklas i en särskild
            motion. Med hänvisning till det anförda föreslås! 1. att riksdagen
            hos regeringen hemställer om en kartläggning av de prostituerades
            ekonomiska och sociala situation, 2. att riksdagen hos regeringen
            hemställer om att denna snarast tar initiativet till en allmän
            undersökning om sambandet mellan kapitalet (den ekonomiska brottsligheten)
            och porrindustrin resp. prostitutionen på motsvarande sätt som
            skett i rapporten Svarta affärer avseende Malmö.
          </p>
          <p xml:id="i-VXFbvvG4Dh4iDki9nZKQKF">
            Stockholm den 24 januari 1977 BARBRO BACKBERGER (vpk)
          </p>
          <p xml:id="i-LKfsLJvopgFcB8UUch6maW">
            EIVOR MARKLUND (vpk) BERTIL MÅBRINK (vpk) C.-H. HERMANSSON (vpk)
            NILS BERNDTSON (vpk) INGA LANTZ (vpk) KARIN NORDLANDER (vpk) GUSTAV
            LORENTZON (vpk) i Kramfors
          </p>
          <p xml:id="i-EPiwZLrgMLW9rG9xv4Wbnd">
            ! (Se även motion 1976/77:954)
          </p>
        </div>
      </div>
    </body>
  </text>
</TEI>
