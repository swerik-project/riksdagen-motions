<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00217">
  <teiHeader>
    <fileDesc>
      <titleStmt>
        <title>Återföring av vattenkraftsmedel</title>
        <author corresp="i-KtELEJ9HytY7HFgQExEzLq">av Sven Bergström m.fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Återföring av vattenkraftsmedel</title>
          <idno type="rdwebb">GX02N217</idno>
          <rs type="number">N217</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N217/text</ref>
          <ref type="dokument_url_html">http://data.riksdagen.se/dokument/GX02N217</ref>
          <ref type="dokumentstatus_url_xml">http://data.riksdagen.se/dokumentstatus/GX02N217</ref>
          <ref type="doc">http://data.riksdagen.se/fil/6F4A78B4-CCAD-4D21-BB0D-66E31E076554</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KtELEJ9HytY7HFgQExEzLq</idno>
            <name>Sven Bergström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-KktUCXax2JFL3tqFqQN9oq</idno>
            <name>Birgitta Sellén</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-EANGVQ7bBDvQLJRQXHptPX</idno>
            <name>Kenneth Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JTXcfRqg6ABLXGHHvCyhp3" type="signed"/>
        <correspContext corresp="i-JTXcfRqg6ABLXGHHvCyhp3">
          <note type="signatory" corresp="i-KtELEJ9HytY7HFgQExEzLq"/>
          <note type="signatory" corresp="i-KktUCXax2JFL3tqFqQN9oq"/>
          <note type="signatory" corresp="i-EANGVQ7bBDvQLJRQXHptPX"/>
        </correspContext>
        <correspAction xml:id="i-NEKDwyUWRFgzFyk1Scv1h4" type="numbering">
          <date when="2009-10-01"/>
        </correspAction>
        <correspAction xml:id="i-A1U1vamHkBNPY6HinjAMjy" type="submission">
          <date when="2009-09-30"/>
        </correspAction>
        <correspAction xml:id="i-Kv7NpGgs1pgTimErDwSQLE" type="transfer">
          <date when="2009-09-24"/>
        </correspAction>
        <correspAction xml:id="i-2gnCHceKVZ1bKdrS7RYRA4" type="assigned"/>
        <correspContext corresp="i-2gnCHceKVZ1bKdrS7RYRA4">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GU8HMWw7f9GCJFdCgvuSJ8" type="motBody">
        <div xml:id="i-CCgTdvKy1sSQoS3PR884Cp" type="motProposal" subtype="förslag">
          <head xml:id="i-PQaPbtQajNXSMpnQ35QuN4">
            Förslag till riksdagsbeslut
          </head>
          <p xml:id="i-BfXZrPP4oAEiS99NmMpNjP">
            Riksdagen tillkännager för regeringen som sin mening vad som
            anförs i motionen om att införa ett system för återföring av medel
            från vattenkraftsproduktionen till kommuner och regioner där produktionen
            sker.
          </p>
        </div>
        <div xml:id="i-Wkvr8xAxUi7D1rqShb5y4W" type="motContent">
          <head xml:id="i-RPdSyk2qnEn2gZ2C1955H" type="h1">
            Motivering
          </head>
          <p xml:id="i-UJmYtSyDmMpxwQrGRmhZmP">
            Hela 90 procent av Sveriges produktion av vattenkraft sker i
            de sju skogslänen. Vattenkraften produceras lokalt men är en av
            de viktigaste källorna till hela Sveriges gemensamma välstånd.
            Varje år produceras ungefär 65 TWh grön, förnybar el, nästan hälften
            av landets produktion, av det strömmande vattnet. I och med den
            nödvändiga omställningen till ett klimatsmart och långsiktigt
            hållbart samhälle vi står inför kommer vattenkraftens betydelse
            och värde att öka ytterligare.
          </p>
          <p xml:id="i-Pe9fUTKPmN2y8eax4KAnWz">
            I Norge är det en självklarhet att de kommuner och fylken som
            släppt till sina strömmar till den gemensamma kraftproduktionen
            ska ersättas för de ingrepp i naturen vattenkraftsutbyggnaden
            har medfört. Stora områden har dämts över när vattenkraften byggdes
            ut, älvar har torrlagts och möjligheterna till jord- och skogsbruk,
            friluftsliv, jakt, fiske och turism har försämrats eller omöjliggjorts.
          </p>
          <p xml:id="i-CNwafPVwDkxNxFggPKRZcS">
            I år återförs ungefär 6 miljarder norska kronor till de norska
            vattenkraftskommunerna/fylkena. Dessa medel ger de ungefär 170
            fjäll- och glesbygdskommunerna, där vattenkraften produceras,
            möjlighet att hålla en hög och bra samhällsservice åt företag
            och medborgare. Systemet med återföring av vattenkraftsmedel är
            ett viktigt inslag i Norges framgångsrika distriktspolitik för
            att ge alla delar av landet förutsättningar för utveckling och
            tillväxt.
          </p>
          <p xml:id="i-VvvZjGBeEVKGK9DFmQ9TPP">
            På den svenska sidan av Kölen är situationen annorlunda. Här
            får idag de kommuner och bygder, där vattenkraftsproduktionen
            sker, en mycket liten ersättning för de ingrepp utbyggnaden har
            inneburit. De mycket stora värden som vattenkraften genererar
            hamnar nästan helt i kraftbolagens kassakistor eller i statskassan.
          </p>
          <p xml:id="i-YNcc2xQL7F4KRZFcwA7fpZ">
            Stora svenska vattenkraftskommuner som Ragunda i Jämtland och
            Jokkmokk i Lappland hör till de kommuner som tvingas ha landets
            högsta skattenivå. De kämpar ständigt mot avfolkning och försämrad
            skattekraft. Med ett norskt system skulle dessa kommuner, som
            har gott om plats och en god miljö, ha kunnat bygga en attraktiv
            miljö där många hade velat arbeta och bo. Medan lokalsamhället
            i Norge får del av de lokala naturresurserna och de värden dessa
            genererar är resursrika lokalsamhällen i Sverige utsatta för ett
            närmast kolonialt synsätt. Så får det inte fortsätta!
          </p>
          <p xml:id="i-KaXaLQXkngcRk25j2n2Wnu">
            Föreningen Sveriges Vattenkraftskommuner (FSV) med ett fyrtiotal
            medlemskommuner från Värmland till Norrbotten arbetar sedan tio
            år tillbaka för att ett system liknande det norska ska införas
            även i Sverige. Idag strömmar rikedomarna från vattenkraften till
            Stockholm för att sedan i mindre del komma tillbaka i form av
            skatteutjämning eller regionalpolitiskt stöd. Detta ger det falska
            intrycket att vattenkraftskommunerna är bidragsmottagare när de
            i själva verket är stora bidragsgivare till den gemensamma välfärden.
          </p>
          <p xml:id="i-79NbYqRKxFDbkxeCvdj18a">
            Det är nu hög tid att även Sveriges vattenkraftskommuner får
            del av de stora värden som genereras lokalt. De bygder där värdeskapandet
            sker har också rätt att få en rättmätig del av de värden som skapas
            och en rimlig ersättning för de naturingrepp som utbyggnaden av
            vattenkraften medfört.
          </p>
          <p xml:id="i-M2TqiEA6DipmNVo2WkRwBR">
            Eftersom skattesystemen skiljer sig åt kan inte Sverige rakt
            av kopiera Norges system för vattenkraftsåterföring. Därför föreslår
            vi att som ett första steg hälften av den fastighetsskatt på vattenkraftsanläggningar,
            i år närmare 3 miljarder kronor, som staten tar in i stället går
            till vattenkraftskommunerna.
          </p>
          <p xml:id="i-P83Xcqa3mRvc59vgnQoczV">
            Samtidigt bör en utredning tillsättas för att utforma ett långsiktigt
            svenskt system för återföring av vattenkraftsmedel.
          </p>
          <p xml:id="i-F9SsQJCmiX1cP1R2hNAQBe">
            Norge har beslutat ansluta sig till det svenska systemet med
            gröna elcertifikat och vi kommer snart att få en gemensam certifikatmarknad
            för att stärka den förnybara energiproduktionen på den skandinaviska
            halvön. Sverige bör nu ta efter Norge och införa ett system för
            återföring av vattenkraftsmedel. Det är en viktig del av en distriktspolitik
            för att ge alla delar av Sverige likvärdiga förutsättningar för
            utveckling och tillväxt.
          </p>
        </div>
        <div xml:id="i-X1oE1xUnwyQRvYfdg9P35B" type="motSignatures">
          <list xml:id="i-TpwY3ANzCQvxeZUfQVBGhx">
            <item xml:id="i-Gq9nVKWpc1MktpRTrYpZtz" who="i-KtELEJ9HytY7HFgQExEzLq">
              Sven Bergström (c)
            </item>
            <item xml:id="i-BTLeiSwj44AdVL2jUa6hmH" who="i-KktUCXax2JFL3tqFqQN9oq">
              Birgitta Sellén (c)
            </item>
            <item xml:id="i-TqcHCegc2F9Q3Df3FeQKw3" who="i-EANGVQ7bBDvQLJRQXHptPX">
              Kenneth Johansson (c)
            </item>
          </list>
        </div>
      </div>
    </body>
  </text>
</TEI>
