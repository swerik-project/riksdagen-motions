<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00827">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__827/mot_1967__ak__827-001.pdf"/>
      <fw xml:id="i-CiNt431fD3v3qSGD8aPmgD">
        6 Motioner i Andra kammaren, nr 827 år 1967
      </fw>
      <div xml:id="i-UNmLo4hfxABGTUTCVpn66K" type="motHeader">
        <div xml:id="i-7D3wwM6cqv13KUFNij69zA" type="motTitle"/>
        <div xml:id="i-N7kM3NezU7HnZwCe1doHtN" type="motSubmissionInfo"/>
      </div>
      <div xml:id="i-FRS9duM2oZwdD3Kx53zsGP" type="motBody">
        <div xml:id="i-7rU6eRRrqLLYzRdnxSiuuv">
          <p xml:id="i-4hsZDaTXLiRypUwx8Vmohv">
            Nr 827
          </p>
          <p xml:id="i-Pxg8zXzkERYwByuSbVMbsB">
            Av fru Sundberg och herr Hedin, om biologisk prövning av ke-
            miska bekämpningsmedel.
          </p>
          <p xml:id="i-Xe35yEivrLpbt3hQCp6EsK">
            (Lika lydande med motion nr 650 i Första kammaren)
          </p>
          <p xml:id="i-ebrb6UisVwfaPKkHa7Z5f">
            Det finns i vårt land ingen tillfredsställande statistik över
            användningen av kemiska bekämpningsmedel. Jordbrukets utredningsinstitut
            har visser- ligen under en följd av år insamlat och publicerat
            uppgifter om den totala försäljningen av bekämpningsmedel, men
            det saknas en detaljstatistik över såväl de enskilda preparaten
            som deras användningsområden. Inte heller vet man i vilka koncentrationer
            de användes och på vilka grödor. Den fortgående rationaliseringen
            av jordbruket liksom de allt starkare kraven på ekonomisk lönsamhet
            fordrar att varje investering inom jordbru- ket får ett positivt
            ekonomiskt utfall. Odlaren vet av erfarenhet att vissa bekämpningsåtgärder
            är ofrånkomliga, men i en del fall är emellertid för- hållandet
            mellan sjukdoms- eller skadedjursangrepp och skördeutbyte mer
            komplicerat och fordrar för beräkning ingående undersökningar.
            Använd- ningen kan därför icke lämnas till odlarens eget bedömande
            utan måste ske efter sakkunnig rådgivning. Därtill kommer vikten
            av att biocidproblemet icke enbart får betraktas ur lönsamhetssynpunkt
            för den enskilde odlaren. En officiell biologisk prövning av kemiska
            preparat för ogräsbekämpning har i olika sammanhang framhållits
            som önskvärd. Sverige intar en unik ställning i Norden och i Västeuropa
            därigenom, att ännu inte någon offi- ciell biologisk prövning
            av kemiska ogräsmedel förekommer här. Så länge ett sådant kontrollorgan
            saknas kan till Sverige lätt inkomma kemiska pre- parat, som trots
            låg giftighet för människor och varmblodiga djur har en stark
            fytotoxisk verkan i odlade och naturliga växtsamhällen. Frågan
            har aktualiserats genom den ökade användningen av herbicider med
            låg ned- brytningshastighet, vilken i allmänhet medför ökade risker
            för sidoverk- ningar. Man lägger i dag internationella synpunkter
            på frågan, och vi vill erinra om att såväl WHO som FAO har kommittéer
            tillsatta som utreder frågor angående bekämpningsmedlens användning
            i jordbruket. En av de vikti- gaste frågorna har blivit vilka
            biverkningar användandet av biocider eller mera vetenskapligt
            uttryckt pesticider har på våra livsmedel och om man genom internationella
            rekommendationer kan skapa tillfredsställande sä- kerhet vid användandet
            av dessa. I det sammanhanget har aktualiserats inte bara de olika
            preparatens giftighet utan också vilka toleransvärden
          </p>
          <pb facs="riksdagen-motions-pdf/data/1967/mot_1967__ak__827/mot_1967__ak__827-002.pdf"/>
          <fw xml:id="i-LUeGYk1qtvMvBXmRX8zamT">
            Motioner i Andra kammaren, nr 827 år 1967 Zz
          </fw>
          <p xml:id="i-HpVmdWJMsmfw2m9CuMTKrG">
            som kan tänkas för de olika preparaten. Förutom preparatens ursprungliga
            biologiska pesticidverkan, vilken i allmänhet är väl känd, tillkommer
            pro- blem om dess långvariga inverkan på övriga mikroorganismer
            och den där- av följande inverkan på jordens kemiska sammansättning.
            Den viktigaste orsaken till att hela problemet med biocidanvändningen
            aktualiserats och nått den nuvarande omfattningen torde emellertid
            bero på de ökade insikterna om följdverkningarna av bekämpningsmedlen.
            De all- varligaste torde utgöras av den giftansamling som kommer
            till stånd då däggdjur och fåglar äter av betat utsäde. Även i
            de fall då restvärden av bet- ningsmedel icke kunnat påvisas i
            stråsädeskärnor har man kunnat fast- ställa att fåglar och andra
            djur förgiftats av sådant utsäde. Analysmetoder för att tillfredsställande
            kunna påvisa sådana rester även i små koncentra- tioner är under
            vidareutveckling. Vidare forskningar kommer också att erfordras
            för att undersöka denna indirekta verkan på den mänskliga or-
            ganismen. Någon forskning av detta slag har hittills icke förekommit
            i vårt land. Anledningen härtill torde inte minst vara det stora
            antal organ som har till uppgift att syssla med bekämpningsmedel.
            Som exempel må nämnas statens institut för folkhälsan, statens
            växtskyddsanstalt, lantbrukshögsko- lan, veterinärhögskolan, kommerskollegium
            och giftnämnden. En första förutsättning för en mera ingående
            vetenskaplig biologisk prövning torde vara en samordning av de
            rön och erfarenheter som nämnda organisationer gör. När det gäller
            den biologiska forskningen torde den första uppgiften bli att
            koncentrera forskningen på ett organ. Det är naturligt att man
            vid uppbyggnaden av detta forskningsorgan ger de berörda organisationerna
            möjlighet att medverka, så att redan nådda erfarenheter kan beaktas.
            Någon samordning av de biologiska problemen torde icke kunna erhållas
            med mindre än att frågan om huvudmannaskapet för detta forskningsom-
            råde fastställes. Det bör ankomma på den institution som erhåller
            huvud- mannaskapet att snarast möjligt inkomma med förslag avseende
            upplägg- ning och genomförande av den biologiska prövningen samt
            föreslå erfor- derliga kontrollåtgärder. Erfarenheten från verkningarna
            av kvicksilverpreparat visar nödvändig- heten av ett snabbt handlande.
            Med stöd av ovanstående hemställes, att riksdagen i skrivelse
            till Kungl. Maj:t måtte anhålla om en skyndsam utredning angående
            den biologiska pröv- ningen av kemiska bekämpningsmedel.
          </p>
          <p type="date" id="i-NpoNy3G3rxpS3JbFXPX9G1">
            Stockholm den 26 januari 1967
          </p>
          <p xml:id="i-7n4DTNhtmyGQWXvE2is2Bk" type="signatureBlock">
            Ingrid Sundberg (h) Carl Eric Hedin (h)
          </p>
        </div>
      </div>
    </body>
  </text>
</TEI>
