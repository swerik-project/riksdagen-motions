<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--fk--00380">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__380/mot_1967__fk__380-001.pdf"/>
      <fw xml:id="i-UzkhBFfigFkN3xYm822s87">
        10 Motioner i Första kammaren, nr 380 år 1967
      </fw>
      <div xml:id="i-CXWtL27uRZ2WeVGUmQaYQX" type="motHeader">
        <div xml:id="i-WgfMjwUeusvuWWtX6bJbcX" type="motTitle"/>
        <div xml:id="i-73bQUcPeCcGxvEodAgdow1" type="motSubmissionInfo"/>
      </div>
      <div xml:id="i-DguwonMkh4o4LNqN7232rJ" type="motBody">
        <div xml:id="i-MratXQ6uBztZoFVGDCyXbf">
          <p xml:id="i-R7iWwjqvdJjifyyEYTy3tx">
            Nr 380
          </p>
          <p xml:id="i-ULWME28x1ZzDC9Ed9SbDvJ">
            Av herr Holmberg m.fl., om rösträtt för utlandssvenskar vid 1968
            års val
          </p>
          <p xml:id="i-EXoopcePV8bsgA2392Tu9C">
            till andra kammaren. (Lika lydande med motion nr 474 i Andra
            kammaren)
          </p>
          <p xml:id="i-5Af1bePxNhjeK3ZfvfkQhY">
            Frågan om rösträtt för utlandssvenskar har under en lång följd
            av år haft ständig aktualitet. Någon lösning har emellertid inte
            nåtts, och regeringen har ännu inte lämnat besked om när ett förslag
            i ämnet kan förväntas komma på riksdagens bord. Att döma av de
            utskottsutlåtanden, interpellationssvar och utredningsbetänkanden,
            som i ansenlig mängd avgetts i frågan, råder det sedan flera år
            knappast några de- lade meningar om att det är angeläget att utlandssvenskarna
            ges rösträtt vid val till andra kammaren. Skilda åsikter har framkommit
            om i vad mån de även bör få viss kommunal rösträtt, närmast så
            att de kan liksom andra svenska medborgare påverka även första
            kammarens sammansättning. Från denna fråga bör man nu kunna bortse
            till följd av författningsfrågans utveckling. Att äntligen genomföra
            en reform, som förverkligar det gamla önskemålet om rösträtt för
            utlandssvenskar vid andrakam- marval, måste emellertid nu framstå
            som utomordentligt angeläget. Ett uppskov med denna frågas lösning
            över nästa års val måste leda inte bara till djup besvikelse hos
            våra utomlands bosatta landsmän utan även till berättigad misstro
            gentemot upp- riktigheten i statsmakternas ständigt deklarerade
            vilja att åstadkomma en reform. En kort tillbakablick på frågans
            handläggning under senare år må göras för att belysa det högst
            berättigade i förväntningarna om en lösning före nästa års val.
            Se- dan frågan upptagits i motioner 1949, 1953 och 1954, överlämnades
            den till 1955 års valutredning för utarbetande av ett förslag.
            Då denna utredning förstärktes och fick tilläggsdirektiv 1958
            uttalade justitieministern, att han fann det angeläget att frågan
            snarast bragtes till en lösning. Då motioner i ämnet väcktes vid
            B-riksdagen samma år förklarade sig konstitutionsutskottet förvänta,
            att valutredningen skulle framlägga sitt betänkande i god tid
            före utgången av 1959. I utlåtande över nya motioner 1960 uttalade
            utskottet, att det varit önskvärt att frågan bragts till en lösning
            redan med avseende på andrakammarvalen samma år. I ett interpellationssvar
            i oktober 1960 ställde justitieministern i utsikt, att proposition
            skulle framläggas vid 1961 års höst- session, så att de nya bestämmelserna
            skulle kunna tillämpas vid 1962 års kommunal- val. I november
            1961 ställde justitieministern i ett nytt interpellationssvar
            i utsikt, att de nya bestämmelserna skulle kunna tillämpas vid
            1964 års andrakammarval. Val- utredningen avgav omsider sitt betänkande
            1962. Efter remissbehandlingen tillkallade justitieministern i
            januari 1963 en ny utredning, och i ett interpellationssvar i
            novem- ber samma år ställde han hela frågan ytterligare på framtiden.
            Vid 1964 års riksdag
          </p>
          <pb facs="riksdagen-motions-pdf/data/1967/mot_1967__fk__380/mot_1967__fk__380-002.pdf"/>
          <fw xml:id="i-GuGUp5pZwvm1RQyahtYhg">
            Motioner i Första kammaren, nr 380 år 1967 1
          </fw>
          <p xml:id="i-9XDwPcNu3BnWz5Jje8GaCp">
            väcktes motioner vari anfördes, att valutredningens mångåriga
            arbete rimligen borde ha gett underlag åtminstone för en provisorisk
            lagstiftning som kunde tillämpas vid andrakammarvalen samma år
            och tills vidare i avvaktan på den nya utredningens förslag. Yrkandet
            om en sådan provisorisk lagstiftning avvisades emellertid av kon-
            stitutionsutskottets socialdemokratiska ledamöter vilka segrade
            i kamrarna. Utgången blev densamma 1965 och 1966 då frågan ånyo
            behandlades i anledning av motioner och utskottets borgerliga
            ledamöter förenade sig om yrkanden att hos regeringen be- gära
            förslag före 1968 års andrakammarval. I slutet av 1965 avlämnade
            den nya ut- redningen sitt betänkande. I november 1966 avböjde
            justitieministern i ett inter- pellationssvar att ge besked om
            när en proposition skulle kunna förväntas. I den pro- positionsförteckning
            som avlämnats till riksdagen denna månad har något förslag om
            utlandssvenskarnas rösträtt inte upptagits. Att utlandssvenskarna
            måste ges möjlighet att rösta vid 1968 års andrakammarval är för
            oss alldeles självklart. Då konstitutionsutskottet ville ha en
            lösning redan till 1960 års val, måste ett ytterligare uppskov
            anses omöjligt att acceptera. En lösning av den aktuella frågan,
            som kan tillämpas vid nästa års val, förutsätter emellertid enligt
            den uppfattning, som framfördes 1964 av justitieministern och
            kon- stitutionsutskottets socialdemokrater, att beslut fattas
            av riksdagen redan i år. I sitt utlåtande 1964 anförde sålunda
            de sistnämnda med instämmande av justitieministern i debatten,
            att det skulle möta stora svårigheter att redan vid höstens val
            tillämpa en sådan lagstiftning om rösträtt för utlandssvenskar,
            som de dåvarande motionärerna påyrkade. Den tid, som stod till
            buds för erforderliga förberedelser, ansågs alltför kort. En så
            sent beslutad lagstiftning befarades vålla oreda i det valadministrativa
            arbetet. Då sålunda regeringen inte lämnat besked om att en proposition
            i ämnet kommer under årets lopp, ser vi oss nödsakade att än en
            gång väcka frågan i riksdagen. Om något initiativ inte kommer
            från regeringens sida, måste i stället riksdagen ta ett initiativ
            och bringa frågan till en lösning. Ett särskilt skäl finns för
            att inte sätta sin lit till att ett acceptabelt regeringsförslag
            kommer som kan tillämpas 1968. Då frågan behandlades 1964, framförde
            konstitu- tionsutskottets socialdemokrater åsikten, att rösträtt
            för utlandssvenskar förutsätter grundlagsändring. Denna synpunkt
            har upptagits av den senaste utredningen. Stånd- punkten innebär,
            att ett definitivt beslut skulle kunna fattas först 1969. Utlands-
            svenskarna skulle i så fall inte erhålla rösträtt förrän vid 1972
            års andrakammarval eller vid ett eventuellt upplösningsval dessförinnan.
            Ståndpunkten kan inte godtagas. Det måste understrykas, att det
            grundlagshinder för en reform, som uppges föreligga, över huvud
            inte upptäckts vare sig av konstitutionsutskottet 1958 och 1960
            eller av Justitieministern 1960 och 1961 eller av 1955 års valutredning
            under dess långvariga arbete på frågan. Först då frågan ånyo behandlades
            av konstitutionsutskottet våren 1964 upptäckte utskottets socialdemokratiska
            ledamöter det argument, som nu upp- tagits av den nya utredningen.
            En klar majoritet av remissinstanserna har avvisat synpunkten.
            Som anledning till att frågan om utlandssvenskarnas rösträtt ännu
            inte bragts till
          </p>
          <pb facs="riksdagen-motions-pdf/data/1967/mot_1967__fk__380/mot_1967__fk__380-003.pdf"/>
          <fw xml:id="i-8JDjymUXvLMraqnQEUxuep">
            12 Motioner i Första kammaren, nr 380 år 1967
          </fw>
          <p xml:id="i-XdeHzTbRu6JgxSmU5p8f8">
            en lösning har anförts, att den är komplicerad från valtekniska
            synpunkter. Mot de förslag som framkommit har invänts att de kunnat
            minska valsäkerheten. Till skill- nad mot synpunkten om grundlagshinder
            saknar dessa påpekanden inte berättigande. Att frågan är valtekniskt
            svårlöst vill vi sålunda inte förneka. Att den skulle vara förenad
            med sådana komplikationer, att inte ett mer än tioårigt utredningsarbete
            skulle ha gett underlag för en reform, finner vi emellertid uppenbart
            orimligt. Sna- rare förhåller det sig så, att om den politiska
            viljan finns, kan också en godtagbar reform genomföras. Vallagstiftningens
            område ger exempel på att frågor av lika hög svårighetsgrad kunnat
            bringas till en allmänt accepterad lösning. Det senaste är frågan
            om sjukas, invaliders och åldringars rösträttsutövning: sedan
            inte mindre än tre olika förslag framlagts av 1955 års valutredning,
            remissbehandlats och över- arbetats i departementet, kunde en
            reform genomföras 1965. Man kan knappast hävda, att frågan om
            utlandssvenskarnas rösträtt är ännu svårare att lösa. Genom de
            båda utredningarnas arbete och remissyttrandena över deras betänkan-
            den måste enligt vår uppfattning ha getts underlag för lagstiftning
            om utlands- svenskars rösträtt vid andrakammarval. På grund härav
            och under hänvisning till det ovan anförda får vi — med understrykande
            av vår förhoppning att vårt initiativ skall bli onödigt genom
            att en godtagbar proposition i ämnet framläggs för årets riksdag
            — hemställa, att riksdagen måtte för sin del antaga sådana lagregler,
            var- igenom utlandssvenskar erhåller rösträtt vid 1968 års andrakam-
            marval, och att vederbörande utskott måtte utarbeta härför erforderlig
            lag- text.
          </p>
          <p xml:id="i-PeWTF3Tj31EJ1RiCnGu91U" type="date">
            Stockholm den 26 januari 1967
          </p>
          <div xml:id="i-Csj7auwSR3S9Xvk4yUdNwX" type="signatureBlock">
            <p who="i-MTA6YhhXtmnmGGwd2tXXRL" type="signature">
              Yngve Holmberg (h)
            </p>
            <p who="i-KT2UA8hC1LWZ3pQJRawYHv" type="signature">
              Carl Eskilsson (h)
            </p>
            <p who="i-XdricRvZKp8jwbwrxEgcha" type="signature">
              Allan Hernelius (h)
            </p>
            <p who="unknown" type="signature">
              Gösta Jacobsson (h)
            </p>
            <p who="i-VJEkk4hYQan6syE9gekBfS" type="signature">
              Rolf Kaijser (h)
            </p>
            <p who="i-GFTRsNqinZi5u1Qbi8pmh8" type="signature">
              N. Yngve Nilsson (h)
            </p>
          </div>
          <p xml:id="i-9MUAzc6dTYFUDJC7LtQHow">
            Ragnar Sveningsson (h) G. Ivar Virgin (h)
          </p>
        </div>
      </div>
    </body>
  </text>
</TEI>
