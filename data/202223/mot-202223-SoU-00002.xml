<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-00002">
  <teiHeader>
    <fileDesc>
      <titleStmt>
        <title>med anledning av prop. 2021/22:260 Ökad kontroll i hälso- och sjukvården</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2 av Karin Rågsjö m.fl. (V)</title>
          <idno type="rdwebb">HA022</idno>
          <rs type="number">2</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA022/text</ref>
          <ref type="dokument_url_html">https://data.riksdagen.se/dokument/HA022</ref>
          <ref type="dokumentstatus_url_xml">https://data.riksdagen.se/dokumentstatus/HA022</ref>
          <ref type="pdf">https://data.riksdagen.se/fil/A2A46793-3883-447D-A33C-540BD710BCA6</ref>
          <ref type="docx">https://data.riksdagen.se/fil/F8D5C28B-18DB-43C3-9234-9AA4DB1075E8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-QrNvzg6SGj92wj2YY77ZNA</idno>
            <name>Isabell Mixter</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TLnjxbrRVRhKSQuUos9o7X" type="basedOn"/>
        <correspContext corresp="i-TLnjxbrRVRhKSQuUos9o7X">
          <ref>Proposition 2021/22:260</ref>
        </correspContext>
        <correspAction xml:id="i-UCP8sG6LUz8jrzeTUWiUoP" type="signed"/>
        <correspContext corresp="i-UCP8sG6LUz8jrzeTUWiUoP">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-QrNvzg6SGj92wj2YY77ZNA"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-AZkWCX3bhW3vHX5kLsgQz2" type="submitted">
          <date when="2022-09-30"/>
          <time when="16:07:15"/>
        </correspAction>
        <correspAction xml:id="i-HLDy1drgyBzi2Lwhg28pMA" type="reviewed">
          <date when="2022-10-04"/>
          <time when="16:36:03"/>
        </correspAction>
        <correspAction xml:id="i-4V3a3aaJeF7MCAxTBBqKgk" type="dismissed">
          <date when="2022-10-11"/>
        </correspAction>
        <correspAction xml:id="i-KzYoLA7BYspFjamM592awH" type="referred">
          <date when="2022-10-12"/>
        </correspAction>
        <correspAction xml:id="i-ArYKLzU1ApZgPonMigUEGL" type="assigned">
          <date when="2023-02-15"/>
          <time when="09:13:41"/>
        </correspAction>
        <correspContext corresp="i-ArYKLzU1ApZgPonMigUEGL">
          <ref type="assignedTo">Socialutskottet</ref>
        </correspContext>
        <correspAction xml:id="i-AhjhJjX4mnH3tQZ8vg4e4E" type="behandlas_i"/>
        <correspContext corresp="i-AhjhJjX4mnH3tQZ8vg4e4E">
          <ref type="uppgift">2022/23:SoU5</ref>
          <ref type="ref_dok_id">HA01SoU5</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU5</ref>
          <ref type="ref_dok_titel">Ökad kontroll i hälso- och sjukvården</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:2 av Karin Rågsjö m.fl. (V) med
          anledning av prop. 2021/22:260 Ökad kontroll i hälso- och sjukvården
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-KsJciMVVk7qr6J6XZJ8xoC">
            1 Förslag till riksdagsbeslut
          </head>
          <list style="ol">
            <item xml:id="i-3jWQF6khLERe5dzskJMcoH">
              Riksdagen ställer sig bakom det som anförs i motionen om att
              regeringen bör återkomma med förslag som säkerställer att privata
              vårdgivare i avtal med regionen inte kan dölja andra uppdragsgivare
              och tillkännager detta för regeringen.
            </item>
            <item xml:id="i-WBmazHYh558V4rY6CzTKJB">
              Riksdagen ställer sig bakom det som anförs i motionen om att
              regeringen bör återkomma med förslag som säkerställer att regionen
              inte kan ingå avtal med privata vårdgivare som samtidigt har avtal
              med försäkringsbolag om privata sjukvårdsförsäkringar och tillkännager
              detta för regeringen.
            </item>
            <item xml:id="i-Ka3LRW3Pj9LNCLugGFGcFH">
              Riksdagen ställer sig bakom det som anförs i motionen om att
              regeringen bör återkomma med förslag som säkerställer att primärvårdens
              resurser ökar i relation till det utökade grunduppdraget och tillkännager
              detta för regeringen.
            </item>
            <item xml:id="i-HCG7AetyRvvinjtr6sSgcJ">
              Riksdagen ställer sig bakom det som anförs i motionen om att
              regeringen bör återkomma med förslag i linje med utredningens
              förslag om att den hälso- och sjukvård som regionen bedriver i
              egen regi enbart får finansieras med offentliga medel om inte
              annat följer av lag samt att uppgifter som har överlämnats från
              regionen till någon annan enbart ska finansieras med offentliga
              medel och patientavgifter, och detta tillkännager riksdagen för
              regeringen.
            </item>
          </list>
        </div>
        <div type="motContent">
          <head xml:id="i-D9H3nyhBChcmrujg744ju7" type="h1">
            2 Inledning
          </head>
          <p xml:id="i-FAQrkzmBKru2nJDPAAter6">
            Vinstintresset förvrider sjukvårdens sätt att fungera. Den fria
            företagsetableringen inne­bär en ineffektiv resursallokering när
            vinstintresset snarare än medborgarintresset styr var vårdcentraler
            öppnas. Vårdcentraler och läkarmottagningar etablerar sig mycket
            oftare i områden där folk är välbeställda och relativt friska
            och riktar sin marknadsföring mot dessa grupper. Det gör att vårdens
            pengar inte räcker till områden där människor har lägre inkomster
            och där ohälsan är högre och sjukdomsbilden mer komplex.
          </p>
          <p xml:id="i-YEm1ZmL95ypG9gzBTti3Cm">
            En mängd underlag, förslag och statistik har tagits fram kring
            ämnet jämlik vård, bl.a. från Vårdanalys, Socialstyrelsen och
            Kommissionen för jämlik vård. Vissa fram­steg görs på enskilda
            vårdenheter och inom en del regioner, men viljan och förmågan
            till jämlikhet inom vården varierar mellan regionerna. På nationell
            nivå finns samtidigt ett politiskt motstånd mot reformer som ämnar
            öka jämlikheten. I stället har politiska ingrepp lett till att
            stora grupper i Sverige fått försämrad tillgång till vård. Det
            mest ingripande beslutet är ”tvångs-LOV”, dvs. fri etableringsrätt
            för privata aktörer inom primärvården, ett beslut som motverkar
            jämlik vård, vilket enligt Vänsterpartiet är ett steg i helt fel
            riktning.
          </p>
          <p xml:id="i-UqGkskNJtDyx6KdcznnCvR">
            Enligt hälso- och sjukvårdslagen ska vård ges efter behov, inte
            efter utbud och efter­frågan. Under pandemin rapporterade de flesta
            privata vårdinrättningar som tar emot patienter med privata sjukvårdsförsäkringar
            ingen större förändring i arbetsbelastning. För dem pågick verksamheten
            som vanligt, detta medan offentligt anställd personal fick slita
            i tolvtimmarspass eller längre, månad efter månad. Aktiebolagslagen
            gick tydligen före hälso- och sjukvårdslagen. Detta är och var
            en mycket tydliggörande effekt som marknadsstyrd sjukvård innebär.
          </p>
          <p xml:id="i-KNfH15v5gCe3J5jav6sRc6">
            Brist på transparens och öppenhet i vårdval leder till att möjligheterna
            för patienter att göra ett välinformerat val är små. I dag saknar
            dessutom regionerna insyn och närmare kunskap om hur de privata
            vårdgivarna som mottar offentlig finansiering prioriterar sina
            patienter. Det finns därför behov av en omfattande genomlysning.
          </p>
          <head xml:id="i-91cvc7hBaFsPKemyV1MT9N" type="h1">
            3 Nya verktyg och bättre förutsättningar vad gäller regionernas
            avtal med privata vårdgivare
          </head>
          <p xml:id="i-5Ut9kiTYtuX62ykMQvkr9Y">
            Regeringen föreslår att om en privat vårdgivare har ytterligare
            uppdragsgivare utöver regionen, ska det av avtalet mellan regionen
            och vårdgivaren framgå hur det ska säker­ställas att vårdgivarens
            övriga uppdrag inte negativt påverkar utförandet av de uppgifter
            som har lämnats över av regionen och hur det som avtalats ska
            följas upp.
          </p>
          <p xml:id="i-ETSL8vmaUwLyRyrtv5AhSe">
            Vänsterpartiet anser i huvudsak att förslaget är ett steg i rätt
            riktning för att öka kontrollen av privata vårdgivares utförande
            av de uppgifter som har lämnats över av regionen. Samtidigt riskerar
            förslaget att få bristande effekt i praktiken. Bland remiss­instanserna
            påpekar Inspektionen för vård och omsorg (Ivo) och Region Västmanland
            att det finns utrymme för tolkning av begreppet vårdgivare. Vårdgivaren
            kan, via en decentraliserad organisationsstruktur, i princip ha
            ett bolag för varje avtal och därigenom dölja att det finns andra
            uppdragsgivare. Därutöver påpekar Svenska Läkaresällskapet och
            Svensk förening för allmänmedicin att tydliga avtal, uppföljning
            och konsekvenser vid brister och avtalsbrott borde vara självklara
            i sammanhanget. Att utredningen nu visar på tydliga brister på
            detta område, samtidigt som man vill ge regionerna större ansvar
            och ställer större krav på hur uppföljning ska se ut, utan att
            visa på hur dessa kontroller ska genomföras, inger tveksamhet
            till att det kommer att kunna genomföras.
          </p>
          <p xml:id="i-GDd48joNwVrdSo4VKX1kN5">
            Vänsterpartiet instämmer i de farhågor remissinstanserna lyfter
            och menar att reger­ingens förslag är otillräckligt. Risken är
            påtaglig att privata vårdgivare, trots regeringens förslag, kan
            dölja att det finns andra uppdragsgivare.
          </p>
          <p xml:id="i-Gcem1EbpVt1QzGY6ycmqkq">
            Regeringen bör återkomma med förslag som säkerställer att privata
            vårdgivare i avtal med regionen inte kan dölja andra uppdragsgivare.
            Detta bör riksdagen ställa sig bakom och ge regeringen till känna.
          </p>
          <p xml:id="i-FGVEsDFKKmiTZ8tvqmr4V7">
            Regeringen anger även att den bedömer att det finns en risk för
            att patienter i den offentligt finansierade hälso- och sjukvården
            påverkas negativt när regionen överlämnar uppgiften att erbjuda
            vård till en privat vårdgivare och den privata vårdgivaren även
            tar emot uppdrag från försäkringsbolag – och därmed även ska erbjuda
            vård till patienter med privata sjukvårdsförsäkringar. Vänsterpartiet
            menar att denna risk måste tas på största allvar. Behovsstyrd
            vård är en central del av hälso- och sjukvårdslagen (HSL). Att
            personer med privata sjukvårdsförsäkringar får vård snabbare än
            genom den offent­ligt finansierade hälso- och sjukvården som inte
            grundar sig på medicinska behov strider mot lagstiftningen. Vänsterpartiet
            anser att detta inte går att lösa genom att öka kontrollen av
            regionens avtal med privata vårdgivare, eftersom grundtanken med
            privata sjukvårdsförsäkringar är att kringgå HSL och få vård snabbare
            än vad de medicinska behoven ger rätt till. Därför bör det inte
            vara tillåtet för regionen att ingå avtal med privata vårdgivare
            som samtidigt har avtal med försäkringsbolag angående privata
            sjuk­vårdsförsäkringar.
          </p>
          <p xml:id="i-6Q6Zy7eWeGk4vvge8deHY9">
            Regeringen bör återkomma med förslag som säkerställer att regionen
            inte kan ingå avtal med privata vårdgivare som samtidigt har avtal
            med försäkringsbolag angående privata sjukvårdsförsäkringar. Detta
            bör riksdagen ställa sig bakom och ge regeringen till känna.
          </p>
          <head xml:id="i-WNs8zmdK25djRHuA2vA4dg" type="h1">
            4 Primärvårdens uppdrag
          </head>
          <p xml:id="i-ABoHGQWsjA1pr7oM9wKuky">
            Regeringen föreslår att regioner och kommuner inom ramen för
            verksamhet som utgör primärvård särskilt ska tillhandahålla rehabiliterande
            insatser utifrån patientens indivi­duella behov och förutsättningar.
          </p>
          <p xml:id="i-UBsoZWSJLeKWHepne5Dgto">
            Bland remissinstanserna anser Fysioterapeuterna att samverkan
            mellan regionernas och kommunernas hälso- och sjukvård behöver
            förtydligas, inte minst vad gäller rehabi­literingsinsatser. Även
            utredningen (SOU 2018:39) anser att det finns ett behov av ett
            förtydligande av vad primärvården svarar för jämfört med i dag,
            då rehabilitering sker både i primärvård, med såväl landsting
            (region) som kommun som huvudman, och i den övriga vården. Utredningen
            anser vidare att det behöver tydliggöras att samma principer gäller
            rehabilitering som övrig hälso- och sjukvård.
          </p>
          <p xml:id="i-6e6NoQopWE8JPKbs9qqXhe">
            Vänsterpartiet anser i likhet med regeringen att det är rimligt
            att primärvårdens grunduppdrag omfattar rehabiliterande insatser.
            Ett sådant genomförande behöver ta i beaktande att samverkan mellan
            regioner och kommuner fungerar, i och med att rehabi­literingsinsatser
            kommer att ske inom båda. Därutöver bör ett utökat grunduppdrag
            för primärvården rimligtvis leda till att dess resurser ökar för
            att klara av det.
          </p>
          <p xml:id="i-8QpZzA1EJ5Z8udKFgn5DW5">
            Regeringen bör återkomma med förslag som säkerställer att primärvårdens
            resurser ökar i relation till det utökade grunduppdraget. Detta
            bör riksdagen ställa sig bakom och ge regeringen till känna.
          </p>
          <head xml:id="i-LZGoPsKGCwo6u5sn9fi9kP" type="h1">
            5 Finansiering av hälso- och sjukvården
          </head>
          <p xml:id="i-BCcCwewhXweV1cmi3Ydpb6">
            Regeringen föreslår att utredningens förslag (SOU 2021:80) om
            att den hälso- och sjukvård som regionen bedriver i egen regi
            enbart får finansieras med offentliga medel om inte annat följer
            av lag inte ska genomföras. Inte heller utredningens förslag att
            uppgifter som har överlämnats från regionen till någon annan enbart
            ska finansieras med offentliga medel och patientavgifter anser
            regeringen bör genomföras.
          </p>
          <p xml:id="i-J12MhhiXzyTvRPgPzsZWJX">
            Bland remissinstanserna tillstyrker både Sveriges Kommuner och
            Regioner (SKR) och Socialstyrelsen utredningens förslag. SKR påpekar
            att den hälso- och sjukvård som regionen bedriver i egen regi
            eller upphandlar i princip redan i dag finansieras enbart med
            offentliga medel och att en större risk är motsatsen, att offentliga
            medel finansierar privata patienter där kostnaden borde ha belastat
            försäkringsbolaget i stället. En lag­stiftning som reglerar detta
            på motsvarande sätt borde därför också tas fram.
          </p>
          <p xml:id="i-P6WwBJW1zWwJgFMDfd2jvH">
            Vänsterpartiet instämmer i bedömningen dessa remissinstanser
            gör och ställer sig frågande till regeringens skäl för att inte
            vilja genomföra förslaget. Uttryckliga regler om hur hälso- och
            sjukvård får finansieras finns inte vad gäller vare sig offentlig
            eller privat finansiering. Även om det inte förekommer i dag att
            regionerna tar emot betalning via en privat sjukvårdsförsäkring
            betyder det inte att det är förbjudet. Denna lucka i lagstiftningen
            bör således täckas. Om regeringen anser att det finns andra rättsliga
            hinder för att kunna genomföra förslaget bör dessa hinder redas
            ut och förslaget justeras på så sätt att det blir genomförbart.
          </p>
          <p xml:id="i-X9wbfZd3VKrqPmCvzag3zs">
            Regeringen bör återkomma med förslag i linje med utredningens
            förslag om att den hälso- och sjukvård som regionen bedriver i
            egen regi enbart får finansieras med offent­liga medel om inte
            annat följer av lag samt att uppgifter som har överlämnats från
            regio­nen till någon annan enbart ska finansieras med offentliga
            medel och patientavgifter. Detta bör riksdagen ställa sig bakom
            och ge regeringen till känna.
          </p>
        </div>
        <div type="motSignatures">
          <list>
            <item xml:id="i-QFaDT8QDQVk4uCtcwumYx1" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-AfbskGUFM92TF9E3QnS8va" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-82di7rr4GXRWewMgPMWwyR" who="i-Xte2hVf6qgEgJA6sWB1cDH">
              Malcolm Momodou Jallow (V)
            </item>
            <item xml:id="i-65cLNhkQjwXPiyf8a2xvsr" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-JkpwDdQXL5MuSbUmcSGRsQ" who="i-QrNvzg6SGj92wj2YY77ZNA">
              Isabell Mixter (V)
            </item>
            <item xml:id="i-5GQA9AtsMuum3fJMGhN8mi" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-C8onUy3BoC9gpmZvugLde5" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
