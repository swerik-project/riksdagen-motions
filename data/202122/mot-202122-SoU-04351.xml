<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04351">
  <teiHeader>
    <fileDesc>
      <titleStmt>
        <title>med anledning av prop. 2021/22:69 Fortsatt beredskap genom förlängd giltighet av covid-19-lagen och lagen om tillfälliga smittskyddsåtgärder på serveringsställen</title>
        <author corresp="i-Uq8cgRMrRNcxY3QYetppCT">av Linda Lindberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4351 av Linda Lindberg m.fl. (SD)</title>
          <idno type="rdwebb">H9024351</idno>
          <rs type="number">4351</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024351/text</ref>
          <ref type="dokument_url_html">http://data.riksdagen.se/dokument/H9024351</ref>
          <ref type="dokumentstatus_url_xml">http://data.riksdagen.se/dokumentstatus/H9024351</ref>
          <ref type="docx">http://data.riksdagen.se/fil/C0D09ECA-B93B-4762-B83B-76304B78039F</ref>
          <ref type="pdf">http://data.riksdagen.se/fil/E70C9568-071A-4778-AD6B-81F1BE163450</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5B7phptHnsGtgFpMDbp7oB" type="basedOn"/>
        <correspContext corresp="i-5B7phptHnsGtgFpMDbp7oB">
          <ref>Proposition 2021/22:69</ref>
        </correspContext>
        <correspAction xml:id="i-HfvVwLG9Vu7LC9bRLoDx4B" type="signed"/>
        <correspContext corresp="i-HfvVwLG9Vu7LC9bRLoDx4B">
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-6ceKG6oPX1kT6SHqK6JSnq"/>
          <note type="signatory" corresp="i-XRXtPdXG8Ahj3n8huVdjCn"/>
        </correspContext>
        <correspAction xml:id="i-VyuMsP3FzxWgX5aRhHRd4f" type="submitted">
          <date when="2021-12-16"/>
          <time when="15:43:37"/>
        </correspAction>
        <correspAction xml:id="i-Ukq8GxBB94EQXBe74qdHYw" type="reviewed">
          <date when="2021-12-16"/>
          <time when="18:47:07"/>
        </correspAction>
        <correspAction xml:id="i-RXn9qJqMnhjJ1PtVzDP5Q" type="dismissed">
          <date when="2021-12-17"/>
        </correspAction>
        <correspAction xml:id="i-y6JejY1A6ohUqwy83eyMj" type="referred">
          <date when="2021-12-20"/>
        </correspAction>
        <correspAction xml:id="i-DDWyXNd1yD3T8fKsiMovme" type="assigned">
          <date when="2022-10-12"/>
          <time when="11:12:13"/>
        </correspAction>
        <correspContext corresp="i-DDWyXNd1yD3T8fKsiMovme">
          <ref type="assignedTo">Socialutskottet</ref>
        </correspContext>
        <correspAction xml:id="i-FAeQ8LA3o1farHXNbdHBb3" type="behandlas_i"/>
        <correspContext corresp="i-FAeQ8LA3o1farHXNbdHBb3">
          <ref type="uppgift">2021/22:SoU9</ref>
          <ref type="ref_dok_id">H901SoU9</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU9</ref>
          <ref type="ref_dok_titel">Fortsatt beredskap genom förlängd giltighet av covid-19-lagen och lagen om tillfälliga smittskyddsåtgärder på serveringsställen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TgbZDT8PeMxD6G97idYjN3" type="motHeader">
        <div xml:id="i-Rp4HiGvaybrCyvB2ZPaEQ9" type="motTitle">
          Motion till riksdagen 2021/22:4351 av Linda Lindberg m.fl. (SD)
          med anledning av prop. 2021/22:69 Fortsatt beredskap genom förlängd
          giltighet av covid-19-lagen och lagen om tillfälliga smittskyddsåtgärder
          på serveringsställen
        </div>
      </div>
      <div xml:id="i-NWpa4TR3xgdzUvfkzTLic" type="motBody">
        <div xml:id="i-7nMvFrqSQBG3acX6Ztq25w" type="motProposal" subtype="förslag">
          <head xml:id="i-4adLoW6Ppyir9khgYKX9Rn">
            Förslag till riksdagsbeslut
          </head>
          <list xml:id="i-MqGn7JhBCxAnb8YY3p33P1" style="ol">
            <item xml:id="i-F9k48TinZHegjGEETTB3xm">
              Riksdagen beslutar att anta regeringens förslag till lag om dels
              fortsatt giltighet av lagen (2020:526) om tillfälliga smittskyddsåtgärder
              på serveringsställen, dels ändring i samma lag, med den ändringen
              att 12 § får den lydelse som framgår av motionens författningsförslag.
            </item>
            <item xml:id="i-LBs4szfokrnuawXrN6espM">
              Riksdagen beslutar att anta regeringens förslag till lag om dels
              fortsatt giltighet av lagen (2021:4) om särskilda begränsningar
              för att förhindra spridning av sjukdomen covid-19, dels ändring
              i samma lag, med ändringen att 15 § får den lydelse som framgår
              av motionens författningsförslag.
            </item>
          </list>
        </div>
        <div xml:id="i-AbuUqtLgZNzRTrhF4A5LD7" type="motContent">
          <head xml:id="i-MvsmwnmTgST8xCeEDQnMGM" type="h1">
            Sverigedemokraterna röstade nej till regeringens självständiga
            behörighet att fatta beslut på fri- och rättighetsområdet
          </head>
          <p xml:id="i-BH8mT8qsSSo4fNxdYTvScY">
            I anslutning till att regeringen i januari 2021 överlämnade propositionen
            om införandet av den tillfälliga covid-19-lagen till riksdagen
            valde Sverigedemokraterna att föreslå be­gränsningar av regeringens
            självständiga mandat att besluta om föreskrifter eller att vidaredelegera
            normgivning på det grundlagsskyddade fri- och rättighetsområdet.
            Syftet var att i vart fall retroaktivt säkerställa parlamentarisk
            förankring när smittskyddsintres­set motiverar att begränsa enskildas
            grundlagsskyddade fri- och rättigheter och att till­godose att
            det mycket starka intresset av transparens och proportionalitet
            genomsyrar all normgivning som är av sådan inskränkande karaktär
            att det enligt regeringsformen normalt endast får ske genom lag.
          </p>
          <p xml:id="i-Svmye9PRcFwqc22mkTBjtq">
            Sverigedemokraterna konstaterade i det sammanhanget att lagstiftning
            som innebär att normgivningsmakt som normalt är förbehållen riksdagen
            delegeras till regeringen måste ta sin utgångspunkt i krav om
            att ingripande åtgärder som har konsekvenser för enskildas grundlagsstadgade
            rättigheter, som t.ex. rörelse- och näringsfrihet, måste vara
            proportionerliga och precisa i förhållande till smittskyddsintresset
            och utifrån sådana kunskapsunderlag som kan redovisas. De delegationsbestämmelser
            som kom att röstas igenom av riksdagsmajoriteten innebär att det
            är regeringen själv som i praktiken har att pröva om en åtgärd
            är proportionerlig och motiverad, vilket Sverigedemokraterna redan
            då konstaterade är en otillfredsställande ordning. Sverigedemokraterna
            anförde i sin då­varande motivering att även om det kan finnas
            behov för regeringen att i brådskande skeden snabbt meddela restriktioner,
            bör alla begränsningar som har direkt och betydan­de ingripande
            karaktär i förhållande till enskildas grundlagsfästa rättigheter
            eller ekono­miska förutsättningar underställas riksdagens prövning.
          </p>
          <p xml:id="i-PTLQk1odfCGxJWAD3q6kp6">
            Sverigedemokraterna ansåg mot en sådan bakgrund inte att covid-19-lagen
            var accep­tabel ur ett konstitutionellt hänseende och valde att
            rösta nej till regeringens förslag till förmån för ett antal tillägg.
            De viktigaste förändringar som Sverigedemokraterna före­slog innebar
            att det skulle framgå av lagen att föreskrifter och beslut som
            fattas med grund i delegationsbestämmelserna skulle bygga på vetenskap
            och beprövad erfarenhet samt att föreskrifter som innebär stor
            begränsning av grundlagsskyddade fri- och rättig­heter skulle
            underställas riksdagens prövning senast en vecka från den dag
            då föreskriften beslutades. En sådan ordning skulle höja trösklarna
            för regeringen att vidta åtgärder som syftar till att begränsa
            yttrande‑, informations‑, mötes‑, demonstrations- och förenings­friheterna,
            skyddet mot kroppsligt ingrepp eller rätten till rörelsefrihet
            och innebära att riksdagen skulle få möjlighet att ta ställning
            till proportionalitetsbedömningen av sådana förslag. Även åtgärder
            som påtagligt begränsar enskildas förutsättningar att bedriva
            näringsverksamhet skulle med Sverigedemokraternas förslag underställas
            riksdagen. Eftersom bara Sverigedemokraterna röstade för begränsningarna
            av normgivningsdele­gationen till regeringen kom lagarna att träda
            i kraft i den utformning som regeringen föreslog. De har därefter
            förlängts vid ett tillfälle.
          </p>
          <head xml:id="i-Gqe7Ut2sTqdTSnuSz3W8xP" type="h1">
            Covid-19-lagen innebär en extraordinär förskjutning av de folkvaldas
            normgivningskompetens till regeringen
          </head>
          <p xml:id="i-WV7TQQGQn2kx7rwudW6E62">
            Regeringsformens andra kapitel innehåller bestämmelser om sådana
            grundläggande fri- och rättigheter som var och en är tillförsäkrad
            gentemot det allmänna. Av 1 § framgår att var och en har rätt
            till bl.a. mötesfrihet, demonstrationsfrihet, föreningsfrihet
            och religi­onsfrihet. I 6 § stadgas att var och en är skyddad
            mot påtvingat kroppsligt ingrepp. Av 8 § tillförsäkras envar rörelsefrihet
            och av 17 § följer rätten att driva näring.
          </p>
          <p xml:id="i-2rkZXixXbuMf9hQZXFfR9g">
            De nämnda fri- och rättigheterna är inte absoluta. Av 20 § följer
            att flertalet av de rättig­heter som finns i regeringsformens
            andra kapitel får begränsas. Utgångspunkten är att begränsningarna
            får göras av riksdagen genom lag, förutsatt att det sker för att
            tillgodo­se ändamål som är godtagbara i ett demokratiskt samhälle
            och inskränkningarna är pro­portionerliga. Att skydda samhället
            mot allvarliga hot eller smitta är typiskt sett ett sådant ändamål
            som är godtagbart.
          </p>
          <p xml:id="i-3Hhz9aXejm8a2ULddokGBw">
            Av 2 kap. 20 § andra stycket jämte 8 kap. 5 § 2 framgår att det
            är möjligt att efter bemyndigande i lag delegera till regeringen
            eller i ytterligare led att meddela föreskrifter om när delar
            av en lag som innebär inskränkningar av grundlagsskyddade fri-
            och rättig­heter ska börja eller upphöra att tillämpas. Mötes-
            och demonstrationsfriheterna får där­till begränsas genom bemyndigande
            om det sker för att motverka farsot enligt 2 kap. 20 § andra stycket
            jämte 24 §. Näringsfriheten får också begränsas för att skydda
            ange­lägna allmänna intressen.
          </p>
          <p xml:id="i-Dw8uQo5HZau5KHCoHLhs19">
            Covid-19-lagen innebär att regeringen delegeras att på ett mycket
            brett område in­föra, eller i sin tur delegera till myndighet
            att införa, begränsningar vad gäller allmänna sammankomster och
            offentliga tillställningar samt för omfattande delar av samhällslivet
            i verksamheter som räknas upp i 5 § 2–5. Även om delegationsbestämmelserna
            strikt inte står i uppenbar strid med regeringsformen, medför
            lagen att regeringen eller förvalt­ningsmyndighet ges möjlighet
            att fatta beslut som enligt regeringsformens huvudregel ska vara
            förbehållen riksdagen. Enligt Sverigedemokraterna bör en sådan
            ordning inte gälla eller tillämpas i större utsträckning än vad
            som är absolut nödvändigt. En förläng­ning av lagen måste bygga
            på att det löpande och fortsatt föreligger synnerligen extra­ordinära
            skäl som talar emot ordningen att regeringen vid tillfällen då
            man anser att det finns skäl att införa begränsningar söker stöd
            för sådana i riksdagen.
          </p>
          <p xml:id="i-NyWchPXMv2ZiczArw65tCY">
            Flera remissinstanser har både inför lagens tillkomst och i anslutning
            till efterföljande förlängningar problematiserat covid-19-lagens
            utformning. Riksdagens ombudsmän (JO) anförde i en remissinlaga
            bl.a. att lagen är brett utformad och omfattar både åtgär­der
            som redan kan vidtas med stöd av gällande lagstiftning och ingripande
            begräns­ningar av grundläggande fri- och rättigheter som i dag
            inte ens kan förutses och påpe­kade att det är angeläget att riksdagen
            så långt det är möjligt kan förutse omfattningen av en delegation
            och vilka föreskrifter som kan komma att meddelas med stöd av
            de aktuella bemyndigandena. JO anförde att en rimlig utgångspunkt
            vore att regeringen endast bör meddela föreskrifter som inskränker
            grundläggande fri- och rättigheter när det krävs så snabba åtgärder
            att en riksdagsbehandling skulle riskera att fördröja åtgär­derna
            i en utsträckning som kan få allvarliga konsekvenser. JO anförde
            vidare att krav på att vissa föreskrifter som regeringen meddelat
            efter delegation av normgivning underställs riksdagens prövning
            utgör en viktig markering och ett sätt att säkerställa riksdagens
            ställning i förhållande till regeringen. Det skulle också enligt
            JO ge riks­dagen möjlighet att i nära anslutning till regeringens
            beslut ta ställning till den intresse­avvägning som gjorts, vilket
            är särskilt angeläget vid ingripande åtgärder och bemyn­diganden
            som inte i alla delar är förutsebara.
          </p>
          <p xml:id="i-TnCYFWArkFiu8KmTKfUUQb">
            Lagrådet anförde i sitt yttrande över covid-19-lagen i december
            2020 att det bör finnas mekanismer som säkerställer att riksdagen
            kan kontrollera att de åtgärder som vidtas håller sig inom den
            normgivningsmakt som delegerats och att åtgärderna i enskil­da
            fall inte blir för långtgående.
          </p>
          <p xml:id="i-CeFEmfPqyyduLry6DiUt3X">
            De invändningar som anfördes mot lagens utformning vid dess tillkomst
            gör sig inte mindre gällande i dag. Kunskapen om pandemin har
            ökat och såväl förutsebarheten i smittspridningen som framförhållningen
            när det gäller potentiella åtgärder får antas vara bättre i dag
            än för ett år sedan. Brister i lagstiftning som kan tolereras
            i ett akut skede av en kris blir allvarligare ju längre tid som
            passerar. Sverigedemokraterna ser med oro på att en ordning som
            var tänkt att tillfälligt förenkla grundlagens ordning för normgivning
            successivt normaliseras.
          </p>
          <p xml:id="i-HV8MqbmQD5w2chAUgixtus">
            I den proposition som nu lagts fram föreslås att de mest långtgående
            befogenheterna för regeringen att enligt covid-19-lagen respektive
            serveringslagen stänga ned verksam­heter tas bort. Det är enligt
            Sverigedemokraterna positivt. Samtidigt är det, som Sverige­demokraterna
            tidigare anfört, inte möjligt att göra en skarp gränsdragning
            när det kom­mer till en viss åtgärds ingripande karaktär, mellan
            å ena sidan uttryckliga och definitiva nedstängningar eller förbud
            mot att bedriva en viss typ av verksamhet eller aktivitet, och
            å andra sidan andra åtgärder för att hindra smittspridning som
            för enskilda kan ha en jämförbar effekt. Lagens breda utformning
            innebär således att regeringen fortsatt föreslås behålla mycket
            långtgående självständig behörighet på fri- och rättighets­området.
          </p>
          <p xml:id="i-TgtSBo59rjcTG39uLhTb5c">
            Sverigedemokraterna anser att regeringen genom propositionen
            inte i tillräcklig utsträckning tagit hänsyn till de konstitutionella
            invändningar som under det senaste året framförts av såväl Sverigedemokraterna
            som tunga remissinstanser. Det gäller särskilt riksdagens möjligheter
            att utöva sin kontrollmakt och de värden som den demokratiska
            processen innebär för att skapa transparens och legitimitet i
            beslutsfattandet. En ordning där ingripande åtgärder underställs
            riksdagens prövning skulle också innebära en för­stärkt konstitutionell
            granskning av varje åtgärd genom Lagrådets granskning och ut­göra
            en andra ventil för att säkerställa åtgärdens proportionalitet
            utifrån de skäl som regeringen i så fall behöver redovisa.
          </p>
          <p xml:id="i-LBsUoZ2UdTU5gMqNxp3PJP">
            Även om det finns skäl att befara att fortsatta begränsningar
            eller åtgärder kan vara nödvändiga för att möta den epidemiologiska
            utvecklingen, framstår inte skälen som övertygande för att dessa
            inte skulle kunna prövas av riksdagen. I ett läge då smittläget
            snabbt förvärras skulle det under alla omständigheter vara möjligt
            för riksdagen att på nytt utöka det område som delegeras till
            regeringen.
          </p>
          <head xml:id="i-MXNgsJdXFWuJh6p1a4bHQE" type="h1">
            Den tillfälliga lagen innebär utplånat minoritetsskydd mot långtgående
            rättighetsinskränkningar
          </head>
          <p xml:id="i-Sr167VFxmysvkUBgoBSyfr">
            Det har i debatten om riksdagens kontrollmakt i förhållande till
            covid-19-lagen anförts att riksdagen om regeringen skulle sakna
            stöd för en åtgärd som vidtas genom delega­tionsbestämmelse har
            kvarstående möjlighet att ta initiativ för att undanröja en sådan
            åtgärd genom lagstiftning. Regeringen förde ett liknande resonemang
            i den första propositionen vid införandet av covid-19-lagen och
            i riksdagen har också i betänkande 2021/22:SoU3 tillkännagetts
            att man med stöd av sin initiativrätt avser att upphäva delegationslagarna
            om man anser att det saknas skäl att de fortsatt ska gälla.
          </p>
          <p xml:id="i-NLcrm3E5P9RzJBiPpR6Hw4">
            Oaktat riksdagens möjligheter att med initiativrätt upphäva föreskrifter
            som beslutas av regeringen eller förvaltningsmyndighet innebär
            covid-19-lagens utformning en väsentligt försvagad möjlighet att
            i riksdagen stoppa långtgående inskränkningar på fri- och rättighetsområdet
            i förhållande till en ordning där regeringen vore skyldig att
            under­ställa sådana föreskrifter riksdagens prövning.
          </p>
          <p xml:id="i-Xh4n2b6VTJL8zFL78xvwM5">
            Enligt 2 kap. 22 § regeringsformen ska ett förslag som innebär
            begränsningar av sådana grundlagsfästa fri- och rättigheter som
            omfattas av 20 § vilandeförklaras i minst tolv månader om det
            yrkas av minst tio ledamöter av riksdagen och det samtidigt inte
            finns en kvalificerad riksdagsmajoritet om fem sjättedelar för
            att anta förslaget. Det sär­skilda lagstiftningsförfarandet innebär
            alltså att en minoritet har möjlighet att fördröja genomförandet
            av sådana lagförslag som innebär att enskildas grundlagsfästa
            rättigheter beskärs, i syfte att ge ytterligare tid för genomlysning
            och allmän debatt. Förfarandet innebär att skyddet för enskilda
            från att få sina rättigheter beskurna av det allmänna till­försäkras
            med en ytterligare säkerhetsventil.
          </p>
          <p xml:id="i-8zc8jXcUoxz984fbUKpSr2">
            Eftersom covid-19-lagen ger regeringen långtgående behörighet
            att begränsa sådana fri- och rättigheter som avses i 2 kap. 20
            § regeringsformen utan att underställa dem riks­dagen, kan det
            särskilda förfarandet i 22 § inte tillämpas vid situationer där
            en minoritet i riksdagen skulle finna skäl att aktivera ventilen.
            Som konstaterats vid covid-19-lagens tillkomst, och därefter av
            hur den kommit att tillämpas, är lagen brett utformad på ett sätt
            som medger ingripande begränsningar som inte är möjliga att fullt
            ut förutse av riksdag­en. Att möjligheten utplånats för en riksdagsminoritet
            att tillämpa minoritetsskyddet i det särskilda lagstiftningsförfarandet
            utgör enligt Sverigedemokraterna en potentiellt allvar­lig brist
            när det kommer till demokratins funktionssätt. Det är i tider
            av oro som betydel­sen av de skyddsmekanismer som införts för
            att bejaka grundlagsstadgade intressen är som störst.
          </p>
          <p xml:id="i-TBY7NsFtE13peVFETH3Syw">
            Det kan vidare konstateras att det särskilda lagstiftningsförfarandet
            inte heller kan antas vara tillämpligt i det nu aktuella ärendet,
            då undantag enligt 22 § gäller vid för­längningar av tillfälliga
            lagar i högst två år. De skyddshänsyn som ligger bakom det särskilda
            lagstiftningsförfarandet har ansetts vara på annat sätt tillgodosedda
            när det är fråga om en tidsbegränsad lag. Själva tidsbegränsningen
            bedömdes enligt förarbeten vara ett sätt att åvägabringa ett rättighetsskydd
            och skyddet ansågs ligga i den parlamen­tariska insyn och kontroll
            som aktualiseras varje gång en tillfällig lag ska förlängas.
            <ref xml:id="i-XfNycBQY7AujNcbvhKTR8b" target="i-X89Kn2YqYvofKAL8aE6fL8">
              [1]
            </ref>
            Det går enligt Sverigedemokraterna att problematisera rimligheten
            i en sådan avvägning när det gäller tillfällig lagstiftning som
            innehåller så pass bred och svåröverskådlig dele­gation av normgivningsmakt
            till regeringen som covid-19-lagen.
          </p>
          <head xml:id="i-4Bvd2sFU75QZt8kxR4SAzz" type="h1">
            Demokratisk legitimitet fordrar att långtgående begränsningar
            prövas av folkvalda representanter
          </head>
          <p xml:id="i-6BYkAn4tdktuyxTz1gdz8J">
            Under hösten 2021 har regeringen med stöd i covid-19-lagen fattat
            beslut om införandet av vaccinationsbevis för allmänna sammankomster
            och offentliga tillställningar samt remitterat förslag som skulle
            innebära att förvaltningsmyndighet ges möjlighet att före­skriva
            vaccinationsbevis i en lång rad ytterligare verksamheter. Ordningen
            innebär dels föreskrifter som innebär långtgående begränsningar
            av möjligheten att bedriva vissa typer av verksamheter, dels undantag
            för desamma vid användningen av vaccinations­bevis. Enligt Sverigedemokraterna
            måste de båda delarna av åtgärdspaketet – begräns­ningarna och
            undantagen – ses som en samlad åtgärd som genomförs med effekten
            att en del av Sveriges befolkning utestängs från potentiellt stora
            delar av samhällslivet. Propor­tionalitetsbedömningen måste således
            göras på ett sätt där nyttan sedd till smittskydds­intresset och
            bedömd utifrån vetenskap och beprövad erfarenhet ställs mot det
            intrång som åtgärden innebär för enskilda. Endast en åtgärd som
            utgör den minst ingripande i förhållande till effekten bör betraktas
            som nödvändig och därmed godtagbar utifrån den delegation som
            riksdagen gett regeringen.
          </p>
          <p xml:id="i-Jd5HMNtViTszkYzfafcBpY">
            Bortom de materiella invändningar som Sverigedemokraterna i andra
            sammanhang har uttryckt mot utformningen av de genomförda och
            föreslagna föreskrifterna för an­vändandet av vaccinationsbevis
            – och oaktat att vaccination fortsatt bör betraktas som en viktig
            åtgärd för att bekämpa pandemins följdverkningar – finns principiella
            problem med hur besluten beretts och beslutats. Flera remissinstanser,
            däribland Justitiekanslern och JO, har i sina remissvar till den
            promemoria som regeringen remitterade i september 2021 efterfrågat
            en mer djuplodande analys av hur införande av vaccinationsbevis
            för­håller sig till regeringsformen, Europakonventionen och EU:s
            stadga om de grundläg­gande rättigheterna. Givet relativt låga
            nivåer på konstaterad smitta, vårdade och av­lidna under senhösten
            och samtidiga tecken på tydliga infektionsgenombrott framstår
            samtidigt inte proportionalitetsbedömningen som uppenbar. Trots
            dessa faktorer be­slutades föreskrifterna om användning av vaccinationsintyg
            utan att utrymme gavs för parlamentarisk genomlysning och debatt,
            av en minoritetsregering som dessutom vid tillfället var en övergångsregering.
            Förutom att det politiska ansvarsutkrävandet vid ett sådant förfarande
            blir svårt, befarar Sverigedemokraterna att konsekvensen blir
            ökad polarisering och ökad misstro mot samhällsinstitutionerna
            i betydande grupper av be­folkningen. Det är olyckligt i ett läge
            där målet bör vara att som ett enat samhälle ta Sverige igenom
            pandemin. Anständigheten fordrar enligt Sverigedemokraterna att
            be­slut som i hög grad inverkar på enskildas fri- och rättigheter
            eller tillgång till samhälls­livet fattas av folkets demokratiskt
            valda representanter när så är möjligt. Det gäller särskilt beslut
            som av stora grupper uppfattas som kontroversiella.
          </p>
          <head xml:id="i-EodCFZ85ejBDkbgpr8CTJ6" type="h1">
            Fortsatta behov finns att vidta breda åtgärder för att möta pandemin
          </head>
          <p xml:id="i-XkcDPzsLaGgT2bTcgbmrVM">
            För att fortsätta mitigera smittspridningen, belastningen i vården
            och följderna av pandemin för samhällslivet och ekonomin är det
            viktigt att fortsatt vidta åtgärder från samhällets sida. Andelen
            vaccinerade är oproportionerligt låg i vissa samhällsgrupper och
            bostadsorter. Ytterligare bör göras för att öka kunskapsnivån
            om vaccinationers resultat när det gäller att bekämpa infektioner
            och förhindra spridning av smitta. Det gäller inte minst i utanförskapsområden
            och i förhållande till grupper som står långt ifrån det svenska
            samhället. Sverigedemokraternas utgångspunkt är att förtroendet
            för vaccinationer ökar med transparens, kunskapsspridning och
            ett tydligt ansvar för den enskilde att göra ett medvetet val
            att vaccinera sig.
          </p>
          <p xml:id="i-QFyXrYXSc9taii4jmASa6P">
            Även andra åtgärder måste vidtas. Sverige tillhör de jämförbara
            länder som genomför testning för covid-19 i lägst utsträckning.
            Tecken på infektionsgenombrott borde föran­leda en betydligt mer
            omfattande provtagning, även av icke-symtomatiska. Aktiv smitt­spårning
            bör också genomföras på ett betydligt mer rigoröst sätt än vad
            som i praktiken sker i dag. Efter att det snart gått två år sedan
            pandemin bröt ut borde infrastrukturen för provtagning och smittspårning
            vara avsevärt större än vad den är. Sverigedemokraterna konstaterar
            vidare att riksdagen fortsatt har möjlighet att vid behov snabbt
            fatta beslut som är nödvändiga för att möta ett försämrat epidemiologiskt
            läge.
          </p>
          <head xml:id="i-9qkFyNzZZ3AbMG3WRE4u8Y" type="h1">
            Förlängning av de tillfälliga lagarna bör kombineras med krav
            på att fler föreskrifter underställs riksdagens prövning
          </head>
          <p xml:id="i-9CUYwAzTUWvrakBrPfAcbr">
            Av skäl som redovisats ovan bör fler föreskrifter som meddelas
            med grund i delegations­bestämmelserna i de tillfälliga lagarna
            underställas riksdagens prövning. Sverigedemo­kraterna föreslår
            därför att en bestämmelse införs i covid-19-lagens 15 § med innebörden
            att föreskrifter som innebär påtaglig begränsning av enskildas
            fri- och rättigheter eller förutsättningar att bedriva näringsverksamhet
            ska underställas riksdagens prövning inom en vecka från den dag
            då föreskriften beslutades.
          </p>
          <p xml:id="i-AZNhj27gmgCHC336bUWzya">
            Förslaget innebär inte att regeringen är förhindrad att besluta
            om sådana åtgärder som begränsar enskildas grundlagsfästa fri-
            och rättigheter om det i ett brådskande skede är nödvändigt, men
            att regeringen därefter inom en vecka genom att lägga proposition
            till riksdagen behöver söka stöd hos en riksdagsmajoritet för
            åtgärden.
          </p>
          <p xml:id="i-Cs2WRbs5vLhKxzmSdj1bp7">
            Bestämmelsen motsvarar den ordning som Sverigedemokraterna föreslog
            till följd av regeringens proposition 2020/21:79 om införandet
            av en tillfällig covid-19-lag, med förändringen att förslaget
            förhåller sig till att möjligheten för regeringen att besluta
            om förbud eller nedstängning tagits bort. Som Sverigedemokraterna
            då anförde görs gräns­dragningen för vilka beslut eller föreskrifter
            som ska prövas av riksdagen lämpligen där de innebär påtaglig
            begränsning av sådana fri- och rättigheter som omfattas av 2 kap.
            20 § regeringsformen eller som påtagligt begränsar enskildas förutsättning
            att bedriva näringsverksamhet. Det innebär att i första hand sådana
            föreskrifter omfattas som be­gränsar mötes- eller demonstrationsfrihetens
            demokratiska funktioner eller som genom att de direkt riktas mot
            näringsidkares verksamheter innebär påtagliga begränsningar av
            förutsättningarna att bedriva verksamheten. En föreskrift behöver
            genom rekvisitet om påtaglighet vara kvalificerad i förhållande
            till dess ingripande följd för att innebära krav om underställande.
            Det innebär att ingrepp av begränsad karaktär accepteras utan
            under­ställande. Ytterst blir det med en sådan gränsdragning emellertid
            riksdagens konstitu­tionsutskott som hypotetiskt får att avgöra
            den precisa gränsdragningen för vilka beslut eller föreskrifter
            som ska underställas riksdagen, vilket talar för att regeringen
            har intresse av att tillämpa bestämmelsen med marginal.
          </p>
          <p xml:id="i-Dij2NZnMyKvHAfMBZLxZSn">
            Sverigedemokraterna föreslår också att motsvarande krav på att
            föreskrifter under­ställs riksdagen införs i 12 § serveringslagen
            när det gäller vissa åtgärder som påtagligt begränsar enskildas
            förutsättningar att bedriva näringsverksamhet. Detta innebär att
            åtgärder som påtagligt begränsar enskildas förutsättningar att
            bedriva näringsverksam­het ska underställas riksdagens prövning
            inom en vecka från den dag då föreskriften beslutades.
          </p>
          <p xml:id="i-9Y3snxTn9NgJvufwSRy3b1">
            Det går enligt Sverigedemokraterna att anta att följden av de
            förändringar som före­slås i motionen blir att den demokratiska
            legitimiteten och möjligheten till politiskt ansvarsutkrävande
            för beslut som fattas med anledning av pandemin ökar. Kravet på
            regeringen att underställa de mest långtgående åtgärderna riksdagens
            prövning och genomlysning kan därtill antas leda till mer nyanserade
            och genomarbetade proportio­nalitetsavvägningar samt att endast
            sådana föreskrifter eller beslut om begränsningar som är nödvändiga
            kommer att meddelas.
          </p>
          <head xml:id="i-FtxWXZWcXqfKVz4HJMYhiS" type="h1">
            Längden av förlängningen
          </head>
          <p xml:id="i-QaqfDqbMDBuFX5BMBPw8Xu">
            Regeringen föreslår i propositionen att de två tillfälliga lagarna
            förlängs fram till ut­gången av maj 2022. Sverigedemokraterna
            anser att det är i grunden olämpligt att för­länga lagarna längre
            än vad som är nödvändigt. Riksdagens förutsättningar att över
            tid ta ställning till fortsatt behov av de tillfälliga lagarna
            utifrån såväl det epidemiologiska läget som hur man bedömer att
            regeringen på ett sätt som är sakligt och återhållsamt förvaltat
            de långtgående befogenheterna är viktiga att bevaka. En kortare
            förlängning hade i det avseendet varit att föredra. Med de justeringar
            som Sverigedemokraterna föreslår förstärks dock riksdagens kontrollmakt
            väsentligt på ett sätt som gör en förläng­ning fram till utgången
            av maj acceptabel.
          </p>
          <head xml:id="i-GnQ2vQnCo2bGtx9gMPgfsg" type="h1">
            Författningsförslag
          </head>
          <head xml:id="i-JHnPoDBQpC29yn9pMs1kmS" type="h3">
            Förslag till justerad lydelse av 15 § lagen (2021:4) om särskilda
            begränsningar för att förhindra spridning av sjukdomen covid-19
          </head>
          <p xml:id="i-Gvq4UC26xyrBdH8AJdJJMh">
            Föreskrifter som ska underställas riksdagen
          </p>
          <p xml:id="i-PhreYrRBEP5gXf35WKP7GN">
            15 § En föreskrift som meddelats med stöd av denna lag och som
            innebär påtaglig begränsning av sådana fri- och rättigheter som
            omfattas av 2 kap. 20 § regeringsformen eller som påtagligt begränsar
            enskildas förutsättningar att bedriva näringsverksamhet ska underställas
            riksdagens prövning inom en vecka från den dag då föreskriften
            beslutades.
          </p>
          <head xml:id="i-MGkFXaCaoWXZV6gZJkuPNL" type="h3">
            Förslag till justerad lydelse av 12 § lagen (2020:526) om tillfälliga
            smittskyddsåtgärder på serveringsställen
          </head>
          <p xml:id="i-4y3zSd567NeP2vajdKZyLn">
            12 § En föreskrift om att begränsa serveringsställens öppettider
            enligt 11 § första stycket vilken påtagligt begränsar enskildas
            förutsättningar att bedriva näringsverksamhet ska underställas
            riksdagens prövning inom en vecka från den dag då föreskriften
            beslutades.
          </p>
        </div>
        <div xml:id="i-JN9MgAs49KYv2fXdRW7Ghv" type="signatureBlock">
          <list xml:id="i-A3Qo3pzbEhZ5VY7BHgbij8">
            <item xml:id="i-MEovYbWGo7jU19TiQG1iAs" type="signature">
              Linda Lindberg (SD)
            </item>
            <item xml:id="i-KuhVEvu8Mn5xZGxrPNrXvu" type="signature">
              Carina Ståhl Herrstedt (SD)
            </item>
            <item xml:id="i-2UqGEPM4zn8dy5XfburKRC" type="signature">
              Clara Aranda (SD)
            </item>
            <item xml:id="i-7cSsiCtgPKBnrAUbezpk1L" type="signature">
              Per Ramhorn (SD)
            </item>
          </list>
        </div>
        <div xml:id="i-CmZdwMoEhiFiGGQuJmD6jZ" type="motNotes">
          <noteGrp xml:id="i-2Uh8Qd6859HF8YTSkEANHN">
            <note xml:id="i-X89Kn2YqYvofKAL8aE6fL8">
              [1] SOU 1978:34 s. 74 f.
            </note>
          </noteGrp>
        </div>
      </div>
    </body>
  </text>
</TEI>
