<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00355">
  <teiHeader>
    <fileDesc>
      <titleStmt>
        <title>EU och regionalt samarbete</title>
        <author corresp="i-17NC28Tx5CZ5mzwYAUHKqv">av Monica Green (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU och regionalt samarbete</title>
          <idno type="rdwebb">GV02K355</idno>
          <rs type="number">K355</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K355/text</ref>
          <ref type="dokument_url_html">http://data.riksdagen.se/dokument/GV02K355</ref>
          <ref type="dokumentstatus_url_xml">http://data.riksdagen.se/dokumentstatus/GV02K355</ref>
          <ref type="doc">http://data.riksdagen.se/fil/6E205C1C-1503-4D16-9544-89E56E855544</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-17NC28Tx5CZ5mzwYAUHKqv</idno>
            <name>Monica Green</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5moadZP4FXvsvBry7rPibP" type="signed"/>
        <correspContext corresp="i-5moadZP4FXvsvBry7rPibP">
          <note type="signatory" corresp="i-17NC28Tx5CZ5mzwYAUHKqv"/>
        </correspContext>
        <correspAction xml:id="i-4M5jXjLFukXS2qLPMnkwk3" type="referral">
          <date when="2007-10-16"/>
        </correspAction>
        <correspAction xml:id="i-EXV2AnDhVkeg6yyAJUTMc1" type="dismissal">
          <date when="2007-10-16"/>
        </correspAction>
        <correspAction xml:id="i-Bn6oXewxdVTkuvDBKbhdWg" type="numbering">
          <date when="2007-10-08"/>
        </correspAction>
        <correspAction xml:id="i-FjvehfFJwrz6s9nCcuNgtC" type="submission">
          <date when="2007-10-04"/>
        </correspAction>
        <correspAction xml:id="i-3TGeepniDuJj5MNqxA4ajY" type="transfer">
          <date when="2007-10-03"/>
        </correspAction>
        <correspAction xml:id="i-4iLP7zWCzx7GLov8t7DfA2" type="assigned"/>
        <correspContext corresp="i-4iLP7zWCzx7GLov8t7DfA2">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UetJGJo8ebdp8TxPe3dnZT" type="motBody">
        <div xml:id="i-TtmE2EF27aTen4thPQxbXM" type="motProposal" subtype="förslag">
          <head xml:id="i-DAvQXA8rpsNYGEfKqwHx4X">
            Förslag till riksdagsbeslut
          </head>
          <p xml:id="i-WRU5kKngSQmjfATu5DrjbL">
            Riksdagen tillkännager för regeringen som sin mening vad som
            anförs i motionen om regionalt samarbete i EU.
          </p>
        </div>
        <div xml:id="i-BzYiVnd8cmFzhmf1r6eE81" type="motContent">
          <head xml:id="i-D38APiPYHmDyMpVFZHkGr" type="h1">
            Motivering
          </head>
          <p xml:id="i-QtwAxMnffrPsX2Xw9X1dJi">
            Det ska vara lätt att få veta vad som sker i EU, det ska vara
            lätt att engagera sig i den demokratiska processen som pågår i
            EU. Alla upplever inte att det är så idag. Att EU ständigt är
            en process i rörelse är bra men gör det också svårtillgängligt.
          </p>
          <p xml:id="i-JiY52DHjgmcpg3ea6Rp33V">
            EU har fyllt 50 år och är ständigt inne i förändringsprocesser
            dels eftersom vi blir fler och fler medlemsländer, dels för att
            demokratin och inflytandet ställer stora krav på organisationen.
            Under tiden som Sverige varit medlem i EU har samarbetet mellan
            medlemsstaterna ökat. I riksdagen har vi gjort facknämnderna mer
            delaktiga i behandlingen av grönböcker och förslag inför ministermöten
            innan behandlingen i EU-nämnden.
          </p>
          <p xml:id="i-6EM17KjJPjPbzMhjMNHNZP">
            Men EU är så mycket mer än det som sker i riksdagen och i regeringen.
            Det handlar också om ett samarbete mellan olika ekonomiska eller
            geografiska regioner. Där har Sverige generellt sett inte varit
            så aktivt, hittills.
          </p>
          <p xml:id="i-92uug8WccULv1pTYWCjRT3">
            I Sverige vill vi utjämna skillnaderna ekonomiskt och socialt
            mellan de olika regionerna inom landet. I det arbetet glöms ofta
            de regionala särarterna bort, särarter som rätt använda är en
            tillgång och ger en utvecklingspotential.
          </p>
          <p xml:id="i-2WRPxWb6M2DXKw6iSfFEpD">
            På samma sätt finns olika särarter i andra regioner runtom i
            EU:s 27 medlemsländer. Sverige måste bli betydligt mer aktivt
            i arbetet med att söka och finna regionala partners för olika
            samarbeten. Ibland handlar det om att strukturella likheter kan
            vara grunden för utbyte av erfarenheter och kunskap. I andra fall
            kan det kanske vara olikheterna som gör att man kompletterar varandra.
          </p>
          <p xml:id="i-EBR9ZeT9rhkyofzRcMDHo4">
            Genom att mer aktivt ta del av EU-arbetet som sker mellan regioner
            skulle det svenska arbetet med den regionala utvecklingspolitiken
            i landet kunna stärkas.
          </p>
          <p xml:id="i-CUTkBUzD8edLCJowXXD51T">
            Förutom att skapa kontakter och samarbeten mellan stater så är
            det naturligtvis viktigt att genom EU genomföra en progressiv
            politik för mer rättvisa och solidaritet i hela Europa.
          </p>
          <p xml:id="i-2wtTHyz1FarTBi3qZo8tfc">
            Alla har ett ansvar för att öka svenska folkets förståelse för
            vad EU betyder. Där kan samarbetet mellan olika regioner inom
            Europa vara ett sätt, folkbildning ett annat.
          </p>
          <p xml:id="i-VRck8nSdR9aumKH9sidKmX">
            EU:s gemensamma resurser ska främja den hållbara tillväxten,
            få fler i arbete och stärka EU:s sociala dimension samt vässa
            miljöpolitiken. Att Sverige aktivt arbetar för att sänka jordbrukssubventionerna
            och stoppa EU-parlamentets flyttcirkus mellan Bryssel och Strasbourg
            är andra konkreta frågor som det går att få ett folkligt stöd
            för.
          </p>
          <p xml:id="i-9jp3NtnFrKo9zHWA1ibku1">
            De regionala samarbetena måste bli en mer naturlig del i det
            löpande svenska EU-arbetet och regionaliseringen bejakas. Det
            är ett av de grundläggande målen för EU-arbetet ända sedan Romfördraget
            antogs 1957 att sträva efter att utjämna sociala och ekonomiska
            skillnader mellan länder och regioner inom EU.
          </p>
          <p xml:id="i-8BiWbrszLYA8qAseqWkSV2">
            Ett ökat regionalt fokus på EU-arbetet innebär också att det
            som sker i och genom EU blir mer tydligt för alla medborgare.
            Det leder till ökad kunskap om vad EU-arbetet konkret tar sig
            för uttryck och vad som är målet för olika beslut och skeenden.
          </p>
          <p xml:id="i-6uwLXRT3TReyXc2ERkaUa5">
            Genom att EU-arbetet kommer närmare vardagen ökar möjligheten
            för insyn och kunskap. Det i sin tur borde leda till ett ökat
            intresse bland medborgarna, ett intresse som borde stimuleras
            genom att göra information om EU mer tillgänglig ute i landets
            kommuner.
          </p>
          <p xml:id="i-98qdDnxRJZKVSpZgw6Nbr8">
            Ett sätt kan vara att biblioteken erbjuder lokala informationspunkter
            där information görs tillgänglig och detta också förstärks genom
            medverkan av olika politiska och administrativa aktörer. Det kan
            till exempel vara EU-parlamentariker, ledamöter i EU:s regionkommitté,
            handläggare på departement, tjänstemän från direktoraten i EU-kommissionen
            och så vidare.
          </p>
          <p xml:id="i-3zsczsVkcQiLmXPpzrM6hU">
            Därför är det viktigt att finna former för att samla och få till
            stånd ett informationsutbyte mellan de svenskar som deltar i olika
            EU-arbeten. Precis som i politiken på alla andra beslutsnivåer
            finns det olika ideologiska skillnader och synsätt.
          </p>
        </div>
        <div xml:id="i-3VRC4XwV4E411Mrgs4o1nJ" type="signatureBlock">
          <list xml:id="i-L2CruA45FZQbTvQr5C1wMR">
            <item xml:id="i-MNvweGSVAX8cFM29LkzaW7" who="i-17NC28Tx5CZ5mzwYAUHKqv" type="signature">
              Monica Green (s)
            </item>
          </list>
        </div>
      </div>
    </body>
  </text>
</TEI>
