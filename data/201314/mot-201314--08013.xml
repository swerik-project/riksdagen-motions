<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314--08013">
  <teiHeader>
    <fileDesc>
      <titleStmt>
        <title>med anledning av prop. 2013/14:184 Ändringar i fiskelagen</title>
        <author corresp="i-PMx51X9QbaLUMtQNq6sVfz">av Matilda Ernkrans m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:184 Ändringar i fiskelagen</title>
          <idno type="rdwebb">H102XS8013</idno>
          <rs type="number">S8013</rs>
          <ref type="dokument_url_text">http://data.riksdagen.se/dokument/H102XS8013/text</ref>
          <ref type="dokument_url_html">http://data.riksdagen.se/dokument/H102XS8013</ref>
          <ref type="dokumentstatus_url_xml">http://data.riksdagen.se/dokumentstatus/H102XS8013</ref>
          <ref type="doc">http://data.riksdagen.se/fil/78380F69-ECA6-4B9B-BB79-99086AE2B813</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TifWqzmRuorK3zFDqAUZk8</idno>
            <name>Sara Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NHxJzkDKoaBrxfLh9qrfnH</idno>
            <name>Pyry Niemi</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-GKFwXi5QctA2TJDtsbF47E</idno>
            <name>Kristina Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SpyitP5u45yNPbHSpRpLWB" type="basedOn"/>
        <correspContext corresp="i-SpyitP5u45yNPbHSpRpLWB">
          <ref>Proposition 2013/14:184</ref>
        </correspContext>
        <correspAction xml:id="i-QYXpSL3viJ5cyCaQCx7t7v" type="signed"/>
        <correspContext corresp="i-QYXpSL3viJ5cyCaQCx7t7v">
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-TifWqzmRuorK3zFDqAUZk8"/>
          <note type="signatory" corresp="i-NHxJzkDKoaBrxfLh9qrfnH"/>
          <note type="signatory" corresp="i-GKFwXi5QctA2TJDtsbF47E"/>
        </correspContext>
        <correspAction xml:id="i-Tp2puoUi8WBFkiqb6DkjrM" type="submission">
          <date when="2014-04-09"/>
        </correspAction>
        <correspAction xml:id="i-FdSPhz8dyzchWQMLDXZfWe" type="transfer">
          <date when="2014-04-09"/>
        </correspAction>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ktw8fQBun2D4dogcvRqZSV" type="motHeader"/>
      <div xml:id="i-TWt6gpQb9RcJV5NMXHCihj" type="motBody">
        <div xml:id="i-Kvxy9otb7KCamGbXTsFqAT" type="motProposal" subtype="förslag">
          <head xml:id="i-Bt9EDt8fx4u67i5T6MuNLs">
            Förslag till riksdagsbeslut
          </head>
          <list xml:id="i-Qh6CCkCw42TnFzkwDY731q" style="ol">
            <item xml:id="i-2z8oNz9KcXBojKqfvcmsyP">
              Riksdagen tillkännager för regeringen som sin mening vad som
              anförs i motionen om att regeringen ska återkomma till riksdagen
              med ett lagförslag kring att göra redskapsbegränsningarna för
              fritidsfisket generella.
            </item>
            <item xml:id="i-6NXQm4uxG8SDDp63qH3cvo">
              Riksdagen tillkännager för regeringen som sin mening vad som
              anförs i motionen om att öppna för fisketuristföretag att få licens
              för fiske.
            </item>
            <item xml:id="i-NMPJR6WTKVVLsnAK4bMxYT">
              Riksdagen tillkännager för regeringen som sin mening vad som
              anförs i motionen om att regeringen noga analyserar och följer
              konsekvenserna av lagändringen som ger möjlighet för juridisk
              person att inneha fiskelicens.
            </item>
            <item xml:id="i-2VvXSYEWBfKccmnTw51hWX">
              Riksdagen tillkännager för regeringen som sin mening vad som
              anförs i motionen om att regeringen ska ge Havs- och vattenmyndigheten
              i uppdrag att vid fördelning av fiskelicenser särskilt beakta
              de sökande som har potential att försörja sig på heltid med fisket.
            </item>
            <item xml:id="i-NT3VT6vuGfmgcdo9U3bb6D">
              Riksdagen tillkännager för regeringen som sin mening vad som
              anförs i motionen om att regeringen bör uppdra till Hav- och vattenmyndigheten
              att tillsammans med berörda länsstyrelser utarbeta ett krav på
              utbildning för fiskeverksamhet i Natura 2000-områden samt i nationalparker.
            </item>
            <item xml:id="i-UkaTbFsuWPSitypt9yPhQM">
              Riksdagen tillkännager för regeringen som sin mening vad som
              anförs i motionen om att regeringen bör utforma förslag till regelverk
              för att göra de överlåtbara fiskerättigheterna försäljningsbara
              i bred samverkan med myndigheter, näringen i varje fiskesegment
              samt övriga lokala intressenter. Regelverket bör ta hänsyn till
              nationella mål och miljömålet Hav i balans och en levande kust
              och skärgård.
            </item>
          </list>
        </div>
        <div xml:id="i-Dej3HeoUKEaXiaAbcxBi61" type="motContent">
          <head xml:id="i-VUxN3JkfGZZUZEeuQJMUqb" type="h1">
            Motivering
          </head>
          <head xml:id="i-5TokrmVMbC1BcMQkidzuX2" type="h2">
            Redskapsanvändningen
          </head>
          <p xml:id="i-WKY75viiAuBUeUwnZPMpot">
            Det orapporterade fisket av lax i Östersjön är enligt ICES, The
            International Council for the Exploration of the Sea, lika stort
            som det officiella. Bakgrunden är bland annat ett omfattande svartfiske
            som sker under förevändning av att vara fritidsfiske. Detta faktum
            gör att kvoterna för de få yrkesfiskare som finns kvar blir så
            små att dessa knappast kan arbeta vidare samt att svart-fiskare
            tjänar stora pengar utanför samhällets kontroll.
          </p>
          <p xml:id="i-Kzfhd4afC3SJZB6tXRRPYt">
            Problemet hotar alltså både laxbeståndet och laxfiskarna.
          </p>
          <p xml:id="i-K82ZmBH12fjeUCLTqhSA1Z">
            Detta hanteras inte av regeringen i propositionen. I dag finns
            begränsningar för vilka redskap som fritidsfiskare får använda.
            Dessa begränsningar gäller inte enskilda vatten. Det innebär att
            ägare till enskilt vatten kan låta andra fiska på deras vatten
            bara de märker redskapen med vattenägarens namn. Fisken säljs
            sedan svart.
          </p>
          <p xml:id="i-BEFkDuaqXWb8um7sxLcuof">
            Vi menar att det är beklagligt att regeringen inte tagit tag
            i detta problem. Detta trots att Fiskeriverket i sitt remissvar
            till Fiskelagsutredningen 1 lämnat ett förslag på hur detta skulle
            kunna regleras. Verket har föreslagit en 7b§ i fiskelagen som
            reglerar fiske på enskilt vatten.
          </p>
          <p xml:id="i-PqhSzDwQLBcmVV1p78mFsF">
            Vi menar liksom Fiskeriverket att redskapsbegränsningar för fritidsfisket
            ska gälla samtliga enskilda vattenområden där fritidsfiske får
            bedrivas. Riksdagen bör tillkännage som sin mening till regeringen
            att den ska återkommer med ett lagförslag som stoppar detta svartfiske
            genom att göra begränsningen av redskapsanvändningen generell
            för fritidsfisket. Undantaget för enskilt vatten ska tas bort,
            menar vi.
          </p>
          <head xml:id="i-ALVEg4dz3mKkrWbWcyXpmo" type="h2">
            Fisketurismen och småskaligt fiske
          </head>
          <p xml:id="i-7ioDT8qXSnFSPEqehHUpR3">
            Runt våra kuster bedrivs småskaligt fiske som skapar råvaror
            till hög kvalitet till lokala restauranger och butiker, rökerier
            och fiskberedning. Vi menar att dessa företagare som ofta har
            fisket som bisyssla har hamnat utanför diskussionen om fiskets
            överlevnad. Dessa skapar jobb och utgör också ett viktigt bidrag
            för lokal turism. Här måste vi politiskt se till att dessa företag
            har rimliga villkor och förutsättningar.
          </p>
          <p xml:id="i-UuyxnFKSDUfySwYTYi76ii">
            En verksamhet som blir viktigare är den så kallade fisketurismen.
            Vi tror att Sverige har bra förutsättningar att få fler företag
            som satsar på fisketurism. Detta menar vi att regeringen missat
            att bejaka. Det är en verksamhet som ger jobb och inkomster till
            små kustsamhällen.
          </p>
          <p xml:id="i-7tFETXRHQZURzrX5Y74VGY">
            Regeringen föreslår i propositionen att en möjlighet till ett
            undantag för redskapsbegränsningen införs för fisketuristföretag.
            Det gör det möjligt för företagen att t.ex. använda redskap utan
            de begränsningar som finns för privat fiske.
          </p>
          <p xml:id="i-EDXzBfQjGv1PtE7FwV5TfG">
            Vi menar att detta är en krånglig omväg och vi har ett annat
            förslag. Istället borde fisketuristföretagen som ett alternativ
            till att söka undantag ges möjlighet att skaffa en licens för
            sin verksamhet. Möjligen en särskild licens för fisketuristföretag
            eller någon av de två typer av licens som regeringen föreslår
            i propositionen. Regeringen får i beredningen bedöma vad som är
            mest lämpligt enligt EU-rätten. Detta skulle göra att företagen
            slipper gå omvägen om ett undantag men det skulle också göra det
            möjligt för dem att rapportera in den fisk som fångas samt sälja
            fångst om de så önskar. Detta bör riksdagen tillkännage för regeringen.
          </p>
          <head xml:id="i-89xWjTCU4nbNkzrPrm1tdM" type="h2">
            Yrkeslicenser för juridisk person
          </head>
          <p xml:id="i-T4UhDJg8WViLxKEJUPmXtk">
            Regeringen föreslår att en fiskelicens ska kunna innehas av en
            juridisk person.
          </p>
          <p xml:id="i-7JYVAaHDZ2vEsYnxXfCqBD">
            Vi delar Fiskelagsutredningens konstaterande att det nuvarande
            systemet kan tyckas vara alltför stelbent. Ett flexibelt system
            vore mer modern. Vi konstaterar också att det kan finnas komplikationer
            med EU-rätten om Sverige skulle behålla nuvarande system.
          </p>
          <p xml:id="i-LopDzrpdHbG5sVxwqV39xY">
            Samtidigt är vi oroade för vilka konsekvenser förslaget får.
            Många av remissvaren konstaterar att förslagets konsekvenser inte
            är tillräckligt utredda. Flera remissvar är kritiska till förslaget
            som de menar leder till utländsk inblandning och därmed drabbar
            arbetstillfällen i de lokala kustnära fisket.
          </p>
          <p xml:id="i-52SmQAi411v2yN1bEGstAj">
            Vi menar att det är en grundläggande norm i den gemensamma fiskeripolitiken
            i EU att svenska kvoter används av svenska fiskare.
          </p>
          <p xml:id="i-89p8DSZ6xKaLMoZQv5oFVg">
            Regeringen väljer att citerar Fiskeriverkets remissyttrande om
            att förslaget skulle bidra till ett mer lönsamt småskaligt fiske.
            Det finns emellertid inte någon grundad bedömning av detta varken
            i remissvaret från Fiskeverket eller i propositionen. De bedömningar
            som Fiskeriverket gör rör det svenska fisket generellt och inte
            det småskaliga.
          </p>
          <p xml:id="i-X52UZERUwSTcYuQWzBDidt">
            Enligt 30 § fiskelagen får yrkeslicensen bara beviljas om fisket
            har anknytning till svensk fiskenäring. Men den bestämmelsen handlar
            bara om hur fisket ska bedrivas, inte av vem. Hav- och vattenmyndigheten
            ska pröva om fångster från den sökande landats i Sverige, om sökandes
            fiskefärder utgår från svensk hamn m.m.
          </p>
          <p xml:id="i-PRaNriij9BmuZPzc4JHtKG">
            Men vi menar att förslaget kan undergräva principen om att svenska
            kvoter ska gå till svenska fiskare. Detta genom att juridiska
            personer t.ex. genom ägande i flera led eller andra komplexa ägandelösningar,
            kan kringgå systemet och göra att utländska intressenter tar över
            de svenska kvoterna. Därmed riskeras att utkomstmöjligheterna
            i de svenska kustsamhällena minskas. Det finns också en risk menar
            vi att Hav- och vattenmyndigheten kommer att få svårt att pröva
            om sökande har den anknytning till svensk fiskenäring som krävs.
          </p>
          <p xml:id="i-RVydM9tuwWf8B9oV8G2FLW">
            Vi menar att regeringen behöver analysera och följa utvecklingen
            noga för att se vilka konsekvenser förslaget får för näringen.
          </p>
          <p xml:id="i-DynGcjV1SkLTz6Fsqvnpoy">
            Vi ser också behov av att stärka möjligheten för kustsamhällena
            att leva vidare och att fisket utgör en möjlig försörjning. Framför
            allt är det viktigt för de unga som vill satsa på yrket. Därför
            menar vi att Havs- och vattenmyndigheten bör få i uppdrag att
            vid fördelning av fiskelicenser särskilt beakta de sökande som
            har potential att försörja sig på heltid med fisket.
          </p>
          <head xml:id="i-A8bodMRW78mHNYm9NE81dx" type="h2">
            Natura 2000 områden
          </head>
          <p xml:id="i-XEx5X745ZJaFHtBVq2zCxz">
            För verksamheter eller åtgärder som på ett betydande sätt kan
            påverka miljön i ett Natura 2000-område fordras tillstånd från
            länsstyrelsen eller – om verksamheten i sig fordrar tillstånd
            eller dispens enligt miljöbalken – den tillståndsmyndighet som
            normalt ska pröva verksamheten, ofta miljödomstolen.
          </p>
          <p xml:id="i-SQNERJMCC2tsm2HNfw52hW">
            Vi menar att den som utövar fiske i Natura 2000-områden eller
            nationalpark behöver särskild kunskap om detta. Det behövs utbildning
            i de unika lokala och biologiska förutsättningarna för området.
            Vi menar här en kortare utbildning som med fördel kan arrangeras
            av länsstyrelsen. Regeringen bör uppdra till Hav- och vattenmyndigheten
            att tillsammans med berörda länsstyrelser utarbeta ett sådant
            krav.
          </p>
          <head xml:id="i-UE7G8DKdJrHULgaaD9BsQB" type="h2">
            Överlåtbara/försäljningsbara fiskerättigheter
          </head>
          <p xml:id="i-WpVipSqm6wYs1pMPg6U37w">
            Idag finns idag möjlighet till överlåtbara fiskerättigheter i
            det pelagiska fisket. Regeringen föreslår nu att det införs en
            möjlighet för regeringen att besluta om överlåtbara fiskerättigheter
            i annat fiske än det pelagiska.
          </p>
          <p xml:id="i-VbXsiTqgSdAPiajxMxgHvP">
            Vi har inget emot systemet med överlåtbara fiskerättigheter.
            Men vi delar den oro som uttrycks i en del remissvar kring den
            svenska fiskenäringens framtid, risken för ägarkoncentration samt
            påverkan på miljön och fiskebestånden som överlåtbara och försäljningsbara
            fiskerättigheter kan få.
          </p>
          <p xml:id="i-Rq6Wup45pc3cUWk1j294zn">
            Vi anser att det behövs fler överväganden innan det kan bli möjligt
            att göra dem försäljningsbara. Därför menar vi att regeringen
            bör utforma förslag till regelverk för att göra de överlåtbara
            fiskerättigheterna försäljningsbara i bred samverkan med myndigheter,
            näringen i varje fiskesegment samt övriga lokala intressenter.
            Regelverket bör ta hänsyn till nationella mål och miljömålet Hav
            i balans och en levande kust och skärgård .
          </p>
        </div>
        <div xml:id="i-Myz9SkCXJHJHzTnBZagf3Z" type="signatureBlock">
          <list xml:id="i-5Aw3uZF6WX4oZgvw37YsKk">
            <item xml:id="i-4HBRkjA2THCHPxkUvjh35H" type="signature">
              Matilda Ernkrans (S)
            </item>
            <item xml:id="i-9eTAR4mmVSmevVWEQp4shE" type="signature">
              Johan Löfstrand (S)
            </item>
            <item xml:id="i-TYknB9wXTV5QJsLhjmavHJ" type="signature">
              Helén Pettersson i Umeå (S)
            </item>
            <item xml:id="i-QQPzZctyKNkyTUBGtZVeW1" type="signature">
              Jan-Olof Larsson (S)
            </item>
            <item xml:id="i-FimPM4pC1ga6qBpDz1hdnu" type="signature">
              Sara Karlsson (S)
            </item>
            <item xml:id="i-Bt22fMbNc6M1mjuhJXVuKa" type="signature">
              Pyry Niemi (S)
            </item>
            <item xml:id="i-MZro9ZNPXfgPaGvji8eJiF" type="signature">
              Kristina Nilsson (S)
            </item>
          </list>
        </div>
      </div>
    </body>
  </text>
</TEI>
