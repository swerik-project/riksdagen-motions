<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-KrU-02133">
  <teiHeader>
    <fileDesc>
      <titleStmt>
        <title>Idrott</title>
        <author corresp="i-jzGaaesAq8sGFLrFKnaY8">av Olof Lavesson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2133 av Olof Lavesson m.fl. (M)</title>
          <idno type="rdwebb">H3022133</idno>
          <rs type="number">2133</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H3022133/text</ref>
          <ref type="dokument_url_html">http://data.riksdagen.se/dokument/H3022133</ref>
          <ref type="dokumentstatus_url_xml">http://data.riksdagen.se/dokumentstatus/H3022133</ref>
          <ref type="docx">http://data.riksdagen.se/fil/D1767847-BEBD-4E42-9949-03EFE265677B</ref>
          <ref type="pdf">http://data.riksdagen.se/fil/6E5BC72A-58B8-497C-B0C8-ACB325EC083D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-jzGaaesAq8sGFLrFKnaY8</idno>
            <name>Olof Lavesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XScHuZhUG7vGfDLenjxRiL</idno>
            <name>Saila Quicklund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BG62CjWHzJPrnkPkGYJy9c</idno>
            <name>Eva Lohman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8D1Xb5xvLE2YRWLnmb9hGW</idno>
            <name>Isabella Hökmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QdEYgcNW4dHnGDLGdESXqp" type="signed"/>
        <correspContext corresp="i-QdEYgcNW4dHnGDLGdESXqp">
          <note type="signatory" corresp="i-jzGaaesAq8sGFLrFKnaY8"/>
          <note type="signatory" corresp="i-Evjo9hsKrPvb3KMyegAipb"/>
          <note type="signatory" corresp="i-XScHuZhUG7vGfDLenjxRiL"/>
          <note type="signatory" corresp="i-BG62CjWHzJPrnkPkGYJy9c"/>
          <note type="signatory" corresp="i-8D1Xb5xvLE2YRWLnmb9hGW"/>
        </correspContext>
        <correspAction xml:id="i-4ZWjqpZkehcjcUm9ywSXmY" type="submitted">
          <date when="2015-10-06"/>
          <time when="12:00:09"/>
        </correspAction>
        <correspAction xml:id="i-X3iK9Zn75p7f5QuUsyKJTq" type="referred">
          <date when="2015-10-13"/>
        </correspAction>
        <correspAction xml:id="i-Ue9jBhtya8V5bP5rggVZNG" type="assigned">
          <date when="2016-06-27"/>
          <time when="15:28:35"/>
        </correspAction>
        <correspContext corresp="i-Ue9jBhtya8V5bP5rggVZNG">
          <ref type="assignedTo">Kulturutskottet</ref>
        </correspContext>
        <correspAction xml:id="i-X55oa9nGNEec67ULnkRRja" type="behandlas_i"/>
        <correspContext corresp="i-X55oa9nGNEec67ULnkRRja">
          <ref type="uppgift">2015/16:KrU6</ref>
          <ref type="ref_dok_id">H301KrU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KrU6</ref>
          <ref type="ref_dok_titel">Civila samhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FCtc5kSQ6N38p27b62F2T" type="behandlas_i"/>
        <correspContext corresp="i-FCtc5kSQ6N38p27b62F2T">
          <ref type="uppgift">2015/16:KrU1</ref>
          <ref type="ref_dok_id">H301KrU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Pq4xF6dYKxxWEybaotawDD" type="behandlas_i"/>
        <correspContext corresp="i-Pq4xF6dYKxxWEybaotawDD">
          <ref type="uppgift">2015/16:UbU1</ref>
          <ref type="ref_dok_id">H301UbU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU1</ref>
          <ref type="ref_dok_titel">Utgiftsområde 16 Utbildning och universitetsforskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2133 av Olof Lavesson m.fl. (M)
          Idrott
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Rjwc8aQZQ32n1wWqYWocAB">
            Förslag till riksdagsbeslut
          </head>
          <list style="ol">
            <item xml:id="i-AgLVAqzRYsd8czxf8DRjsi">
              Riksdagen ställer sig bakom det som anförs i motionen om att
              inkludera idrotten inom ramen för fritidshemmens verksamheter
              och tillkännager detta för regeringen.
            </item>
            <item xml:id="i-UxHStgFyrykFkYxQN6nXPg">
              Riksdagen ställer sig bakom det som anförs i motionen om att
              bidra till bättre integration genom fortsatta satsningar på idrottslyftet
              och tillkännager detta för regeringen.
            </item>
            <item xml:id="i-Q3cj5dVQ4rfYSxo36zgJk6">
              Riksdagen ställer sig bakom det som anförs i motionen om att
              nyttja idrottens potential avseende att bidra till bättre folkhälsa
              och tillkännager detta för regeringen.
            </item>
            <item xml:id="i-27NjgS3eDTojpqLcEZ1WNx">
              Riksdagen ställer sig bakom det som anförs i motionen om att
              locka stora mästerskap till Sverige och tillkännager detta för
              regeringen.
            </item>
            <item xml:id="i-R6YV7tna86DNQC3CGXUfes">
              Riksdagen ställer sig bakom det som anförs i motionen om att
              skapa förutsättningar för alla människor att utöva idrott/fritidsaktiviteter
              och tillkännager detta för regeringen.
            </item>
            <item xml:id="i-2rLFm4Wv8XTcKCNcEJq2aT">
              Riksdagen ställer sig bakom det som anförs i motionen om att
              utreda elitidrottens långsiktiga förutsättningar och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-YKkwjMUyGeSZGudigJNHmM" type="h1">
            Motivering
          </head>
          <p xml:id="i-WDA6eT3QcExCnd1f6PfoS7">
            Idrotten är den i särklass största folkrörelsen i detta att 2,6
            miljoner svenskar tillhör ett RF-förbund. Till detta skall ytterligare
            hundratusentals svenskar idrottande utanför RF- förbundens verksamheter,
            exempelvis gym, skate, löpträning och besök i simhallar, räknas
            in. Såväl antalet specialförbund som antalet RF-föreningar ökat
            stadigt, uppdelat på 2,2 miljoner aktiva idrottsutövare, 400 000
            förtroendevalda och 900 000 passiva stödmedlemmar. Ingen annan
            folkrörelse kan mäta sig med idrotten avseende storlek och bredd.
          </p>
          <p xml:id="i-FNw6m7oe2eZQE3svnY9WNg">
            Svensk idrott är till stor del tiotusentals ideellt arbetande
            ledare. Utan deras engagemang skulle svensk idrott förlora sin
            särart. En studie från Uppsala universitet visar att räknat på
            100 kronor i ersättning per timme genererar ideellt arbetande
            idrottsledare ett värde motsvarande 20 miljarder kronor årligen
            till samhället.
          </p>
          <p xml:id="i-8D8Wo2ELhKxdRapLckQqUC">
            Allas rätt till idrott
          </p>
          <p xml:id="i-98ypuZ1NXACHmjwCwx35oq">
            Moderaterna ser idrotten som mycket mer än bara en stunds förnöjelse
            och spänning för utövare och publik. Idrotten fostrar och dess
            betydelse för unga människor som under uppväxtåren söker mening
            och identitet kan inte nog betonas.
          </p>
          <p xml:id="i-Wx7jLo93f1nFWDeRvgyZjR">
            Forskning visar att två av tre barn i åldern 10–18 år idrottar.
            Skillnader kopplat till socioekonomisk och kulturell bakgrund
            är dock stora. Knappt sex av tio utrikesfödda pojkar och inte
            ens hälften av alla utrikesfödda flickor idrottar. Även idrottsutövandet
            i så kallade arbetarklasshem är lägre än hos barn i tjänstemannahushåll.
            Moderaterna ser med oro på detta faktum att barn från ekonomiskt
            utsatta familjer i mindre utsträckning deltar i organiserade fritidsaktiviteter.
            I syfte att förbättra möjligheterna för alla barn att delta i
            bland annat idrottsaktiviteter införde alliansregeringen en fritidspeng
            riktad till barn i hushåll som har haft ekonomiskt bistånd under
            sex månader eller längre. Fritidspengen reglerades i socialtjänstlagen
            och gav en möjlighet till ett bidrag på 3 000 kr per barn och
            år. Regeringens beslut att avskaffa fritidspengen är obegriplig.
          </p>
          <p xml:id="i-HANQFBrW1PYVCdMX6vsM8d">
            Idrottslyftet har under åtta år öppnat nya möjligheter för tusentals
            barn och unga att pröva nya idrottsgrenar. Moderaterna vill bygga
            ut Idrottslyftet och ge det ett ännu tydligare uppdrag mot nyanlända
            barn och ungdomar. Detta att de flesta barn idag går på fritids
            gör att Moderaterna ser möjligheter att inkludera idrotten i denna
            verksamhet. Moderaterna föreslår en samverkan mellan fritidshemmen
            och Skolidrottsförbundet i form av förbundets föreningar. På sikt
            skall Skolidrottsförbundet ges möjlighet att bygga upp den verksamhet
            som krävs för att kunna erbjuda alla barn fysisk aktivitet efter
            egen förmåga.
          </p>
          <p xml:id="i-DqJXcxKJxJHsMUjgeyuyp2">
            Moderaterna vill bygga en idrott där som är bred och har en mångfald
            som lockar människor genom hela livet. Det är positivt att idrotten
            får en mer framskjuten ställning i diskussionen hur vi bäst integrerar
            barn och unga i samhället. Idrotten bidrar positivt till arbetet
            med att göra samhället mer jämställt, tryggare och tolerant. Moderaterna
            vill att kommunerna ska ta större ansvar för att säkra förutsättningarna
            för både flickor och pojkar, liksom barn och ungdomar med särskilda
            behov att kunna utöva idrott.
          </p>
          <p xml:id="i-59H8mECmV6Pdop1kfHGMEX">
            Studier pekar på att hbt-personer i mindre utsträckning deltar
            i någon idrott. Andelen unga hbt-personer i åldern 16–20 år som
            deltar i någon idrottsförenings verksamhet är bara 28 procent,
            jämfört med 43 procent bland unga heterosexuella och unga cispersoner.
            Störst är skillnaden bland killar (Ungdomsstyrelsen 2011). Unga
            hbt-personer ska kunna delta i idrotts- och föreningsliv utan
            att möta fördomar och diskriminering.
          </p>
          <p xml:id="i-5CCL88hNn26DBookGgghDi">
            För de grupper av ungdomar som rör sig i riskzonen att hamna
            i ett permanent utanförskap kan en idrottsledare vara den direkta
            skillnaden mellan ett liv i missbruk och kriminalitet och ett
            ordnat socialt liv. Barn med trasslig skolgång och trasiga hemförhållande
            löper en större risk att hamna i permanent utanförskap som vuxen.
            Detta ökar risken för att hamna i missbruk, livslångt bidragsberoende
            och brottslighet. Erfarenheter visar att bland annat idrottsledare
            har en förmåga att motivera barn och ungdomar att ta ansvar och
            tro på framtiden. Det finns många exempel på barn och ungdomar
            som misskött sin skolgång men sedan, när de kommit i kontakt med
            en idrott, förmår att ta ansvar när det gäller träning, kost,
            tider och sömn. Den tydlighet gällande krav som ledare inom idrotten
            förmedlar får ofta direkta konsekvenser för den unges syn på sig
            själv och på livet och landar många gånger i insikten att ett
            gott liv som vuxen förutsätter en egen ansträngning i form av
            studier och ansvarstagande.
          </p>
          <p xml:id="i-RaRxbWQgkUoPrQUnUenZFk">
            Idrottens potential är stor men varje klok idrottspolitiker bör
            slå vakt om idrottens självständighet. Idrottspolitiska förslag
            skall aldrig överarbeta eller i allt för hög grad försöka detaljstyra
            idrottens innehåll. Med rätt förutsättningar har idrotten potential
            att i ännu högre grad bidra i arbetet mot integration, jämställdhet
            och i det brottsförebyggande arbetet.
          </p>
          <p xml:id="i-VY6MGp3v9LtyfbF7XY6m2A">
            Idrottens betydelse för folkhälsan
          </p>
          <head xml:id="i-Cy4xRxgQHkdZX3cdjmne9n" type="h1">
            Fysisk inaktivitet och onyttig mat kostar svensk sjukvård sex
            miljarder kronor
          </head>
          <p xml:id="i-TqW2g8bHCkJF6GYpUTPmmN">
            årligen. Många svenskar har en livsstil som allvarligt försämrar
            deras hälsa och livskvalitet. Att vara överviktig som barn riskerar
            att prägla livet som vuxen.
          </p>
          <p xml:id="i-PSKmHeXYis1rr9e8ibSDZw">
            God fysisk hälsa grundläggs i tidiga år. Överviktiga barn blir
            ofta överviktiga som vuxna. Övervikt och fetma är vanligare i
            områden med socioekonomiska problem och låg köpkraft. Även här
            ser vi hur det nya och djupare utanförskapet sätter avtryck. Nya
            Moderaterna vill vara ett parti som ser samhällsproblem och presenterar
            relevanta lösningar för dessa. Vi kan aldrig acceptera att barn
            föds in i sociala mönster som hindrar dem från att leva ett friskt
            liv som vuxna. Kampen mot barnfetma är i detta perspektiv en viktig
            frihetsfråga och idrotten blir i detta sammanhang en bärande del
            av folkhälsoarbetet.
          </p>
          <p xml:id="i-Gmc7KpL6UqCfBhqoWNsNWr">
            Vid sidan av tydliga satsningar på idrottsrörelsen måste budskapet
            att social infrastruktur är viktigt kommuniceras ut till kommunerna.
            Detta att det finns god tillgång till lekplatser, spontanidrottsplatser
            för såväl fotboll som skate, parkour och BMX är långsiktigt viktigt
            för folkhälsan. Dessa anläggningar ger möjligheter för barn och
            ungdomar som inte är föreningsaktiva att kunna röra på sig och
            är inte minst viktigt för unga tjejer som i högre utsträckning
            än killarna väljer att sluta med organiserat idrottande i sina
            tidiga tonår.
          </p>
          <p xml:id="i-YP79xH9V1cQtZ9grQi23Qq">
            Elitidrottens förutsättningar och dess betydelse för tillväxten
          </p>
          <p xml:id="i-HDFkcfVZae2FzKbZFhAAtz">
            Svensk idrott är både bredd och elit. Svensk idrotts internationella
            framgångar är i relation till vårt lands storlek fantastiska.
            Kända svenska idrottsmän som Björn Borg, Zlatan Ibrahimovich,
            Charlotte Kalla, Carolina Klyft och Peter Forsberg är en viktig
            del av varumärket Sverige. Våra internationella stjärnor lockar
            nya generationer barn och ungdomar att satsa på idrott. Få saker
            kan skapa sådan nationell glädje och gemenskap bortom kulturella
            och sociala barriärer som idrottsliga framgångar. Moderaterna
            vill stötta svensk elitidrott så att vi även i framtiden kommer
            att kunna glädjas åt svenska internationella idrottsframgångar.
            Moderaterna vill därför utreda hur elitidrottens långsiktiga förutsättningar
            i en allt större internationell konkurrens kan stärkas.
          </p>
          <p xml:id="i-8JMwHaNKCCqdnMnXfkarwE">
            Elitidrotten skapar förutsättningar för tillväxt och det finns
            indirekta påvisbara nationalekonomiska effekter. Ökade skatteintäkter
            till följd av ökad sysselsättning inom bland annat företag som
            verkar i turismrelaterade branscher är ett exempel på detta. Givet
            detta är det lätt att från politiskt håll lova populära satsningar
            på exempelvis svenska OS- ansökningar med statliga ekonomiska
            garantier i ryggen. Moderaterna tar både i regeringsställning
            och opposition ansvar för Sveriges ekonomi. Alla reformer eller
            utgifter måste finansieras krona för krona. En eventuell svensk
            ansökan till olympiska spel ska prövas i varje enskilt fall och
            utifrån vilken verkan det får för skattebetalarnas pengar. Därutöver
            finns det en lång rad internationella mästerskap som Sverige har
            kapacitet att arrangera utan att behöva statliga ekonomiska garantier
            i mångmiljardsevenemang. Internationella idrottsevenemang är i
            grunden positivt och bidrar både till att stärka svensk idrott
            i stort och samtidigt bidra till tillväxt och jobb. Erfarenheten
            visar att större idrottsevenemang har effekter både före och efter
            själva evenemanget.
          </p>
          <table>
            <row xml:id="i-FTS6vDrFpFtVfuTHM6ZRFa">
              <cell>
                Olof Lavesson (M)
              </cell>
              <cell>
                Cecilia Magnusson (M)
              </cell>
            </row>
            <row xml:id="i-LE5NMTb3aovg5YyPNoPxwH">
              <cell>
                Saila Quicklund (M)
              </cell>
              <cell>
                Isabella Hökmark (M)
              </cell>
            </row>
            <row xml:id="i-6eEAj7HYYsaz2yzKHzQaea">
              <cell>
                Eva Lohman (M)
              </cell>
            </row>
          </table>
        </div>
      </div>
    </body>
  </text>
</TEI>
