<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-01717">
  <teiHeader>
    <fileDesc>
      <titleStmt>
        <title>Behov av att reglera verksamheter som erbjuder estetiska kroppsbehandlingar</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1717 av Jan Lindholm (MP)</title>
          <idno type="rdwebb">H5021717</idno>
          <rs type="number">1717</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5021717/text</ref>
          <ref type="dokument_url_html">http://data.riksdagen.se/dokument/H5021717</ref>
          <ref type="dokumentstatus_url_xml">http://data.riksdagen.se/dokumentstatus/H5021717</ref>
          <ref type="docx">http://data.riksdagen.se/fil/A5157249-61C6-49FD-B9E5-C5DA05AD33C2</ref>
          <ref type="pdf">http://data.riksdagen.se/fil/35FC88DC-E95B-45D8-B675-96B77C8E44D3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3H3VQvsYgEktVoKvMeKA8b" type="signed"/>
        <correspContext corresp="i-3H3VQvsYgEktVoKvMeKA8b">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-3JpB8GZAfa9wjA2twaMzeT" type="submitted">
          <date when="2017-10-03"/>
          <time when="12:53:48"/>
        </correspAction>
        <correspAction xml:id="i-U6YD6bpDFMkBuXjU9w9Svk" type="reviewed">
          <date when="2017-10-03"/>
          <time when="14:41:31"/>
        </correspAction>
        <correspAction xml:id="i-3C1an1u6baxDLEGkZ3QKBT" type="referred">
          <date when="2017-10-13"/>
        </correspAction>
        <correspAction xml:id="i-T7fP27ktaq8y8kS1ZFUzi7" type="assigned">
          <date when="2018-09-25"/>
          <time when="07:57:42"/>
        </correspAction>
        <correspContext corresp="i-T7fP27ktaq8y8kS1ZFUzi7">
          <ref type="assignedTo">Socialutskottet</ref>
        </correspContext>
        <correspAction xml:id="i-BwVkYdBXyV7LjeWM41CMV1" type="behandlas_i"/>
        <correspContext corresp="i-BwVkYdBXyV7LjeWM41CMV1">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EC7pASA4inPUSaj1poiQNQ" type="motHeader">
        <div xml:id="i-K8jt815adJPzc8QSP9vRkx" type="motTitle">
          Motion till riksdagen 2017/18:1717 av Jan Lindholm (MP) Behov
          av att reglera verksamheter som erbjuder estetiska kroppsbehandlingar
        </div>
      </div>
      <div xml:id="i-NQvkpLtFD2pwx5yCE5S6op" type="motBody">
        <div xml:id="i-Frcpe3PNKYyvkqZxUQEwuf" type="motProposal" subtype="förslag">
          <head xml:id="i-Y32LgQ3791rU2nURFeV3qE">
            Förslag till riksdagsbeslut
          </head>
          <list xml:id="i-TB3nX59hA4J11wdyC6XiTH" style="ol">
            <item xml:id="i-YDGMwK875bbaR9nRo9Nk5r">
              Riksdagen ställer sig bakom det som anförs i motionen om ett
              fungerande konsumentskydd och tillkännager detta för regeringen.
            </item>
            <item xml:id="i-WDgjnVVPE8xCWqcJ8cGEao">
              Riksdagen ställer sig bakom det som anförs i motionen om krav
              på utförares försäkringsskydd och tillkännager detta för regeringen.
            </item>
            <item xml:id="i-rgtgqxebxouz5hJNuuNWR">
              Riksdagen ställer sig bakom det som anförs i motionen om behovet
              av att klargöra gränsdragningar för verksamheter som erbjuder
              estetiska kroppsbehandlingar, och detta tillkännager riksdagen
              för regeringen.
            </item>
          </list>
        </div>
        <div xml:id="i-6PT6ykM2rY5JN7FLmMRacs" type="motContent">
          <head xml:id="i-Ra6BH12PH8K7dEpbQwYjUM" type="h1">
            Bakgrund
          </head>
          <p xml:id="i-B5o4pMHkJvjNVLmfSAj5jY">
            Estetiska kroppsbehandlingar, skönhetsoperationer m.m. är ett
            område som växer. Minst 60 000 personer väljer årligen att ta
            de risker det innebär att köpa dessa tjänster. Marknaden är nämligen
            i det närmaste oreglerad och i princip kan vem som helst utan
            några krav på egentlig kunskap öppna en klinik för denna typ av
            åtgärder. Alla typer av kroppsbehandlingar är naturligtvis inte
            farliga men det är många kunder som varje år ångrar sig. Ett inte
            obetydligt antal uppsöker vården för att bli omopererade efter
            ett misslyckat ingrepp i värsta fall av en ren amatör.
          </p>
          <p xml:id="i-P3BDjJfrD5DQXkPMhquuU7">
            För den enskilde innebär det till exempel att man kan känna sig
            lurad. För det allmänna innebär det kostnader som ibland är svåra
            att motivera. Kraven på att denna sektor regleras har länge rests.
            En tidigare utredning (SOU 2015:100) har nyligen varit på remiss
            och fått hård kritik. Något färdigt beslutsunderlag tycks därför
            inte finnas på regeringens bord. Att branschen behöver regleras
            torde det däremot inte råda någon tvekan om; frågan är bara hur.
          </p>
          <head xml:id="i-3XRcZx6qaYb8R9VPmYPQ4e" type="h1">
            Förslag till åtgärder
          </head>
          <head xml:id="i-94wvDBahVPQoLARJv28bhb" type="h2">
            Konsumentskydd
          </head>
          <p xml:id="i-72Q9S12UyDVeC4JcuZdRQN">
            Ett fungerande konsumentskydd för en så kreativ sektor som denna
            är troligen inte så enkelt att utforma utan ett mer omfattande
            arbete med definitioner och gränsdragningar av flera slag. Den
            senaste utredningen (Kroppsbehandlingar – åtgärder för ett stärkt
            konsumentskydd) mötte stort motstånd när den la sitt förslag.
            Ett förnyat utredningsuppdrag, där hänsyn tas i direktiven till
            den kritik som remissinstanserna uttalade, är troligen det enda
            sättet att komma vidare. Tyvärr är det en långdragen process men
            det måste ändå genomföras för att frågan på sikt skall få en fungerande
            lösning. Motionens första förslag är därför att regeringen ännu
            en gång initierar en utredning för ett fungerande konsumentskydd
            på området estetiska kroppsbehandlingar.
          </p>
          <head xml:id="i-9XFz9zQQcK5ZtEQbeSaxc9" type="h2">
            Försäkringsskydd
          </head>
          <p xml:id="i-GKXSxmdgcPisNvVA3KUBcZ">
            Det händer att kunder gör om misslyckade ingrepp mer än en gång.
            Ibland sker det på utförarens bekostnad men ofta är det kunden
            som får stå för merkostnaden eftersom man kan ha olika uppfattningar
            om hur det estetiska resultatet blev. Gränsen för när den här
            typen av ingrepp resulterar i något som kan betecknas som ett
            men eller en skada är inte helt glasklar.
          </p>
          <p xml:id="i-KexmmpbQHvWTTdjEXCS3f2">
            En åtgärd som borde kunna genomföras betydligt snabbare än genom
            en lång utredning är att utforma krav på tillräckligt och tydligt
            försäkringsskydd för de som verkar i denna sektor. Socialstyrelsen
            borde snabbt kunna skriva fram ett förslag på reglering som regeringen
            kan besluta om där utförare av estetiska kroppsbehandlingar definieras
            och krav på försäkringsnivåer för olika typer av åtgärder/ingrepp
            preciseras. En sådan reglering borde mottas positivt av seriösa
            aktörer som troligen redan har försäkringar som gör att de kan
            erbjuda sina kunder trygghet om man inte är överens om resultatet
            eller om något går fel. En sådan reglering måste även peka ut
            en lämplig myndighet som granskar och följer upp så att tillräckliga
            försäkringar finns hos varje utövare. Detta torde även kräva ett
            tillståndsförfarande av någon form. Motionens andra krav är därför
            att fungerande försäkringsskydd skall krävas för tillstånd att
            bedriva estetiska kroppsbehandlingar samt att en myndighet utses
            att lämna dessa tillstånd och även följa upp att kraven efterlevs.
          </p>
          <p xml:id="i-JTYwYnTMEUr14fmeX85jaB">
            Gränsdragningsproblem
          </p>
          <p xml:id="i-YXWW3pnuwZQLS9XRcKEjeV">
            Den allvarligaste kritik som riktades mot den senaste utredningen
            på området bestod delvis i ett ifrågasättande av att injektioner
            och kirurgiska ingrepp skulle legitimeras för denna sektor genom
            förslaget. Ur ett vårdpolitiskt perspektiv har jag full förståelse
            för den ståndpunkten. Den blir även mer begriplig i takt med att
            misstag begås och antalet patienter i den offentliga vården med
            denna bakgrund ökar.
          </p>
          <p xml:id="i-4qHCgTWu1JFvTaFVpDaCiW">
            Här finns ett gränsdragningsproblem som måste tydliggöras. Vilka
            krav skall ställas på lokaler, personal och andra resurser för
            att vissa ingrepp skall vara tillåtna. Uppenbarligen finns här
            ett gränsdragningsproblem som bland annat yttrat sig i att Karolinska
            sjukhuset tagit ett policybeslut om att inte hjälpa vissa patientgrupper
            som har drabbats av komplikationer efter estetiska ingrepp på
            privata kliniker. Min bedömning är att ett sådant beslut i och
            för sig strider mot de grundläggande principerna för den verksamhet
            som Karolinska är satt att bedriva men det faktum att ett sådant
            beslut tas pekar på att här har vi problem som kräver förtydliganden
            genom politiska beslut.
          </p>
          <p xml:id="i-iV6MrYPfZQ1YEgBoiWxLk">
            När det gäller frågan om vad som kan tillåtas och under vilka
            förutsättningar främst när det gäller kirurgi och injektioner
            så får det inte råda någon oklarhet. Riksdagen borde därför uppdra
            åt regeringen att i den utsträckning det krävs reglera villkoren
            för estetiska kroppsbehandlingar som kräver injektioner och/eller
            kirurgiska ingrepp. Det är ett arbete som borde kunna ske i samverkan
            med SKL.
          </p>
          <p xml:id="i-5JjosyJP94awbcyHdDRon3">
            Att förbjuda fria människor i ett fritt samhälle att utsätta
            sig för de risker som kan finnas kopplade till dessa verksamheter
            är självklart inte möjligt. Beslutet på Karolinska om att inte
            hjälpa vissa individer visar dock på att politiken bör försöka
            ge vården stöd när svåra komplikationer eller andra problem inte
            kan lösas inom branschen och individen vänder sig till samhällets
            vård för att få stöd och hjälp. När vårdpersonal ställs inför
            att göra prioriteringar där de upplever att samhället är otydligt
            så blir det även ett arbetsmiljöproblem.
          </p>
          <p xml:id="i-K9gv9kVXeh4YPYaYEGSJRW">
            Det är självklart oerhört svårt att formulera ett gränssnitt
            för ett egenansvar när komplikationer som uppstår vid frivilligt
            tagna risker leder till exempelvis funktionsbrister eller svår
            smärta och ett försäkringsskydd inte visar sig tillräckligt. Det
            är dock tydligt att beslutet på Karolinska visar på behovet av
            åtminstone ett försök från politiken att formulera en ledning
            i den frågan. Riksdagen bör därför uppdra åt regeringen att försöka
            lösa denna svåra fråga. Det har med åren allt oftare blivit ett
            problem för medborgarna att tydligt förstå vad de kan förvänta
            sig för stöd från det allmänna. Det är olyckligt och motiverar
            att regeringen försöker förtydliga detta.
          </p>
        </div>
        <div xml:id="i-LcS79Q9t1QRnq2VaN1R4hx" type="signatureBlock">
          <list xml:id="i-U7fBC6zJaSUew4bDMGX3b9">
            <item xml:id="i-PLWGSQqVfuB2GNnQeNCsU3" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
