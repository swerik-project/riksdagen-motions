<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__148/mot_1956__ak__148-001.pdf"/>
      <fw xml:id="i-AxefmoZw2a1daKxCeq1ZQP">
        4 Motioner i Andra kammaren, nr 148 år 1956
      </fw>
      <div type="motHeader" xml:id="i-MisgwZ6oBjntGzV429EuqB">
        <div type="motTitle" xml:id="i-E9LAWqMNXoGeDZa3mK4y7R"/>
        <div type="motSubmissionInfo" xml:id="i-EfXGEanRp7U2rTeDhZ3BeV"/>
      </div>
      <div type="motBody" xml:id="i-MrEaGjQAbv3TgzpkvHrrZj">
        <div xml:id="i-74dj5eaMEsnsWYKcfvueRb">
          <p xml:id="i-TU4tzGyfQMikyVYAVZTR42">
            Nr 148
          </p>
          <p xml:id="i-UHGPAxRv4rP2L8dssznpBs">
            Av herr Jacobson i Vilhelmina m. fl., om översyn av gällande
            bi- dragsbestämmelser för vatten- och avloppsanläggningar.
          </p>
          <p xml:id="i-9JLjboNyw8MegWiCskYthJ">
            För yttre vatten- och avloppsanordningar finns två statsbidragssystem.
            Det ena handhaves av länsbostadsnämnderna och innebär att bidrag
            (ränte- frilt stående lån) till fastighets förseende med vatten
            och avlopp efter be- hovsprövning kan utgå med högst 75 procent
            av kostnaden, dock högst med 2500 kronor per enfamiljsfastighet.
            Man kan alltså erhålla bidrag med 75 procent på en kostnad av
            högst ca 3 300 kronor. Blir anläggningen dyrare, utgår icke högre
            bidrag än 2 500 kronor. Detta innebär att bidragsprocenten faller
            ju mer anläggningskostnaden överstiger 3 300 kronor. Det andra
            systemet handhaves av väg- och vattenbyggnadsstyrelsen och innebär
            att till anläggning, gemensam för minst fem fastigheter, bidrag
            kan utgå med hänsyn till två faktorer. Den ena är vattenkostnaden,
            vilken med mindre variationer står i direkt proportion till anläggningskostnaden.
            Är denna kostnad låg, utgår inget eller endast ett ringa bidrag.
            Är den där- emot hög, utgår ett proeentuellt stigande bidrag,
            dock att det icke får över- stiga 75 procent av anläggningskostnaden.
            Därjämte har vid bidragstillämp- ningen införts den maximeringen,
            att bidrag icke utgår på kostnad, som överstiger f.n. 1900 kronor
            per invånare inom det av anläggningen betjäna- de området. Detta
            innebär i praktiken, att bidrag i vissa fall utgått med be- lopp
            motsvarande 6 000 å 8 000 kronor per fastighet (beroende på boende-
            tätheten). Emellertid inverkar även den andra faktorn, nämligen
            den eko- nomiska bärkraften inom den kommun, där anläggningen
            utföres. Denna bedömes efter antalet skattekronor per invånare,
            räknat som medeltal för de senaste sju åren med bortseende från
            högsta och lägsta årsvärde. Ju större skatteunderlaget är, desto
            mindre bidrag utgår, och kommuner, vars medelskatteunderlag närmar
            sig 30 skattekronor per invånare, är i huvud- sak avskurna från
            bidrag. Genom penningvärdets fall stiger skatteunder- lagen i
            kommunerna och därmed sjunker siatsbidraget, trots att kommu-
            nernas ekonomiska ställning som regel inte förbättras på grund
            av ökat an- tal skaltekronor. Utgifterna växer nämligen i de flesta
            fall i ungefär samma takt som skattekronorna, och föga eller intet
            blir över för ökade insatser på nya områden. På grund av ökat
            antal skattekronor blir alltså bidragen till gemensamma anläggningar
            mindre och mindre, och bidrag av nyss an- given storlek per fastighet
            torde knappast förekomma längre. De båda bidragssystemen är rakt
            motsatta varandra. Från länsbostads- nämnderna kan man få intill
            75 procent bidrag om anläggningen är billig,
          </p>
          <pb facs="riksdagen-motions-pdf/data/1956/mot_1956__ak__148/mot_1956__ak__148-002.pdf"/>
          <fw xml:id="i-MXFmQpfiRhDm7wBfGs2d1B">
            Motioner i Andra kammaren, nr 148 år 1956 5
          </fw>
          <p xml:id="i-WH9aXqnM8AkupiHAE1pDqe">
            men bidraget blir procentuellt mindre vid dyra anläggningar.
            Från väg- och vattenbyggnadsstyrelsen kan man få bidrag först
            när anläggningen börjar bli dyr, men bidragsprocenten stiger i
            stället ju dyrare anläggningen är intill en gräns, som är ungefär
            tre gånger högre än vid länsbostadsnämn- dernas bidragssystem.
            I syfte att uppnå viss likställighet bör det enskilda bidraget
            höjas från nuvarande 2 500 kronor till 3 500 kronor per enfamiljs-
            fastighet. Att slopa behovsprövningen för enskilda anläggningar
            är även motiverat. Enligt nu gällande bestämmelser utgår statsbidrag
            till gemensamma an- läggningar utan behovsprövning av de enskilda
            intressenternas ekonomiska förhållanden, under det att vid ordnande
            av vatten och avlopp till sådana enskilda fastigheter, där förutsättningar
            för gemensamhetsanläggning sak- nas, behovsprövning skall tillämpas.
            Dessa bestämmelser gynnar tätbebyggelsen under det att befolkningen
            i glesbygderna kommer i en ogynnsam ställning. Förhållandet är
            ju näm- ligen detta, att många planerade gemensamma anläggningar
            icke kan ut- föras på grund av de stora avstånden. I sådana fall
            återstår endast att genom länsbostadsnämnden söka förbättringslån
            med räntefri del, varvid avslag tillämpas därest sökandens beskattningsbara
            inkomst överstiger 5 000 kronor. Det är icke några enstaka fall
            att planerade gemensamma anläggningar icke kan komma till utförande
            på grund av glesbebyggelsen utan i lapp- markssocknarna är antalet
            stort. Inom en av lappmarkskommunerna, Malå i Västerbottens lappmark,
            där ett 20-tal utredningar angående vatten och avlopp till olika
            byar utförts, har det visat sig att flertalet icke kan komma till
            utförande, enär kostnaderna på grund av de betydande avstånden
            mellan gårdarna blir alltför höga. Med stöd av det anförda får
            vi hemställa, att riksdagen måtte i skrivelse till Kungl. Maj:t
            hem- ställa om en översyn av nu gällande bidragsbestämmelser vid
            anläggning av vatten och avlopp, varvid det bör prövas, huruvida
            icke det nuvarande enskilda bidraget bör höjas samt om icke detta
            bidrag, i likhet med vad nu är fallet i fråga om bidrag till gemensamma
            anläggningar, icke bör vara underkastat behovsprövning.
          </p>
          <p xml:id="i-28dVek1LHLESJBsFPLLvLk" type="date">
            Stockholm den 24 januari 1956
          </p>
          <p xml:id="i-B1D6427NLE2emgZYGZr6ES">
            Uddo R. Jacobson Gösta Skoglund E. Oskar Åkerström
          </p>
        </div>
      </div>
    </body>
  </text>
</TEI>
