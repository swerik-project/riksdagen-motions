<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-NU-02389">
  <teiHeader>
    <fileDesc>
      <titleStmt>
        <title>En handelspolitik för tillväxt</title>
        <author corresp="i-PtgVSQS6zzFSG7jQDufZYA">av Tobias Andersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2389 av Tobias Andersson m.fl. (SD)</title>
          <idno type="rdwebb">H9022389</idno>
          <rs type="number">2389</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H9022389/text</ref>
          <ref type="dokument_url_html">http://data.riksdagen.se/dokument/H9022389</ref>
          <ref type="dokumentstatus_url_xml">http://data.riksdagen.se/dokumentstatus/H9022389</ref>
          <ref type="docx">http://data.riksdagen.se/fil/6F91F25A-ABF7-4029-994D-0CB3E2669315</ref>
          <ref type="pdf">http://data.riksdagen.se/fil/F95E7755-D2E4-4B45-AB87-6E0A2667B013</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LCGWxTUYriby1bD1FEFtgn" type="signed"/>
        <correspContext corresp="i-LCGWxTUYriby1bD1FEFtgn">
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-DF6yJMSNGfT6HwisDSi4qz"/>
        </correspContext>
        <correspAction xml:id="i-UuELwCs6zKAi2UkTdZfccG" type="submitted">
          <date when="2021-10-01"/>
          <time when="18:26:18"/>
        </correspAction>
        <correspAction xml:id="i-98kx8Tz5wX3LTKaWgqtX5n" type="reviewed">
          <date when="2021-10-01"/>
          <time when="20:10:53"/>
        </correspAction>
        <correspAction xml:id="i-PKDMyPQDkGdHuHY9oexyt1" type="referred">
          <date when="2021-10-14"/>
        </correspAction>
        <correspAction xml:id="i-YJLAKzHGqqgpEDEEzZ6NLN" type="assigned">
          <date when="2022-10-05"/>
          <time when="11:43:43"/>
        </correspAction>
        <correspContext corresp="i-YJLAKzHGqqgpEDEEzZ6NLN">
          <ref type="assignedTo">Näringsutskottet</ref>
        </correspContext>
        <correspAction xml:id="i-3Ucw8RqFTWpGcm1kVm3Jsp" type="behandlas_i"/>
        <correspContext corresp="i-3Ucw8RqFTWpGcm1kVm3Jsp">
          <ref type="uppgift">2021/22:CU11</ref>
          <ref type="ref_dok_id">H901CU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU11</ref>
          <ref type="ref_dok_titel">Associationsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HUcxFBuTGpWkgeTaTwc1R1" type="behandlas_i"/>
        <correspContext corresp="i-HUcxFBuTGpWkgeTaTwc1R1">
          <ref type="uppgift">2021/22:NU12</ref>
          <ref type="ref_dok_id">H901NU12</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LyAFn6HA9hZK1wYEbyXvY9" type="behandlas_i"/>
        <correspContext corresp="i-LyAFn6HA9hZK1wYEbyXvY9">
          <ref type="uppgift">2021/22:NU19</ref>
          <ref type="ref_dok_id">H901NU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU19</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:2389 av Tobias Andersson m.fl.
          (SD) En handelspolitik för tillväxt
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-4Tpt4Q2gW325SfcJ5tGjVj">
            Förslag till riksdagsbeslut
          </head>
          <list style="ol">
            <item xml:id="i-S6s2UHEB8F7SphRtpLoKcz">
              Riksdagen ställer sig bakom det som anförs i motionen om att
              det behöver göras en konkurrensöversyn och tillkännager detta
              för regeringen.
            </item>
            <item xml:id="i-E8782wwiu5cQ5nxTmh3Spo">
              Riksdagen ställer sig bakom det som anförs i motionen om att
              verka för icke snedvridande konkurrens nationellt och globalt
              och tillkännager detta för regeringen.
            </item>
            <item xml:id="i-HJLmMPj6Au8qbtWJRXK3zi">
              Riksdagen ställer sig bakom det som anförs i motionen om den
              inre marknaden och tillkännager detta för regeringen.
            </item>
            <item xml:id="i-KKRJeGLPBLjmek7CW21r2V">
              Riksdagen ställer sig bakom det som anförs i motionen om att
              en utvärdering bör göras gällande svenska sektorers långsiktiga
              importbehov och tillkännager detta för regeringen.
            </item>
            <item xml:id="i-FKxs94hHPKKcQ3mvPtDMpD">
              Riksdagen ställer sig bakom det som anförs i motionen om att
              stärka svenska exportmöjligheter gällande produkter högt upp i
              värdekedjan och tillkännager detta för regeringen.
            </item>
            <item xml:id="i-BWVBDorhEcJHf1vkBNkM8A">
              Riksdagen ställer sig bakom det som anförs i motionen om att
              Sverige ska verka för en öppen och fri handel samt motverka protektionism
              och tillkännager detta för regeringen.
            </item>
            <item xml:id="i-9N883CFjfL8topCjemTUHw">
              Riksdagen ställer sig bakom det som anförs i motionen om att
              handelsavtal i första hand ska prioritera en real tillväxt för
              den svenska ekonomin och tillkännager detta för regeringen.
            </item>
            <item xml:id="i-H45mLXbiZdG6XKPXk28rXX">
              Riksdagen ställer sig bakom det som anförs i motionen om att
              motverka icke-tariffära handelshinder i handelsavtal och tillkännager
              detta för regeringen.
            </item>
            <item xml:id="i-VaKYfHGPxecdAYCuRG3bWi">
              Riksdagen ställer sig bakom det som anförs i motionen om vikten
              av sociala krav i handelsavtal och tillkännager detta för regeringen.
            </item>
            <item xml:id="i-GbjgChw6cedSk9CJis2azT">
              Riksdagen ställer sig bakom det som anförs i motionen om att
              inkorporera återtagsklausuler i handelsavtalen och tillkännager
              detta för regeringen.
            </item>
            <item xml:id="i-WpBcQf9PqVuzin1vnt3tum">
              Riksdagen ställer sig bakom det som anförs i motionen om handelsavtal
              mellan EU och USA och tillkännager detta för regeringen.
            </item>
            <item xml:id="i-5pmMjgdaULfdCcoKQw58Ng">
              Riksdagen ställer sig bakom det som anförs i motionen om att
              regeringen ska verka för ratificering av Mercosuravtalet och tillkännager
              detta för regeringen.
            </item>
            <item xml:id="i-N3dkrzQnYykaER13sj3QkC">
              Riksdagen ställer sig bakom det som anförs i motionen om att
              inom ramen för EU-samarbetet verka för frihandelsavtal med Taiwan
              och tillkännager detta för regeringen.
            </item>
            <item xml:id="i-BW1hDNocRAXA6GiMmNtMPX">
              Riksdagen ställer sig bakom det som anförs i motionen om att
              Sverige inom ramarna för multilaterala samarbeten ska stå upp
              mot den kinesiska regimen och tillkännager detta för regeringen.
            </item>
            <item xml:id="i-9jAgctVFMnhdnq1So1Trak">
              Riksdagen ställer sig bakom det som anförs i motionen om behovet
              av en granskningsmekanism av utländska direktinvesteringar och
              tillkännager detta för regeringen.
            </item>
            <item xml:id="i-UkVvZDCZNUUXyS4ipTq8rg">
              Riksdagen ställer sig bakom det som anförs i motionen om att
              utreda effekten av kinesiska direktinvesteringar i Sverige och
              tillkännager detta för regeringen.
            </item>
            <item xml:id="i-UKDPBA1o8gBEze8eoDrJrY">
              Riksdagen ställer sig bakom det som anförs i motionen om EU:s
              investeringsavtal med Kina och tillkännager detta för regeringen.
            </item>
            <item xml:id="i-UqkbmyQ5Fgh3MbdbkAYMU3">
              Riksdagen ställer sig bakom det som anförs i motionen om att
              Sverige även fortsatt måste verka för goda handelsrelationer med
              Storbritannien, oaktat deras relation till EU, och tillkännager
              detta för regeringen.
            </item>
            <item xml:id="i-Q6469fAwxazJoak5AS864h">
              Riksdagen ställer sig bakom det som anförs i motionen om att
              Sverige ska verka för en reformering av WTO och tillkännager detta
              för regeringen.
            </item>
            <item xml:id="i-BGv62ZcY7k6iTSTPUTXLhG">
              Riksdagen ställer sig bakom det som anförs i motionen om att
              Sverige ska verka för att Kina inte ska ha orättvisa fördelar
              inom WTO-systemet och tillkännager detta för regeringen.
            </item>
            <item xml:id="i-R9kYc9roobro6t7awg4aQC">
              Riksdagen ställer sig bakom det som anförs i motionen om att
              Sverige ska verka för att WTO:s relation till näringslivet stärks
              och tillkännager detta för regeringen.
            </item>
            <item xml:id="i-Kgcpwqa8cNXZvktgMzzx2b">
              Riksdagen ställer sig bakom det som anförs i motionen om att
              bistå svenska företag i deras medverkan i upphandlingar inom FN
              och tillkännager detta för regeringen.
            </item>
            <item xml:id="i-7qT1vkPkMLRDygjfJZvmiS">
              Riksdagen ställer sig bakom det som anförs i motionen om att
              utreda hur framtida regional exportrådgivning ska kunna upphandlas
              av fristående aktörer och tillkännager detta för regeringen.
            </item>
            <item xml:id="i-FPWwGJaPAHMriVQLfBce7J">
              Riksdagen ställer sig bakom det som anförs i motionen om att
              införa en nationell samordning av medel avsedda för exportfrämjande
              med andra statliga insatser och tillkännager detta för regeringen.
            </item>
            <item xml:id="i-2h6RimswSHKMXRvcs6XbAb">
              Riksdagen ställer sig bakom det som anförs i motionen om att
              utreda hur Business Swedens verksamhet kan stärkas och tillkännager
              detta för regeringen.
            </item>
            <item xml:id="i-CZfNVoQUAx4DTFDi2w3rGU">
              Riksdagen ställer sig bakom det som anförs i motionen om att
              utreda hur Sverige kan identifiera och undanröja gränshindersproblem
              i Norden och tillkännager detta för regeringen.
            </item>
            <item xml:id="i-JirQAjVvp2oJaRQDEU6bnr">
              Riksdagen ställer sig bakom det som anförs i motionen om att
              verka för att regeringen motsätter sig förslaget om hållbar bolagsstyrning
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-XTA2Wa69fxgCAm6V2VA9ho" type="h1">
            Handel
          </head>
          <p xml:id="i-NLsfpyUfHe9tPWDwUTgETm">
            Vi har en positiv syn på en fri och öppen handel med varor och
            tjänster. Handeln minskar protektionism samt förmedlar kontakter
            och kompetens mellan länder och världsdelar. Den globala handeln
            är därmed en stor bidragande faktor till både ökat välstånd och
            minskad fattigdom.
          </p>
          <p xml:id="i-S5KNgVVH35TEP8Cr8ScyFh">
            Vi menar att goda handelsrelationer och konkurrensneutrala multilaterala
            handels­avtal är av största vikt. Detta gynnar bland annat den
            svenska industrin och deras handelspartners som tillsammans står
            för ungefär en femtedel av vår BNP och tre fjärdedelar av exporten
            samt sysselsätter direkt eller indirekt omkring en miljon personer
            och är därmed ryggraden i den svenska ekonomin.
          </p>
          <head xml:id="i-9SUvskR56AhFCYaseVNfRX" type="h1">
            Konkurrensöversyn
          </head>
          <p xml:id="i-QPzNL3wPn9RHbxvdBuyUZF">
            Svensk konkurrenskraft ska stärkas genom en ökad handel. Målet
            är att öka marknads­andelarna, tillväxten och vinstmarginalerna
            för svenska bolag och att detta sker i reella termer med jämförbara
            länder. Det finns dock ett behov av ytterligare faktorer gällande
            konkurrens.
          </p>
          <p xml:id="i-NtFaSPPpp37bpi225TSh8t">
            En total konkurrensöversyn behövs och därmed en genomgång av
            dessa så kallade konkurrensfaktorer. Det är marknadens uppgift
            att se över de egna sektorernas konkur­renskraft; politiken ska
            inte detaljstyra på minsta möjliga nivå. Vi ser dock behovet av
            ytterligare faktorer och en övergripande konkurrensöversyn gällande
            större mätområden i sin helhet, inte minst i de fall svenska företag
            drabbas av onödiga konkurrensnackdelar till följd av politiska
            beslut.
          </p>
          <head xml:id="i-WKWhFjqYLmaFoheXAK4P14" type="h1">
            Den globala konkurrensen
          </head>
          <p xml:id="i-YbY5SGZVMoVCSdGaMHRPwS">
            Sverige som nation måste hela tiden utveckla rätt förutsättningar
            för att vara ett attrak­tivt land för företagande. Vi vill verka
            för sund handel och därmed motsätter vi oss snedvridande konkurrensregler,
            både nationellt och globalt. Sett i ett nationellt perspek­tiv
            kan det handla om att säkerställa att det inte återfinns onödiga
            straffskatter, regler eller avgifter som i en omotiverad utsträckning,
            sett till de faktiska positiva effekterna, hämmar svensk konkurrenskraft
            globalt. Då handlar det om en utförlig konsekvens­utredning vid
            ny lagstiftning, ett effektivt regelförenklingsarbete, en grundprincip
            om att eftersträva miniminivå vid implementering av EU-direktiv
            och i allmänhet en över­syn av övriga skatter, avgifter och byråkrati.
          </p>
          <p xml:id="i-FnMUDnM7PNoFVXhmcMDGVx">
            Ur ett globalt perspektiv ska exempelvis inte stora exportnationer
            och ekonomiskt tunga nationer agera protektionistiskt och ge marknadsstöd
            och snedvridande subven­tioner till sin egen industri. I de fall
            det uppmärksammas bör regeringen påtala proble­men med det för
            att alltid eftersträva en rättvis global handel.
          </p>
          <head xml:id="i-WwgmDNDpmKMNMFx4gFT2Jb" type="h1">
            Frihandel
          </head>
          <p xml:id="i-JshqMeMApCbfRWNH5ozyrq">
            Vi är i grunden positiva till frihandel samt bilaterala och multilaterala
            handelsavtal i sin helhet. Vi anser att Sverige inom såväl EU
            som internationella forum, såsom WTO, ska verka för en öppen och
            fri handel och för att motverka protektionism. Få saker skulle
            skada vår ekonomi mer än om vi och våra handelspartners skulle
            börja begränsa eller på andra sätt förhindra eller fördyra internationell
            handel. Sverige bör föra en frihandels­vänlig linje både som enskild
            nation och inom Europeiska unionen. Sveriges EU-medlem­skap innebär
            att EU har exklusiv befogenhet att stifta handelsavtal som Sverige
            är bundet till, vilket i sin tur godkänns av respektive medlemsland.
          </p>
          <p xml:id="i-JqJNSRTHKTztEXd7274oUn">
            Genom medlemskapet i EU har Sverige tillgång till den inre marknaden
            vilket gagnar Sverige som exportnation. Sverigedemokraterna ser
            värdet i en välfungerande inre marknad med förutsägbara och rättvisa
            regler. Synergieffekterna av en strömlinje­formad marknad ska
            dock alltid vägas mot riskerna med en alltför byråkratiserad inre
            marknad då det riskerar att innebära onödigt kostnadsdrivande
            regelkrångel för svenska företag. Vi motsätter oss också de marknads-
            och handelsfientliga tendenser som på senare tid blossat upp inom
            EU med förslag likt det om ”European Champions”.
          </p>
          <head xml:id="i-NUxVTgKFHCPD6nAVNgh3Rc" type="h1">
            Import
          </head>
          <p xml:id="i-YB32aiV1hiACp7797gLbng">
            Vi ser positivt på import och dess betydelse för den svenska
            konkurrenskraften givet Sveriges roll högt upp i de globala värdekedjorna.
            Allt fler produkter innehåller delar som produceras någon annanstans
            i världen och de värdekedjor detta genererar är naturliga och
            i viss mån positiva, även om geografisk närhet till sina handelspartners
            kan innebära ett mervärde i sig.
          </p>
          <p xml:id="i-6bVGCoAfqupArpyzRhKZQy">
            Svenska företag får ta del av en global marknad med en ökad variation
            av produkter, genom detta ökar konkurrenskraften på inhemsk produktion
            och därmed gynnas även exporten. Dock anser vi att importbehovet
            behöver utvärderas på lång sikt. Politisk instabilitet eller påtryckningar
            i exporterande nationer, länders monopolställningar på vissa produkter
            eller naturliga orsaker kan förändra den globala handelsmarknaden.
            En långsiktig utvärdering bör göras gällande svenska sektorers
            långsiktiga importbehov och stärka den svenska produktionen av
            produkter med betydelse högt upp i de globala värdekedjorna.
          </p>
          <head xml:id="i-Bso39Yrn7pgTYZ4a8qEQ4c" type="h1">
            Export
          </head>
          <p xml:id="i-MhwmtrwqY1XcYwKaa57HZu">
            Utsikterna för svensk konkurrenskraft ser positiva ut och avsikten
            är att fortsatt stärka de svenska exportmöjligheterna genom goda
            handelsrelationer och världsledande produkter och tjänster, högt
            upp i värdekedjan. Vår vision är att fortsätta utvecklingen genom
            att förädla de redan befintliga nationella konkurrensfördelarna
            och därmed stärka Sveriges marknadsandelar samt att ta del av
            nya och växande tillväxtregioner världen över. Vi ser att detta
            gynnar hela den nationella företagskedjan i form av små enskilda
            underleverantörer till större kluster av bolagssamarbeten, så
            kallad dual companionship.
          </p>
          <head xml:id="i-AFGiB2wS54PQfNQmq9K9pk" type="h1">
            Handelsavtal
          </head>
          <p xml:id="i-RJXYbQ73FTpVX4pBwpAq4C">
            Även om frihandel gagnar Sverige på det stora hela bör vi alltid
            verka för att svenska intressen värnas i högsta möjliga utsträckning.
            Detta kan göras genom att till exempel försöka inkorporera sådant
            som stärker svenska komparativa fördelar i avtalen. Det finns
            även ett flertal sektorer inom vilka vi är mer eller mindre världsledande,
            varpå Sverige under förhandlingarna aktivt måste ta ställning
            för dessa. För att ytterligare värde ska skapas som en följd av
            framtida frihandelsavtal bör tillväxtländer och större ekonomier
            prioriteras. Sverige ska vara en tydlig röst inom EU för det fortsatta
            arbetet med ytterligare bilaterala, och multilaterala, frihandelsavtal.
            Utöver frihandelsavtalens konventionella ekonomiska fördelar innebär
            det även en försäkring i händelse av ett fullskaligt handelskrig.
            Vidare bör Sverige förtydliga vikten av att fokus vid framtida
            förhandlingar bör ligga vid att motverka icke-tariffära handelshinder,
            detta eftersom det är mer än tullavgifter och skatter som avgör
            de potentiella fördelarna med ett frihandels­avtal. Extra viktigt
            blir det vid frihandelsavtal med avancerade länder då tullarna
            ofta redan är låga genom WTO.
          </p>
          <head xml:id="i-QZ1cDXsM4WFEFZ4Tk9XPU6" type="h1">
            Sociala krav i handelsavtal
          </head>
          <p xml:id="i-TwukHrQ8fnr1DpRCrDdn3N">
            I samband med att EU knyter fler frihandelsavtal bör vi också
            vara noggranna med att i dem, så långt det är möjligt, upprätta
            krav på ländernas arbete med miljö, demokrati och jämställdhet.
            På det sättet kan unionen stärka både handel och demokratisering,
            samtidigt som biståndsarbetet i motsvarande grad kan begränsas.
            Krav bör också ställas på att stater ska ta emot sina egna medborgare
            i förekommande fall, detta genom att inkorporera återtagsklausuler
            i handelsavtalen.
          </p>
          <head xml:id="i-4a8ehcWddKm6VJ6F3a8GVf" type="h1">
            Handelsavtalet mellan EU och USA
          </head>
          <p xml:id="i-JcsuV5jeebjQkYpr2HJHCv">
            TTIP tycks i nuläget ligga på is. Vi är dock oaktat generellt
            positiva till ett handelsavtal mellan EU och USA. Detta kommer
            att stärka den svenska ekonomin genom borttagan­det av både tariffära
            samt befintliga icke-tariffära handelshinder men även genom att
            förebygga tillkomsten av nya handelshinder. Vi ser positivt på
            USA:s uttalade indika­tioner om transparens, deltagande och ansvarstagande
            och förhoppningen är att fram­tagna standardiseringar styr mot
            redan befintliga handelsmekanismer i WTO:s avtal. I första hand
            bör de områden som har störst möjlighet till regelsamarbete ses
            över, framför att försöka hitta gemensamma nämnare för alla sektorer.
            Dessutom behövs en förståelse för att vissa regelverk är svåra
            att samköra på grund av olika myndighetsstrukturer samt olika
            produktregelverk. Ett initialt grundläggande handelsavtal innehållandes
            de lägst hängande frukterna på området vore önskvärt för att allt
            eftersom bygga vidare på det och inkludera fler områden och detaljer.
          </p>
          <head xml:id="i-6S25kZ1sVPsSa7ctfjWKUq" type="h1">
            Handelsavtalet med Mercosur
          </head>
          <p xml:id="i-KwB5ugygjPFyREPrkA9zYd">
            Mercosur, sydliga gemensamma marknaden, utgör genom sin tullunion
            och dess associerade medlemmar ett av världens största handelsblock.
            Trots att denna marknad idag är förknippad med diverse tariffära
            och icke-tariffära handelshinder är det likväl en viktig handelspartner
            för Sverige och EU. Genom det så kallade Mercosuravtalet kan förutsättningar
            skapas för att den gemensamma handeln ska nå nya nivåer, och bidra
            till skapandet av utökat välstånd inom båda regionerna. Rundorna
            kring avtalet har dock varit kantade av kritik och det är ännu
            inte ratificerat. Regeringen måste tydligt verka för en skyndsam
            ratificering av avtalet.
          </p>
          <head xml:id="i-mjafNxnP9bJvniSnoGAoQ" type="h1">
            Handelsavtal med Taiwan
          </head>
          <p xml:id="i-6MRtNQKyq7QLNvUMqrSpBW">
            Republiken Kina (Taiwan) är som bekant en välmående demokrati
            med nästan 24 miljoner invånare och delar en lång rad centrala
            värderingar med Sverige och västvärlden. Trots detta åsidosätts
            Taiwan återkommande inom det internationella samfundet, inte sällan
            som en konsekvens av Kinas agerande. EU utgör redan idag en viktig
            handelspartner för Taiwan men ett frihandelsavtal skulle möjliggöra
            ytterligare tillväxt i båda regionerna. Regeringen bör därför
            verka för att EU upprättar ett frihandels­avtal med Taiwan.
          </p>
          <head xml:id="i-VfjmSYmpYd1maBeMAnF76C" type="h1">
            Kina
          </head>
          <p xml:id="i-P6nHdwdBZ9PbGdSQoEPPGU">
            Sverigedemokraterna har genomgående motsatt sig Kinas inrikespolitik,
            aggressiva diplomati och generella agerande inom multilaterala
            organisationer. I en separat motion redogör partiet i detalj för
            synen på Kina, men även rent handelsrelaterat återfinns behov
            av åtgärder. Kina och kinesiska bolag har med sina stora ekonomiska
            muskler tillskansat sig stort inflytande och goda utpressningsmöjligheter
            runt om i världen, inte minst i övriga Asien och Afrika men även
            i Europa och Sverige. Detta har i Sverige synliggjorts genom hot
            om, och faktiska ekonomiska, repressalier för Sverige och svenska
            bolag som en konsekvens av legitim och korrekt kritik av regimen
            och dess agerande. Kinas ekonomiska hållhake på omvärlden växer
            i takt med landets tillväxt och utspridning, inte minst genom
            ”Belt and Road”-initiativet – samtidigt som de gynnas på felaktiga
            grunder inom Världshandelsorganisationen. Sverige har inte klarat
            sig undan detta, Totalförsvarets forskningsinstitut har identifierat
            65 svenska bolag med kinesiska ägare.
          </p>
          <p xml:id="i-Y52na8hFfs7nEjaqrG9faH">
            Samtidigt bedriver Kina cyberspionage för att främja sina ekonomiska
            och militära intressen, något Säpo menar på har ökat i Sverige
            de senaste åren. För att kunna stävja denna utveckling och värna
            svenska intressen krävs ett system för granskning av utländska
            direktinvesteringar – något EU stödjer men som svenska regeringen
            hittills inte lyckats få på plats. EU:s tilltänkta investeringsavtal
            med Kina (Comprehensive Agreement on Investment, CAI) bör ses
            i ljuset av den kritik mot regimen som ovan framförts. Det är
            inte oproblematiskt att under naiva omständigheter sluta avtal
            med en part som återkommande bryter mot tidigare avtal de ingått.
            Tajmingen av avtalet kan inte annat än ses som dålig givet de
            rapporter som i närtid kommit om hur regimens förtryck av den
            egna befolkningen, inte minst minoriteter, har tilltagit. Mot
            bakgrund av detta krävs att regeringen verkar för att Kina, efter
            en potentiell ratificering, upprätt­håller sin del av avtalet
            och att europeiska intressen värnas.
          </p>
          <head xml:id="i-QY85grLYJakoySjvE94Qs5" type="h1">
            Brexit och dess konsekvenser
          </head>
          <p xml:id="i-Ln213PgvFCVTkkJ17omekN">
            I juni 2016 förändrades synsättet på det europeiska samarbetet
            i sin helhet då Stor­britannien med klar demokratisk majoritet
            röstade för ett utträde ur EU. Storbritanniens utträde ur EU kommer
            att få mer långtgående effekter för unionens medlemsstater än
            man hittills velat diskutera. Frågan gäller inte bara ekonomi,
            den fria rörligheten och handel, utan den kommer också handla
            om folkrättsliga relationer med andra stater utanför dagens samarbete.
          </p>
          <p xml:id="i-8N9c8KjqJHQVHqcaDB4CFu">
            Storbritanniens suveräna beslut att gå ur EU ska respekteras
            och vi stöttar det brittiska folkets val att lämna unionen. Det
            är positivt att EU och Storbritannien slutlig­en kom fram till
            ett handels- och samarbetsavtal innan årsskiftet 2020/2021. Viss
            osäkerhet kring de framtida handelsrelationerna kvarstår dock
            och exakt vilka konse­kvenser det kommer att få för det svenska
            näringslivet är inte helt säkert. Vi vill därför vara tydliga
            med behovet av en välfungerande handelsrelation till Storbritannien
            inom överskådlig framtid oaktat övriga faktorer.
          </p>
          <head xml:id="i-CNANXVWHKvzzquSTXyFtfr" type="h1">
            Reformera WTO
          </head>
          <p xml:id="i-31TcWvMnDs27nftAJT4gDY">
            Sverigedemokraterna ser vikten i det globala multilaterala handelssystemet
            och anser att Sverige måste verka för att få tillbaka Kina och
            USA till förhandlingsbordet. WTO har länge ansetts vara satt ur
            spel och måste både utvecklas och effektiviseras för att åter
            fylla sin roll för trygghet och enkelhet på den globala marknaden
            – inte minst genom en fungerande tvistlösningsmekanism. I arbetet
            med att modernisera WTO återfinns bland annat behov av att frånta
            Kinas status som u‑land och de fördelar det medbringar. Över­lag
            bör motsvarande fördelar avskaffas i förmån för längre implementeringsperioder
            av WTO:s krav och regelverk för stater som verkligen behöver det.
            Därutöver är WTO i behov av en närmare relation till näringslivet
            genom att exempelvis näringslivsorga­nisationer i högre utsträckning
            ges utrymme att agera remissinstans och bollplank rörande WTO:s
            arbete. Det bör även betonas att WTO särskilt bör blidka små och
            medelstora företagsintressen (SME), därför borde WTO:s arbetsgrupp
            Micro, Small och Medium Enterprises (MSME) kvarstå och deras arbete
            resultera i faktiska initiativ.
          </p>
          <head xml:id="i-SN1MonXbE5rEAXuiVoSdGS" type="h1">
            Upphandlingar inom FN
          </head>
          <p xml:id="i-AiUERmgHZ9QEpm27NjkNg6">
            Trots att Sverige tillhör världstoppen inom en rad, för FN-intressanta,
            områden såsom utvecklingen av medicinteknik och klimatinnovationer
            är det endast en bråkdel av FN:s upphandlingar som tillfaller
            svenska bolag. År 2018 uppgick den samlade svenska exporten till
            FN-systemet till 47,61 miljoner US dollar, motsvarande 0,25 procent
            av FN:s totala upphandling. Därmed hamnade Sverige på plats 70
            bland FN:s medlems­länder och innebär en stor potentiell vinst
            för svenska bolag om den svenska andelen ökar. Vilket vore rimligt
            både sett till de högkvalitativa produkter och tjänster svenska
            bolag kan erbjuda och sett till att 0,25 procent kraftigt understiger
            vår andel av FN:s budget. Sverige kan göra mer för att öka vår
            andel av FN-upphandlingarna genom att exempelvis stärka kunskapen
            på området inom svenska handelskamrar, Business Sweden med mera.
          </p>
          <head xml:id="i-5jjzabpq8LHxoq2s8YCww4" type="h1">
            Regionala exportcentra
          </head>
          <p xml:id="i-AhDrHhi3mmiADDxgbSuzqY">
            Initiativet med de regionala exportcentrumen är i grund och botten
            något positivt för att stärka exportmöjligheterna. Men vi menar
            även att det krävs noggrann uppföljning samt att det behöver drivas
            på för att exportcentrumen drivs i en mer entreprenörsmässig anda.
            Det finns regionala och nationella organisationer såväl som företag
            som har goda kunskaper om export och handel. Ett sätt att ta vara
            på denna kompetens är att regering­en utreder hur framtida regionala
            exportrådgivare även ska kunna upphandlas av fri­stående aktörer.
            Det är även angeläget att insatserna inom ramen för exportfrämjande
            samordnas med andra statliga insatser så att insatser inom exportfrämjande
            och t.ex. insatser för näringslivet eller arbetstagarna inte drar
            åt olika håll. Därför bör ett införande av en nationell samordning
            av dessa medel övervägas.
          </p>
          <head xml:id="i-FT5kHEsnFjcDqyvwWYH8SM" type="h1">
            Business Sweden
          </head>
          <p xml:id="i-BbB7hUzbVE8X2nYRbMe9yz">
            Business Sweden fyller en viktig funktion för svenska bolags
            export och utländska bolags investeringar i Sverige. Genom sin
            närvaro i Sverige såväl som runt om i världen utgör de för många,
            inte minst små och medelstora, bolag en möjliggörare av internatio­nella
            affärer. Samtidigt återfinns förbättringspotential, någonting
            som inte minst på­pekats av Riksrevisionen, varför Sverigedemokraterna
            vill se förtydliganden av hur regeringen säkerställer att Business
            Sweden når sin fulla potential.
          </p>
          <head xml:id="i-VsQvf6DYCB3YK4bEUuLzEn" type="h1">
            Nordisk integrering
          </head>
          <p xml:id="i-Rh2cpD4X2HCqxgbjAbigRR">
            Sverigedemokraterna är ett Nordenvänligt parti som återkommande
            påtalat behovet av en fortsatt integrering av regionen, utökat
            samarbete och förbättrade handelsförutsättningar. Detta tål att
            påminnas om i tider när såväl gränsöverskridande handel som arbetspendlare
            drabbats hårt av pandemin. I efterdyningarna av pandemin är det
            extra viktigt att verka för att överbrygga gränshinder mellan
            de nordiska länderna för att möjliggöra en utökad handel länderna
            emellan. Ett steg i detta vore att utreda, identifiera och undanröja
            gränshindersproblem för att stärka utvecklingskraften i gränsregionerna.
          </p>
          <head xml:id="i-2ARsXvmrNUQWHg5jy8ZuD3" type="h1">
            Initiativet Hållbar bolagsstyrning
          </head>
          <p xml:id="i-AFv2wbZoUMe2ea1kap8Cyk">
            EU-kommissionen vill genom initiativet Hållbar bolagsstyrning
            förändra de aktie­bolagsrättsliga reglerna i medlemsstaterna om
            styrelsens sammansättning och uppdrag. Detta ingrepp i äganderätten
            motiveras med godhetssignalerande värdeord likt hållbar utveckling
            och mänskliga rättigheter och en vilja att minska näringslivets
            påstådda kortsiktighet. För alla vänner till den marknadsekonomiska
            modellen utan statlig eller överstatlig inblandning ter sig detta
            förslag ytterst anmärkningsvärt. I praktiken skulle det innebära
            ingrepp i företagens styrning och verksamheter, vilket måste ses
            som ett angrepp mot äganderätten som vi känner den. Något som
            också flertalet näringslivs­toppar betonat i sin kritik mot förslaget.
          </p>
        </div>
        <div type="motSignatures">
          <list>
            <item xml:id="i-FN8JDZ52npwUDbLLj4LVni">
              Tobias Andersson (SD)
            </item>
            <item xml:id="i-Fv3jmaDmFTTGpkUpx4RsSW">
              Mattias Bäckström Johansson (SD)
            </item>
            <item xml:id="i-TA22yA3ZNMyH7XzSDazjk1">
              Eric Palmqvist (SD)
            </item>
            <item xml:id="i-JksXsqrn2HXa4x2FqPvDCY">
              Josef Fransson (SD)
            </item>
          </list>
        </div>
      </div>
    </body>
  </text>
</TEI>
