<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-UU-00319">
  <teiHeader>
    <fileDesc>
      <titleStmt>
        <title>Säkerhetspolitiken</title>
        <author corresp="i-NgCTKqp2fs7ZtdGdg2MLiL">av Karl-Göran Biörsmark m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Säkerhetspolitiken</title>
          <idno type="rdwebb">GP02U319</idno>
          <rs type="number">U319</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GP02U319/text</ref>
          <ref type="dokument_url_html">http://data.riksdagen.se/dokument/GP02U319</ref>
          <ref type="dokumentstatus_url_xml">http://data.riksdagen.se/dokumentstatus/GP02U319</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NgCTKqp2fs7ZtdGdg2MLiL</idno>
            <name>Karl-Göran Biörsmark</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-QqgpadBP4SAf6uA8SRtTMY</idno>
            <name>Runar Patriksson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-JZKa6caqdSKy8yhUyfEJeU</idno>
            <name>Bo Könberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>Elver Jonsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-B12YLjc4N9pB6UubL8rVRi" type="signed"/>
        <correspContext corresp="i-B12YLjc4N9pB6UubL8rVRi">
          <note type="signatory" corresp="i-NgCTKqp2fs7ZtdGdg2MLiL"/>
          <note type="signatory" corresp="i-QqgpadBP4SAf6uA8SRtTMY"/>
          <note type="signatory" corresp="i-JZKa6caqdSKy8yhUyfEJeU"/>
          <note type="signatory" corresp="i-AvtuWmW4WHMDrctQKwDQuR"/>
          <note type="signatory" corresp="i-Gcjbk3nJyjWXPaa2dm3MFR"/>
        </correspContext>
        <correspAction type="referral" xml:id="i-JU1NnGrR2ZQfPrau7KbgaF">
          <date when="2001-10-11"/>
        </correspAction>
        <correspAction type="dismissal" xml:id="i-VVESddnDEryyGJMc67G4RW">
          <date when="2001-10-11"/>
        </correspAction>
        <correspAction type="termination" xml:id="i-FGj4DoBXcLViitE4bvGzXf">
          <date when="2001-10-05"/>
        </correspAction>
        <correspAction type="submission" xml:id="i-Y9EzxRVA3Nrkn8i2ad6v3c">
          <date when="2001-10-05"/>
        </correspAction>
        <correspAction type="numbering" xml:id="i-3H5roDqvVXSU2yXs7DXBxp">
          <date when="2001-10-05"/>
        </correspAction>
        <correspAction type="proposed_referral" xml:id="i-UejMuHAqcZ6FYXkYiGHWwB">
          <date when="2001-10-05"/>
        </correspAction>
        <correspAction type="committee_proposal" xml:id="i-97VkhxYcjbsbHKUZQt3qbx">
          <date when="2001-10-05"/>
        </correspAction>
        <correspAction type="reviewing" xml:id="i-MKsMoJG76GS9iW7iMqype4">
          <date when="2001-10-05"/>
        </correspAction>
        <correspAction type="registration" xml:id="i-W5VThaMWUHBDhDRDTCsbKN">
          <date when="2001-10-05"/>
        </correspAction>
        <correspAction type="assigned" xml:id="i-CwB9CKR9RSFPHadpvdU7co"/>
        <correspContext corresp="i-CwB9CKR9RSFPHadpvdU7co">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_U_0319/mot_200102_U_0319-0001.pdf"/>
      <div type="motHeader" xml:id="i-NJ1dJ65tivVoW9YfVa9UxQ">
        <div type="motTitle" xml:id="i-6R1VX5icgcgCRNr7GzNton"/>
        <div type="motSubmissionInfo" xml:id="i-XFKCTvhCXAFoPdHE4JPQo1"/>
      </div>
      <div type="motBody" xml:id="i-KipNGcgt4bSxtGdUbiKCiZ">
        <div xml:id="i-PX7tZKsm1gk4Vu5tzQ6SSr">
          <p xml:id="i-MHwKJACUrmLCHEq2b3i29o">
            2001/02 mnr: U319
          </p>
          <p xml:id="i-86c2AtBhAd2MuaJ2Ph8shf">
            pnr: fp115
          </p>
          <p xml:id="i-TPHKee75DHgejxNCJyiaXU">
            Motion till riksdagen 2001/02:U319
          </p>
          <p xml:id="i-LX5WhZo8r8vaQTvo4iigDF">
            av Karl-Göran Biörsmark m.fl. (fp)
          </p>
          <p xml:id="i-FXECNTwF5UbFpRR4PiE9AB">
            Säkerhetspolitiken
          </p>
          <p xml:id="i-EyWX3u3Y7JM1og7VmF8Tfo">
            Sammanfattning
          </p>
          <p xml:id="i-CQVtskHDrz24X3KTTBy7Z3">
            Den främsta lärdomen att dra från terroristattacken mot USA och
            dess konsekvenser är att genuin och stabil säkerhet inte kan uppnås
            annat än i gemenskap. En ny svensk säkerhetsdoktrin bör utgå från
            att Sverige aktivt ska bidra till att skapa en alleuropeisk fredsordning.
            Med vårt och övriga Östersjöstaters medlemskap i EU föreligger
            ingen reell neutralitetsoption. Sverige bör snarast möjligt söka
            medlemskap i Nato. Det finns ingen skillnad mellan de förpliktelser
            ett EU-medlemskap innebär och de som ett Natomedlemskap skulle
            innebära. Utvecklingen av den europeiska krishanteringsförmågan
            bör ske i nära samråd och samarbete med USA inom det transatlantiska
            samarbetet. EU:s och Natos successiva utvidgningar är viktiga
            bidrag till att stärka de institutionaliserade strukturer som
            främjar fred och säkerhet i Europa. Rysslands, såväl som Estlands,
            Lettlands och Litauens anslutande till EU och Nato bör därför
            stödjas fullt ut. De amerikanska planerna på ett nationellt missilförsvar
            utgör ett naturligt svar på reella och allvarliga hot, och Sverige
            bör här välja dialog istället för konfrontation.
          </p>
          <p xml:id="i-34ovv68L33ir7CGptGTzjM">
            15
          </p>
          <pb facs="riksdagen-motions-pdf/data/200102/mot_200102_U_0319/mot_200102_U_0319-0002.pdf"/>
          <p xml:id="i-Xfo4qAXLZK5uKkd3Hd1VMU">
            2001/02:U319
          </p>
          <p xml:id="i-B4QYWWPsVYkdX7a9xkF9Lf">
            16
          </p>
          <p xml:id="i-SfHrHuwz2WXA9kBAv3rpya">
            Innehållsförteckning
          </p>
          <p xml:id="i-ErStSzzuXwTzZSyo98f4oX">
            Sammanfattning.. Innehållsförteckning,. Förslag till riksdagsbeslut
            Säkerhetspolitiken inför nya utmaningar. Alliansfriheten och den
            svenska säkerhetspolitiken. Den internationella utvecklingen.
            Europeisk krishantering........ Natoutvidgningen. FOR Kärnvapenutvecklingen
            och missilförsvar.
          </p>
          <pb facs="riksdagen-motions-pdf/data/200102/mot_200102_U_0319/mot_200102_U_0319-0003.pdf"/>
          <p xml:id="i-RcW91ic9ZBZ6EnCL83qG1q">
            Förslag till riksdagsbeslut
          </p>
          <p xml:id="i-PhBvfdCSxLyd65mVHhsRP7">
            10.
          </p>
          <p xml:id="i-3EVyNLTcc1KWsJYBaQfTPU">
            11.
          </p>
          <p xml:id="i-RZKh9fSBx7a6p5p8vMXAnr">
            12.
          </p>
          <p xml:id="i-Sxh7qegmNrj8rLz4KFc36p">
            Riksdagen tillkännager för regeringen som sin mening vad i motionen
            anförs om att den svenska säkerhetspolitiska doktrinen — ”Sveriges
            militära alliansfrihet, syftande till att vårt land skall kunna
            vara neutralt i krig i vårt närområde” — har spelat ut sin roll.
            Riksdagen tillkännager för regeringen som sin mening vad i motionen
            anförs om att Sverige med sitt medlemskap i EU uttryckligen lämnade
            den traditionella neutralitetspolitiken bakom sig. Riksdagen tillkännager
            för regeringen som sin mening vad i motionen anförs om att Sverige,
            som medlem i EU, aldrig kan stå neutralt inför en extern aggression
            mot en annan medlem i EU. Riksdagen tillkännager för regeringen
            som sin mening vad i motionen anförs om att Sveriges framtida
            säkerhet skapar vi tillsammans med andra fria och demokratiska
            stater.
          </p>
          <p xml:id="i-VsSbeW6gtpn7MjjpCgA45C">
            Riksdagen tillkännager för regeringen som sin mening vad i motionen
            anförs om Sveriges deltagande i byggandet av den framtida europeiska
            säkerhetsstrukturen och i internationell kris- och konflikthantering.
            Riksdagen tillkännager för regeringen som sin mening vad i motionen
            anförs om att en ny svensk säkerhetspolitisk doktrin bör utgå
            från att Sverige aktivt skall bidra till att skapa en alleuropeisk
            fredsordning. Riksdagen tillkännager för regeringen som sin mening
            vad i motionen anförs om att i likhet med vad de tre baltiska
            staterna gjort bör Sverige söka medlemskap i Nato. Riksdagen tillkännager
            för regeringen som sin mening vad i motionen anförs om det nya
            Nato. Riksdagen tillkännager för regeringen som sin mening vad
            i motionen anförs om att Rysslands gradvisa normalisering som
            en europeisk demokrati är att välkomna och att det europeiska
            samarbetet inte underlättas av att Sverige, eller andra parter,
            fortsätter att framställa Ryssland som en motpol och ett särfall
            i Europa. Riksdagen tillkännager för regeringen som sin mening
            vad i motionen anförs om att det i praktiken inte är någon skillnad
            mellan de förpliktelser ett EU-medlemskap innebär och de som ett
            Natomedlemskap skulle innebära.
          </p>
          <p xml:id="i-TEtYD9nbQj57afSuHo42mR">
            Riksdagen tillkännager för regeringen som sin mening vad i motionen
            anförs om att det inte finns någon anledning att utgå från att
            ett Natomedlemskap skulle försvaga Sveriges möjligheter att driva
            traditionella svenska ståndpunkter i det internationella samarbetet.
            Riksdagen tillkännager för regeringen som sin mening vad i motionen
            anförs om att det är viktigt att se utvecklingen av en europeisk
            krishanter- ingsförmåga inom ramen för ett nära samarbete med
            USA inom det transatlantiska samarbetet.
          </p>
          <p xml:id="i-QAQPePPDWSVJw6f5g3njgF">
            2000/01:c999
          </p>
          <p xml:id="i-VB13DTDdhyyGgxfBNiwV7F">
            27
          </p>
          <pb facs="riksdagen-motions-pdf/data/200102/mot_200102_U_0319/mot_200102_U_0319-0004.pdf"/>
          <p xml:id="i-3HqgxZgBGHFhsnPNCU429w">
            2001/02:U319
          </p>
          <p xml:id="i-RX54xjz5DYpUfdxyD7d9Mr">
            18
          </p>
          <p xml:id="i-NTniu5KJqkiNkuYaUmf7SW">
            13. Riksdagen tillkännager för regeringen som sin mening vad
            i motionen anförs om att EU:s och Natos successiva utvidgningar
            till att omfatta alltfler av Europas demokratier är viktiga bidrag
            till att stärka de institutionaliserade strukturer som främst
            främjar fred och säkerhet i Europa. 14. Riksdagen tillkännager
            för regeringen som sin mening vad i motionen anförs om att utvidgningarna
            inte bör begränsas vare sig geografiskt eller tidsmässigt, utan
            att alla länder som uppfyller de kriterier som organisationerna
            (EU och Nato) satt upp skall ha tillträde till medlemskap. 15.
            Riksdagen tillkännager för regeringen som sin mening vad i motionen
            anförs om att även Ryssland skall kunna kvalificera sig för medlemskap
            i de säkerhetspolitiska strukturer som i dag växer fram i Europa
            — EU och Nato. 16. Riksdagen tillkännager för regeringen som sin
            mening vad i motionen anförs om att Sverige skall ge de baltiska
            staterna fullt stöd i deras ansökan om medlemskap i såväl Nato
            som EU. 17. Riksdagen tillkännager för regeringen som sin mening
            vad i motionen anförs om att de amerikanska planerna på NMD (National
            Missile Defence)/TMD (Theatre Missile Defence) utgör ett legitimt
            svar på en allt allvarligare utveckling. 18. Riksdagen tillkännager
            för regeringen som sin mening vad i motionen anförs om att Sverige
            genom sitt förhållningssätt till de amerikanska missilförsvarsplanerna
            riskerar att ställas helt vid sidan av.
          </p>
          <p xml:id="i-Kjvat7n4G35oKupidGQS2h">
            Säkerhetspolitiken inför nya utmaningar
          </p>
          <p xml:id="i-8dxJkRam52j8xC1UFJyqd3">
            Terrorattackerna den 11 september mot New York och Washington
            lyfte på ett ofattbart tragiskt och skoningslöst sätt fram de
            nya förutsättningarna för internationell fred och säkerhet som
            råder sedan det kalla kriget upphörde. Under det kalla kriget
            utgjorde konfrontationen mellan supermakterna tillika kärnvapenmakterna
            det ojämförligt största hotet mot vår säkerhet. Idag är hotbilden
            i grunden en annan. Ett i tiden näraliggande exempel är talibanregimen
            i Afghanistan och Usama bin Ladins al Qaida-terrorister, som utgör
            ett allvarligt hot mot såväl USA, Ryssland som Kina, men också
            mot Indien, Iran och Saudiarabien. Men, till skillnad från situationen
            under kalla kriget, kan i kampen mot internationell terrorism
            alla globala och regionala stormakter enas, vilket visats av de
            eniga resolutioner som antagits av FN:s säkerhetsråd veckorna
            efter attentaten mot World Trade Center och Pentagon. Terroristattentaten
            mot USA visar att de ”nya” hoten kan slå till både med massförstörelsevapen,
            som till helt nyligen ansågs vara stormakternas monopol, men också
            med så enkla vapen som vanliga knivar. Hoten ligger inte i teknologinivån
            utan i effekterna av de hänsynslösa attentat som utförs utan förvarning
            mot civila människor och mål. De civila trafikflygplan, som kallblodigt
            flögs rakt in i skyskraporna på Manhattan och det amerikanska
          </p>
          <pb facs="riksdagen-motions-pdf/data/200102/mot_200102_U_0319/mot_200102_U_0319-0005.pdf"/>
          <p xml:id="i-6BNfD7Se8DHxKYPcQQgeS6">
            försvarshögkvarteret, visar inte att diskussionen om hur man
            försvarar sig mot missiler och massförstörelsevapen skulle vara
            fel. De visar däremot att hotbilden är vida mer mångfasetterad
            och kräver ett bredare angreppssätt. Men kanske också att det
            moderna samhället och dess fundament av öppenhet, fri rörlighet
            och allt större beroende av högteknologiska kommunikationsnät
            blivit allt mer sårbart. Framför allt visar terrorattacken mot
            USA att ingen säkerhet kan uppnås annat än i gemenskap. Kampen
            mot terrorismen formas i en allians mellan världens stater. USA
            ser nu tydligare än på länge värdet i att agera inom ramen för
            Förenta nationerna — ett FN som måste bli starkare, mer handlingskraftigt
            och därigenom mer legitimt och trovärdigt som världssamfundets
            samlade företrädare för fred och säkerhet, frihet och mänskliga
            rättigheter. När det öppna, civila, demokratiska samhället utmanas
            samlar sig EU till en enad front tillsammans med USA. Inom Nato
            uttalar dess medlemmar sin unisona lojalitet genom att hänvisa
            till den solidaritet som Artikel 5 i Natofördraget föreskriver.
            Även i svensk debatt förekommer det att nostalgiska neutralitetskramare
            hänvisar till svält, fattigdom och ofred för att förklara varför
            utsatta människors hat riktas mot USA. Men hatet mot USA är snarare
            ett resultat av makthungriga agitatorers hänsynslösa exploatering
            av människors lidande. Grunden för utsatta människors hopplöshet
            är framför allt egna, ofta feodala makthavares hänsynslösa begär
            efter rikedom och makt. Där terroristerna härskar är människor
            dömda till tystnad, osynlighet och frånvaro av rätten att forma
            sina egna liv. Demokrati och respekt för grundläggande mänskliga
            fri- och rättigheter är ett villkor för att människor ska kunna
            ta sig ur maktlöshet och misär. Marknadsekonomi och frihandel
            är vägen till en ekonomisk utveckling som kommer de många människorna
            till del. Krig, ofrihet och fåtalsvälde berikar de redan rika
            och gör de fattiga fortsatt utblottade. Att uttala att vi efter
            den 11 september alla är amerikaner innebär inte att identifiera
            sig med allt vad USA kan stå för. Det innebär att se att den internationella
            terrorismen riktar sig mot grundvalarna för det öppna och demokratiska
            samhälle vi själva valt och vill se allt fler människor runt om
            i världen kunna leva i. I Europa söker sig alla demokratiska stater
            in i ett allt tätare och mer integrerat samarbete såväl på det
            ekonomiska området som när det gäller säkerhet mot inre och yttre
            hot. EU och Nato är för praktiskt taget alla demokratiska stater
            i Europa det naturliga målet för gemensam säkerhet. EU och Nato
            måste utgöra bålverk i kampen för fred, frihet och demokrati och
            därför stå öppna för varje europeisk demokrati som önskar vara
            med och delta på samma villkor. På samma sätt är det viktigt att
            allt fler av världens stater kvalificerar sig för medlemskap i
            världshandelsorganisationen WTO, för att på så sätt integreras
            i det internationella regelverk som detta samarbete
          </p>
          <p xml:id="i-K491K3FzujNhGSs3wMkdU3">
            bygger på.
          </p>
          <p xml:id="i-Rk5d7MupXdPjPLavUhicc9">
            2000/01:c999
          </p>
          <p xml:id="i-N6C1qpoq5cyTkDaHyrWr9f">
            19
          </p>
          <pb facs="riksdagen-motions-pdf/data/200102/mot_200102_U_0319/mot_200102_U_0319-0006.pdf"/>
          <p xml:id="i-PWmeNRqUTNxz1g8cfFDR7f">
            2001/02:U319
          </p>
          <p xml:id="i-471MSXWPMyGJGMmBu5t5jW">
            20
          </p>
          <p xml:id="i-8wzQ845hKaLtMEErMoNE7i">
            Alliansfriheten och den svenska säkerhetspolitiken
          </p>
          <p xml:id="i-ehsKuuEuS6DmuwFEffgLX">
            Den svenska säkerhetspolitiska doktrinen ”Sveriges militära alliansfrihet,
            syftande till att vårt land skall kunna vara neutralt i händelse
            av krig i vårt närområde” har spelat ut sin roll. Vår självklara
            och ovillkorliga solidaritet med andra fria och demokratiska stater
            har kommit till tydligt uttryck efter de tragiska händelserna
            den 11 september. Med vårt medlemskap i EU lämnade vi uttryckligen
            den traditionella neutralitetspolitiken bakom oss. Som medlem
            i EU kan Sverige aldrig stå neutralt inför en extern aggression
            mot en annan medlem i EU. Som medlem av de fria demokratiska staternas
            gemenskap skulle Sverige inte heller kunna stå neutralt vid en
            extern aggression mot någon av våra tre baltiska grannationer.
            En sådan aggression skulle innebära en, möjligen indirekt men
            i alla händelser mycket kraftig, inskränkning av Sveriges säkerhetspolitiska
            förutsättningar. Trots att den militära alliansfriheten idag bara
            är ett faktiskt uttryck för att Sverige inte är med i någon bindande
            försvarsallians ser sig regeringen fortsatt tvungen att på hemmaplan
            förklara varför olika svenska internationella bidrag till att
            förverkliga en alleuropeisk fredsordning inte står i strid med
            alliansfriheten. Detta medför onödiga låsningar och bidrar felaktigt
            till att ge intryck av att alliansfrihet fortfarande skulle vara
            ett övergripande mål i sig för svensk säkerhetspolitik. Vår framtida
            säkerhet skapar vi tillsammans med andra fria och demokratiska
            stater. Det är en följd av att vi tillsammans slår vakt om grundläggande
            gemensamma värden. Det förutsätter ett aktivt svenskt deltagande
            i alla forum som erbjuds såväl i byggande av den framtida europeiska
            säkerhetsstrukturen som i kris- och konflikthantering. De europeiska
            demokratiernas säkerhet har under årtionden garanterats av Nato.
            Detta samarbete mellan USA och Europa är viktigt också i framtiden.
            En ny svensk säkerhetspolitisk doktrin bör utgå från att Sverige
            aktivt ska bidra till att skapa en alleuropeisk fredsordning.
            Sverige ska därför, såsom de tre baltiska staterna gjort, omgående
            söka medlemskap i Nato. I vårt eget närområde skulle det vara
            av stor betydelse för den säkerhetspolitiska situationen om Sverige,
            de tre baltiska staterna och Finland blev medlemmar av Nato i
            nästa utvidgningsomgång. Neutraliteten/alliansfriheten valdes
            av Sverige i syfte att hålla vårt land utanför stormaktskonflikter
            i Europa och särskilt i Östersjöområdet. Med det kalla krigets
            slut, Sovjetunionens upplösning, Rysslands gradvisa normaliser-
            ing som en europeisk demokrati och utbyggnaden av de europeiska
            samarbetsorganen föreligger inte längre det konfliktmönster som
            vår traditionella säkerhetspolitik var avsedd för. Denna mycket
            positiva och välkomna utveckling av Ryssland och dess framtida
            roll i det europeiska samarbetet underlättas inte av att vare
            sig Sverige, Natoländer eller Ryssland självt fortsätter att framställa
            Ryssland som en motpol och ett särfall i Europa. Det vore en djupt
            olycklig demonisering av Ryssland. Under Vladimir Putins
          </p>
          <pb facs="riksdagen-motions-pdf/data/200102/mot_200102_U_0319/mot_200102_U_0319-0007.pdf"/>
          <p xml:id="i-D9V5eePABqDexqvgYhUB5r">
            ledarskap har Ryssland allt tydligare visat att det ser sin framtid
            i ett allt närmare samarbete med det övriga Europa. Huvudsyftet
            att kunna vara neutralt vid en konflikt i vårt eget närområde
            örefaller inte heller vara annat än en rent teoretisk konstruktion.
            Med vårt eget medlemskap i EU och övriga Östersjöstater som fullvärdiga
            medlemmar av EU föreligger ingen reell neutralitetsoption. Vår
            egen säkerhet förutsätter tvärtom solidaritet inom den europeiska
            gemenskapen. Såtillvida är det i praktiken ingen skillnad mellan
            de förpliktelser ett EU-medlemskap innebär och de som ett Natomedlemskap
            skulle innebära. Det rör sig i båda fallen om ömsesidig solidaritet
            mellan Europas demokratier. Regeringen hävdar att våra örpliktelser
            inom EU — formella och reella — inte försvagat Sveriges möjligheter
            att driva traditionella svenska ståndpunkter i det internationella
            samarbetet. Det finns ingen anledning att utgå från att det skulle
            vara annorlunda vid ett svenskt medlemskap av Nato. Det är ytterst
            avhängigt viljan och förmågan hos den svenska regeringen. Sverige
            har givetvis inflytande över gemensamma operationer med Natoländer
            där Sverige också deltar. Vid politiskt mer komplicerade omständigheter
            talar emellertid allt för att fullvärdiga medlemmar av Nato får
            större inflytande än samarbetspartner utanför Nato. Och när det
            gäller Natos fortsatta utveckling från att enbart vara en försvarsallians
            till att vara en av huvudpelarna i europeisk krishantering är
            det givetvis främst en fråga för Natos medlemmar. Den viktiga
            fortsatta utvecklingen av Nato ställer vi oss utanför utan ett
            fullt medlemskap. Det är i det perspektivet en klar motsättning
            i den svenska regeringens budskap att vi bör hålla oss utanför
            Nato p g a att det är en försvarsallians med kärnvapendoktrin
            och å andra sidan framhålla vikten av Natos roll i byggandet av
            den framtida europeiska säkerhetsstrukturen och särskilt USA:s
            fortsatta fysiska närvaro i vårt eget säkerhetspolitiska närområde.
            Den retoriska kullerbyttan syftar enbart till att legitimera traditionell
            svensk benägenhet att föredra att kunna ställa sig vid sidan av
            när det bränner till i vårt eget närområde. I mars 2001 inbjöd
            regeringen riksdagspartierna till överläggningar om Sveriges säkerhetspolitiska
            doktrin. Regeringen valde redan från början att ställa Folkpartiet
            liberalerna utanför samtalen, med hänvisning till att vi inte
            längre slår vakt om alliansfriheten. I stället valde regeringen
            att söka uppnå enighet om formuleringen av Sveriges säkerhetspolitiska
            doktrin med de partier, som ställer sig avvisande till huvuddragen
            i den säkerhetspolitik, vilken regeringen i praktiken sedan flera
            år aktivt för inom ramen för Europeiska unionen, samt i nära samverkan
            med Nato. Dessa partier förordar en fortsatt, av den svenska regeringen
            redan övergiven, svensk neutralitetspolitik. Förutsättningarna
            för regeringens överläggningar har sedan länge visat sig tillhöra
            gårdagen. Sveriges framtida säkerhet formar vi redan idag i praktisk
            handling i gemenskap med andra demokratiska stater.
          </p>
          <p xml:id="i-2duWgp7jJjD3oYbUvyFgAr">
            2000/01:c999
          </p>
          <p xml:id="i-8d8tXp99aGcGhzsvUNaMCt">
            21
          </p>
          <pb facs="riksdagen-motions-pdf/data/200102/mot_200102_U_0319/mot_200102_U_0319-0008.pdf"/>
          <p xml:id="i-A4uNQW9i4jrgkAUA2JZ3Ls">
            2001/02:U319
          </p>
          <p xml:id="i-BszuHRDCfDkv4XGS58iaiv">
            22
          </p>
          <p xml:id="i-gm94RXdzEREiGJhQc6kJM">
            Den internationella utvecklingen
          </p>
          <p xml:id="i-QDg2xo2NVzPBsGWPSmmmsU">
            Europeisk krishantering
          </p>
          <p xml:id="i-5eMYGMvwtb6v6ges6TmNTE">
            Kosovokonflikten våren 1999 visade med all tydlighet på frånvaron
            av verkningsfulla instrument för att hantera kriser med militära
            inslag i Europa. Det blev startskottet för utvecklingen av en
            europeisk krishanteringsförmåga inom ramen för den gemensamma
            utrikes- och säkerhetspolitiken i EU. Europa måste i högre grad
            kunna samla sig till åtgärder av såväl civil som militär karaktär
            för att hantera kriser och konflikter i vårt närområde utan att
            alltid behöva förlita sig på aktiv närvaro från USA:s sida. Däremot
            är det viktigt att se denna utveckling av en europeisk krishanteringsförmåga
            inom ramen för ett nära samarbete med USA inom det transatlantiska
            samarbetet. Varje försök att se dessa ansträngningar som ett sätt
            att hävda Europa mot USA måste kraftfullt motverkas. EU och Nato
            har en fortsatt viktig roll för att upprätthålla fred och därmed
            skapa förutsättningar för en hållbar fredlig samlevnad och utveckling
            på Balkan. Närvaron i Kosovo kommer att behöva fortgå under betydande
            tid. Ännu är det långt kvar innan de institutioner skapats och
            blivit verkningsfulla, som ska möjliggöra fredlig samlevnad mellan
            olika folkgrupper i Kosovo. Det är också en absolut förutsättning
            för att våld och terrorism i Kosovo inte ska tillåtas spridas
            till omgivande stater. Oförmågan att avväpna den forna UCK-gerillan
            i Kosovo är den främsta orsaken till att Makedonien under våren
            och sommaren bringades till randen av öppet inbördeskrig. Denna
            oförmåga kommer nu att kräva en fortsatt krishanteringsnärvaro
            också i Makedonien för överskådlig tid.
          </p>
          <p xml:id="i-NcvWSBj3pSfm7BS6tfeus">
            Natoutvidgningen
          </p>
          <p xml:id="i-qkKHaVEfeQLiDyHvZGY5X">
            EU:s och Natos successiva utvidgningar till att omfatta allt
            fler av Europas demokratier är viktiga bidrag till att stärka
            de institutionaliserade strukturer som främst främjar fred och
            säkerhet i Europa. Det bidrar kraftfullt till att örebygga, möta
            och hantera konflikter såväl inom som mellan stater i Europa.
            Institutionaliserade säkerhetsstrukturer av denna art bidrar till
            att öka öppenheten och förutsägbarheten. Den fortsatta utvidgningen
            bygger på att nya medlemmar uppfyller de kriterier som de båda
            organisationerna örutsätter. Däremot bör ingen bortre gräns vare
            sig geografiskt eller tidsmässigt ställas upp för denna utvidgning.
            Det innebär t ex att också Ryssland, som naturligen hör hemma
            i det nya Europa som nu växer fram, an kvalificera sig för medlemskap
            om och när det så önskar. Estland, Lettland och Litauen har valt
            att söka medlemskap i både EU och ato. Det utomordentligt gynnsamma
            = säkerhetspolitiska — läget i Östersjöområdet skulle ytterligare
            befästas med medlemskap i de båda organisationerna. Det skulle
            skapa både stabilitet och förutsägbarhet också i denna del av
            Europa. Att stödja Estlands, Lettlands och Litauens ansökningar
          </p>
          <pb facs="riksdagen-motions-pdf/data/200102/mot_200102_U_0319/mot_200102_U_0319-0009.pdf"/>
          <p xml:id="i-FiiANzg2GWHXZ1aQExpC4B">
            om medlemskap i såväl EU som Nato gagnar således den säkerhetspolitiska
            utvecklingen i vårt eget närområde. Det bör därför uttryckligen
            stödjas av Sverige. Alltmer talar nu för att Nato vid sitt toppmöte
            i Prag i november 2002 kommer att fatta beslut om inbjudningar
            till en fortsatt utvidgning — denna gång att omfatta också svenska
            grannar i Baltikum. Finland beskriver numera sitt säkerhetspolitiska
            vägval som alliansfrihet ”under rådande förhållanden”. Efter Natos
            toppmöte i Prag kan diskrepansen mellan svensk säkerhetspolitik
            i inhemska doktrinsamtal och praktisk politik därför mycket snabbt
            bli avgrundslik. I Europa är det bara Sverige och Vitryssland
            som för egen del uttryckligen utesluter medlemskap i Nato.
          </p>
          <p xml:id="i-Q8riLwfQiXCrwcMqQf7FX5">
            Kärnvapenutvecklingen och missilförsvar
          </p>
          <p xml:id="i-QURZ3tNcSEqWy4Hk69NDFJ">
            Det är fortsatt mycket angeläget att Sverige medverkar i internationella
            ansträngningar för rustningskontroll och rustningsbegränsningar
            inom kärnvapenområdet. De åtaganden som kärnvapenmakterna gjorde
            i anslutning till icke-spridningsavtalets (NPT) granskningskonferens
            är därför mycket välkomna. Tyvärr finns det anledning att misstänka
            att den främsta orsaken härtill ligger i de indiska och pakistanska
            provsprängningarna 1999, som för de fem kärnvapenmakterna visade
            på de betydande spridningsriskerna med en fortsatt ovilja att
            komma de icke-kärnvapeninnehavande staterna till mötes. Indien
            hörde under en lång rad av år till de pådrivande när det gällde
            att utkräva åtaganden från kärnvapenmakterna. När dessa uteblev
            och den kinesiska kärnvapenupprustningen fortsatte, till icke
            ringa del riktad mot Indien, såg detta land ytterligare skäl att
            beträda den nu inslagna vägen. Det är djupt beklagligt — att kärnvapenmakternas
            långa = förhalning av egna rustningsbegränsande = åtaganden nu
            har = lett = till = ytterligare kärnvapeninnehavare. Riskerna
            med de amerikanska planerna avseende NMD (National Missile Defence)/TMD
            (Theatre Missile Defence) —- om de trots allt skulle förverkligas
            i öppen konfrontation, vilket måste bedömas som mindre sannolikt
            — är betydande inte minst i förhållande till ingångna avtal och
            då främst ABM-avtalet. Å andra sidan bör riskerna med pågående
            kärnvapenrustning i Ostasien och då främst Kina på allvar uppmärksammas.
            Det kinesiska kärnvapenprogrammet är ett växande hot mot en rad
            länder i Asien, som inte har eller tills nyligen har valt att
            inte skaffa egna kärnvapen. Till detta kommer de allt större riskerna
            för spridning av såväl kärnvapen som missiler med lång räckvidd
            till t ex terrorgrupper. De amerikanska planerna på NMD/TMD är
            därför inte tagna ur luften utan ett sätt, om än riskfyllt, att
            svara på en allt allvarligare utveckling. Det går inte att förneka
            att ABM-avtalet avser en helt annan geopolitisk och vapenteknologisk
            verklighet än dagens. ABM-avtalet slöts 1972 mellan USA och Sovjetunionen
            — de enda stater som då bedömdes vara berörda. ABM-avtalet avsåg
            exklusivt dessa två staters kärnvapenhot mot varandra.
          </p>
          <p xml:id="i-PETNqfX8cDHUh2xCxXHsfa">
            2000/01:c999
          </p>
          <p xml:id="i-SDo1p6bZKSv29F8eeLiLbq">
            23
          </p>
          <pb facs="riksdagen-motions-pdf/data/200102/mot_200102_U_0319/mot_200102_U_0319-0010.pdf"/>
          <p xml:id="i-7xv1SH5Af2vEuzS9wuDY4M">
            2001/02:U319
          </p>
          <p xml:id="i-B2KSpjX6dPKQqGeNkBpXHK">
            24
          </p>
          <p xml:id="i-LHT6pwEeB3Fg3HnPWx2imK">
            Idag torde varken USA eller Ryssland (som Sovjetunionens efterföljare)
            utgöra eller se varandra som ett hot i detta avseende. USA:s främsta
            ambition är därför att i samverkan med sina allierade i Europa
            och med Ryssland nå en lösning på frågan om missilförsvarsfrågorna.
            Mycket talar allt mer för att det finns gemensamma amerikanska
            och ryska intressen att hitta en lösning, som tillgodoser båda
            parter. Detta kommer säkerligen att vara ett inslag i den amerikansk-ryska
            dialogen om bl a en fortsatt Natoutvidgning. Även mellan Kina
            och USA förs en dialog om de amerikanska missilförsvarsplanerna,
            som får ses som en del av de framtida amerikansk-kinesiska relationerna.
            Först med Bush-administrationens tillträde i början av året har
            de amerikanska missilförsvarsplanerna på allvar börjat utvecklas.
            Successivt har under året den nya administrationen i Washington
            påbörjat en seriös dialog med sina allierade i Europa och i Stillahavs-Asien
            liksom med Ryssland och med Kina kring dessa frågor. Det förefaller
            som alltfler nu riktar in sig på fortsatt dialog i stället för
            konfrontation. En svensk ”Alleingang”, där den amerikanska politiken
            beskrivs i ordalag som är mer ryska eller kinesiska än dessas
            upphovsmän, kan förvisso ge internationell uppmärksamhet men riskerar
            att ställa Sverige helt vid sidan av.
          </p>
          <p xml:id="i-VvhF811DFo434smy2gSxzD">
            Stockholm den 4 oktober 2001
          </p>
          <p xml:id="i-SCVppBgv8PnTpXDAEB4usJ">
            Karl-Göran Biörsmark (fp) Runar Patriksson (fp) Bo Könberg (fp)
            Eva Flyborg (fp) Elver Jonsson (fp)
          </p>
        </div>
      </div>
    </body>
  </text>
</TEI>
