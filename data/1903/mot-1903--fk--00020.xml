<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1903--fk--00020">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1903/mot_1903__fk__20/mot_1903__fk__20-001.pdf"/>
      <div xml:id="i-Af9cqdq1x5UPHnTVzuR6gB" type="motHeader">
        <div xml:id="i-21EMjw7TVsgtdGLvMH6ok2" type="motTitle"/>
        <div xml:id="i-RQcMLGQsjc5HhuCdhJufhp" type="motSubmissionInfo"/>
      </div>
      <div xml:id="i-UcmFtSnsPvRcnC8fYxSkb4" type="motBody">
        <div xml:id="i-VdV6g3U6Mk8wR37f4ZJaTD">
          <p xml:id="i-2HnGC15m4EvDyiTRNw2Lhx">
            8 Motioner i Första Kammaren N:o 20.
          </p>
          <p xml:id="i-4Ktut5BgFB6gq27eXs5FMm">
            N:o 20.
          </p>
          <p xml:id="i-MsfSRkzK88R12iCFRS9bZ8">
            Af herr Bergström, om anslag för uppgörande af plan till för-
            bättrade kommunikationer i en del af Norrland.
          </p>
          <p xml:id="i-GVyFTbbwSK5YzvFzmGGPK5">
            Till förra Riksdagen inlämnade undertecknad en motion om, att
            på statens bekostnad och försorg få vetenskapliga utredningar
            verk- ställda i och för ett bättre tillgodogörande af skogarnes
            virkestill- gångar. Det utskott, som behandlade motionen, ansåg
            dennas syfte af sådan vikt, att det, i stället för motionärens,
            föreslog nya åtgärder, som snabbare och säkrare skulle leda till
            resultat. På utskottets så- lunda gifna anvisning ingick motionären
            med underdånig ansökan till Kungl. Maj:t, och de myndigheter,
            till hvilka ärendet sedermera remit- terades för utlåtande, ha,
            för så vidt det kunnat utrönas, tillstyrkt ansökan. Under bland
            annat åberopande af nämnda motion begärdes i järn- kontoret, och
            detta tillsatte på grund af denna begäran, strax efter riksdagens
            slut, en kommitté, till hvars förfogande jämförelsevis be- tydande
            penningbelopp ställdes för att åvägabringa utredning angå- ende
            en af frågans praktiska tillämpningar, nämligen kolning. Det sakliga
            intresse, med hvilket sålunda frågan från så många och auktoritativa
            håll omfattats, bör vara en borgen för, såväl att den är af stor
            betydelse, som att den tid nu är inne, då det bör finnas möj-
            ligheter att föra den vidare framåt mot ett önskvärdt mål. De
            åtgärder, som hittills vidtagits, afse dock uteslutande blott
            virkets och dess produkters tekniska behandling, och huru lyckliga
            resultat, som äfven med afseende härå kunna nås, gagna de likväl
            ej, om man icke kan komma åt det virke, som man afser att tillgodogöra.
            För detta ändamål kräfvas ovillkorligen kommunikationer af ett
            eller annat slag.
          </p>
          <pb facs="riksdagen-motions-pdf/data/1903/mot_1903__fk__20/mot_1903__fk__20-002.pdf"/>
          <p xml:id="i-NMmhiK7NJpjg48HzhW3t84">
            Motioner i Första Kammaren, N:o 20. 9
          </p>
          <p xml:id="i-3JvW8wkhSpdnZ1NWbzoToe">
            Visserligen ha vi redan sådana, som naturen själf synes hafva
            anordnat för skogsprodukter, i våra vattendrag, kommunikationsleder
            som äro både billiga att aptera för sitt ändamål och på hvilka
            trafiken kan ombesörjas med relativt ringa kostnader, men med
            någon efter- tanke skola vi dock komma till klarhet om, att dessa
            trafikleder det oaktadt icke äro så fördelaktiga, åtminstone sedt
            från statens synpunkt, som allmänna föreställningen gjort dem
            till. Så till exempel finnes knappast möjlighet att, med dessa
            trafik- leders hjälp, tillgodogöra mer än hälften af den virkesmassa,
            som produceras af skogen, under förutsättning att denna erhåller
            rationell skötsel. Det enda, som kan flottas, äro de afkvistade
            stammarne till större eller mindre groflek, allt efter flottledens
            beskaffenhet, längd och i sammanhang därmed den tid, som virket
            behöfver ligga i vattnet, innan det upptages. Virket sjunker nämligen
            delvis vid flottningen och de gröfre dimensionerna relativt mindre
            än de små, helt naturligt därföre att det dröjer längre, innan
            de bli genomsura. Med de medel- dimensioner på sågtimmer och pappersved
            som ock de afstånd, på hvilka nu flottas, torde sjunkningen kunna
            beräknas till omkring 3 procent, och med en export af cirka 200
            millioner kronors värde skulle detta föranleda en exportminskning
            af 6,000,000 kronor, om allt flottades och medeldimensionen sjönke.
            Som det nu förhåller sig, torde 4,000,000 kronors exportförlust
            ej kunna anses öfverdrifven på grund af vatten- dragens användande
            som transportleder för virke. Men detta användande medför äfven
            andra olägenheter. Det timmer som sjunker stannar i botten af
            vattendragen och uppgrundar dessa, grundvattenytan höjes, marken
            som röner inflytande häraf för- störes och klimatet försämras.
            Det är i allmänhet omärkligt som detta sker, men att så sker lär
            väl ingen med saken bekant betvifla. Ju mindre dimensionerna äro,
            ju större blir som sagdt sjunknings- procenten, så att gallerved,
            toppar och stubbar, om sådant finge släppas i vattendragen, utan
            tvifvel snart skulle helt och hållet uppgrunda dessa, åstadkomma
            öfversvämningar och, där det funnes möjlighet, föranleda, att
            elfvarne skaffade sig nya" fåror. Måhända af lika stor betydelse
            som sammanlagdt både sjunknings- procenten, mark- och klimatförsämringar
            samt att hälften af skogs- produktionens virkesmassa blir omöjlig
            att tillgodogöra är dock, att flottlederna icke kunna användas
            i mera än den riktning, hvari vattnet flyter, och knappast i denna
            ens för någon annan transport än af virke. Härigenom fördyras
            t. ex. drifningskostnaderna, ja det torde knappast öfver hufvud
            för norra Sverige vara öfverdrifvet att säga, att de Bih. till
            Riksd. Prot. 1903. 1 Saml. 2 Afd. 1 Band. 8 Häft. 2
          </p>
          <pb facs="riksdagen-motions-pdf/data/1903/mot_1903__fk__20/mot_1903__fk__20-003.pdf"/>
          <p xml:id="i-SyNjkcRBPa7Bp8ts6mvWsi">
            10 Motioner i Första Kammaren, N:o 20.
          </p>
          <p xml:id="i-VmAWQjXJGow5LzEN9CqYcL">
            fördubblas. Detta är också en ren förlust, hvilken orsakas af
            svåra transporter på lifsförnödenheter till drifningsplatserna,
            tillfälliga anord- ningar af vinterbostäder därstädes och långa
            vägar för folk och dra- gare att färdas från de hem, där det är
            möjligt för dem att existera, och dit, där det tillfälliga arbetet
            gifves. Med i så hög grad för- dyradt arbete följer helt naturligt
            den föreställningen, att såväl skogs- affallet som många andra
            naturtillgångar äro omöjliga att med ekono- misk fördel tillgodogöra,
            och detta hindrar i dubbel måtto den utveck- ling, som våra nuvarande
            ödebygder dock i trots af allt måste gå till mötes. Endast genom
            att skaffa arbetstillfällen, som möjliggöra skogs- markernas jämna
            bebyggande, och som gifva hvarje familj fullständig och lönande
            verksamhet i närheten af sitt hem, kan man, så synes mig praktisk
            erfarenhet påvisa, tänka på Norrlands fullständiga koloni- sation
            med i allo lyckliga följder, och genom skogsaffallets tillgodo-
            görande kunna sådana skapas som fullt passa in i det arbete, hvilket
            fordras direkte för hemmet. Behöfver ej tiden tagas i anspråk
            på vägar från och till arbetet, vet man hvarest arbetskrafterna
            finnas och huru mycket däraf som är att tillgå, då kan arbetet
            också i sin helhet ordnas systematiskt, och i och därmed utföras
            till möjligast billiga pris och detta till allas fördel. Man har
            vant sig vid att betrakta flottlederna såsom uteslutande fördelaktiga
            för landet, och att de haft och ännu ha sin tid, på hvilken de
            i hög grad gagna, är otvifvelaktigt. Därom vittna oförtydbart
            de massor af skog, som genom svåråtkomliga delar af Norrland står
            själf- död af ålder på sin rot utan att ha kunnat blifva till
            ringaste nytta. För de virkesmängder, som genom flottledernas
            befintlighet ha kunnat tillvaratagas, ha stora kapital influtit
            i landet, som möjliggjort företag- samhet och skaffat arbetstillfällen
            i många riktningar. Men tiderna och villkoren för samt möjligheten
            till utvecklingar förändras, och den tid är redan för oss inne,
            då flottlederna icke få betraktas såsom ute- slutande till fördel
            och fyllande hela kommunikationsbehofvet för de landsdelar, som
            de hittills betjänat. Malmerna kunna icke flottas, och man har
            för deras åtkomst ej tvekat att bygga järnvägar. Malmen finnes
            till kända och begränsade kvantiteter, och då den ej återbildas,
            kan man med tämligen stor nog- grannhet, för hvilken ringa förbrukning
            som hälst, beräkna tiden för malmtillgångarnes tömmande, efter
            hvilken tid de för malmens åtkomst byggda kommunikationslederna
            äro för det ändamål de utförts utan användning.
          </p>
          <pb facs="riksdagen-motions-pdf/data/1903/mot_1903__fk__20/mot_1903__fk__20-004.pdf"/>
          <p xml:id="i-ShwjQCCncHyyNCZ18YVYfW">
            Motioner i Första Kammaren, N:o 20. 11
          </p>
          <p xml:id="i-75ZMQfshkhEeS9bJTJmWt4">
            Affallsvirket i Norrlands skogar är af större värde än där befint-
            liga malmtillgångar. Det är en tillgång som återväxer, och återväxten
            rent af befordras med att affallet tillvaratages. Hvad som i kommuni-
            kationshänseende åstadkommes för dettas tillgodogörande upphör
            så- ledes aldrig att gagna afsedt ändamål, utan får undan för
            undan för detta ökadt värde och betydelse. Emellertid ställer
            sig frågan om skogsaffallets tillgodogörande medelst landkommunikationer
            — så vidt det af en icke speciellt fack- man kan bedömas — ej
            oväsentligt annorlunda än frågan om malm- transport. Malmen finnes
            samlad i jämförelsevis stora kvantiteter på bestämda punkter,
            och det gäller under sådana förhållanden blott för dennes åtkomst
            att åstadkomma en järnväg, hvilken har trafikförmåga, motsvarande
            den beräknade malmbrytningen, och som går så rakt mellan af- och
            pålastningsplatserna och med så ringa motlutningar i godstransportriktningen
            som lämpligen ske kan. Annorlunda ställer sig saken gent emot
            skogsaffallet. Detta skall uppsamlas från ojämförligt största
            delen af landets areal, öfver hvilken det är mer eller mindre
            jämt fördeladt, men i alla händelser förekommer i för ringa mängder
            för att kunna direkte uppsamlas till normalspåriga järnvägars
            hållplatser. Sådana järnvägars och hållplat- sers förläggande
            så nära hvarandra, som erfordras för att åtkomma allt affallet,
            skulle nämligen föranleda till kostnader, hvilkas blotta förräntande
            ej skulle vara möjligt åstadkomma med affallets hela värde framme
            vid banan. Här är en utveckling af kommunikatioussystemet, med
            klar blick för de gifna egna förhållandena, utan tvifvel nödvändig,
            och denna utveckling synes böra gå i den riktningen, att det arbetas
            på åstad- kommande af billiga sekundära transportleder, som med
            ekonomisk fördel kunna hopsamla och tillföra de primära, d. v.
            s. normalspåriga järnvägarne, de spridda mindre godsmängderna.
            För att förtydliga meningen må anföras ett exempel. Statens banor
            kosta nu i anläggning c:a 100,000 kronor per kilometer. Blotta
            räntan härå är omkring 4,000 kronor. Antag att skogsaffallet kan
            med ekonomisk fördel transporteras med hästar på 5 kilometers
            afstånd från banan (redan detta torde vara väl långt), så kan
            man sålunda per bankilomoter upptaga affallet från 10 kvadratkilometer.
            Enligt skogskommitterades betänkande torde skogstillväxten i Norrland
            mellan tvärbanorna i medeltal kunna beräknas till en kubik- meter
            per hektar. Härtill kommer !/, kubikmeter af dem ej upp- taget
            aflall, hvadan per bankilometer skulle, som årlig tillgång, vara
          </p>
          <pb facs="riksdagen-motions-pdf/data/1903/mot_1903__fk__20/mot_1903__fk__20-005.pdf"/>
          <p xml:id="i-9z1iqNTHFeaK6bgaQnB8CR">
            12 Motioner i Första Kammaren, N:o 20.
          </p>
          <p xml:id="i-8hhFBYQoPdPnjqUCMduiKy">
            att beräkna 1,333 kubikmeter. Häraf må antagas att hälften kan
            och fortfarande kommer att fottas, hvarföre 666 kubikmeter affall
            skulle återstå att tillvarataga medelst andra kommunikationer.
            Af dessa 666 kubikmeter ved erhålles genom fördelaktigt anordnad
            torrdestillation c:a 200 storstigar kol å 12 kronor = 2,400 kr.
            samt 100 tunnor kon- densationsprodukter å 16 kr. = 1,600 kr.,
            således tillsammans för ett värde af 4,000 kronor, (detta torde
            ändå vara högt beräknadt vid järnvägsstationen), hvilket ju blott
            utgör den ofvannämnda räntan på en normalspårig järnvägs anläggningskostnad.
            Hade man, för affallets uppsamlande, istället användt någon billigare
            transportled, som kostat t. ex. 10,000 kronor i anläggning per
            kilometer — ännu billigare borde till och med kunna åstadkommas'—
            så hade räntan i detta fall blott uppgått till 400 kronor, och
            då för en så liten godsmängd driftkost- naden per viktsenhet gods
            bör ställa sig fullt så låg vid den billigare transportleden som
            vid den dyrare, hade genom en mera lämplig an- ordning en ren
            besparing af 3,600 kronor i produktionskostnad per år uppstått.
            Hvarje dylik besparing är af knappast fullt uppskattad betydelse,
            ty först och främst inbesparas hela det kapital, hvarmed anläggnings-
            kostnaden nedsättes, sedermera minskas den årliga produktionskost-
            naden med räntan på detta kapital. För att en kommunikationsled
            som sådan skall bära sig är det ju nämligen nödvändigt, att trans-
            portintäkterna minst skola uppgå till summan af driftkostnaderna
            och räntan på anläggningskapitalet. Men för trafikanten utgöra
            ju dessa järnvägens transportintäkter endast en del af tillverkningskost-
            naden för godset, som skall transporteras, och i hvilken de ingå
            som en oeftergiflig faktor. I kostnaden för bränslet på förbrukningsplatsen
            ingår transporten, åtminstone hos oss, i allmänhet till en ganska
            af- sevärd del, och i det anförda exemplet, som visst ej ligger
            utom rim- lighetens gränser, är nedsättningen i denna del af tillverkningspriset
            90 procent. Om äfven denna minskade kostnad ej skulle resultera
            i ökad behållning för producenten, så stärker den dock med hela
            sitt belopp konkurrenskraften på den internationella marknaden,
            samt möj- liggör sålunda export och en denna motsvarande kapitalströmning
            från utlandet, hvilken utan ett dylikt nedbringande af produktionskost-
            naden vore omöjlig. Med afseende på transportleder för mindre
            godstrafik, som äro billiga i anläggningskostnad, ha vi redan
            ett rikt material i verksam- het, från hvilken mycken och värdefull
            erfarenhet utan tvifvel är att hämta. Så ha vi olika system af
            banor med räls på marken, från den smalspåriga lokomotivbanan
            till den i en vanlig landsväg inlagda spår-
          </p>
          <pb facs="riksdagen-motions-pdf/data/1903/mot_1903__fk__20/mot_1903__fk__20-006.pdf"/>
          <p xml:id="i-Eo2yfqecDPjBjqsiQaBwwJ">
            Motioner i Första Kammaren, N:o 20. 13
          </p>
          <p xml:id="i-66YNEsDwK2LQ4seCjKmEkc">
            vägen. Med automobilerna är man redan kommen en god bit på väg
            mot en för många behof lämpad landsvägstrafik, utan kostnaden
            ens af räls. Ytterligare ha vi luftbanorna, som för här ifrågavarande
            ändamål torde vara värda synnerlig uppmärksamhet, dels emedan
            de böra kunna utvecklas till särskild billighet i såväl anläggning;som
            drift, dels genom sitt relativa oberoende af terrängförhållanden
            och vinternederbörd. För att emellertid dessa trafikleder skola
            kunna utveckla sig till den prisbillighet som i de festa fall
            torde bli nödvändig, då såväl deras utförande som driften vid
            dem i regel måste bli trafikantens sak, så synes det som om dessa
            banor, i motsats till de primära, där tendenserna gå mot ökad
            bärighet hos såväl öfverbyggnad som rörlig materiel, böra utarbetas
            så lätta som möjligt och sålunda afse långt gående godsfördelning,
            hvilken, då det rör transporten af skogsaffallet eller produkter
            däraf, kan ske utan olägenhet. I sammanhang härmed, och då det
            är fråga om att söka utveckla transportsystemet i en mera speciellt
            för våra förhållanden lämpad rikt- ning, torde böra omnämnas ett
            sätt för bränslebesparing, som i det stora hela ligger mycket
            nära till hands, för den händelse man skulle finna fördel vid
            att fortfarande som kraft för hufvudbanorna använda bränsle. Det
            är att öfvergå till kolvätemotorer i stället för ångmaski- nerna.
            Sådana motorer finnas nu, som äro fullt hållbara och i hvilka
            bränsleåtgången för samma arbete endast är omkring hälften moti
            en lokomotivmaskin. Såsom bränsle för dessa kolvätemotorer borde
            med stor fördel kunna användas de kondensationsprodukter, som
            uppkomma vid skogsaffallets omvandling till kol, och man finge
            då ett bruk för dessa, där de hade mera än det dubbla bränslevärdet
            mot stenkol, och en användning i den utsträckningen, att man ej
            längre behöfde vara rädd för att få dem i för stora kvantiteter.
            Värdet af att för hufvud- kommunikationerna få ett inhemskt, intensivt
            och ringa skrymmande bränsle, och som levererades vid hvarje station,
            torde här ej behöfva framhållas. Möjligen skulle man också kunna
            tänka sig samma drif- kraft för de sekundära transportlederna,
            en sak, som dock hittills torde vara jämförelsevis outredd, men
            som, utvecklad af därför kvalificerade teknici, måhända skulle
            kunna lämna goda resultat både med afseende på en låg driftkostnad
            och en pålitlig drift. | Om det lyckats mig att i hvad jag härofvan
            anfört tydliggöra af huru stor vikt det är för produktionen i
            all framtid att få kommunika- tionerna möjligast billiga, och
            att detta gäller i allt högre grad ju mindre jordens produktionsförmåga
            är, öfver hvilken transportlederna
          </p>
          <pb facs="riksdagen-motions-pdf/data/1903/mot_1903__fk__20/mot_1903__fk__20-007.pdf"/>
          <p xml:id="i-GxGBb7pyA2yjkJMbtqzCPD">
            14 Motioner i Första Kammaren, N:o 20.
          </p>
          <p xml:id="i-GTBd71fgf3qRjb71JAzxe7">
            skola framdragas, så framgår också därur betydelsen utaf att
            frågan om ett sekundärt transportsystem ställes i samband med
            utarbetandet af plan för järnvägskommunikationer mellan våra nordligaste
            tvärbanor. Häraf framgår också att längre tid än vanligt måste
            beräknas för den föregående utredningen, utan hvars resultat man
            riskerar stora och onödiga, produktionen hämmande iutgifter vid
            utförandet; men det framgår äfven att oaktadt den stora, raskt
            stigande budgeten, ja, just till följd af denna vi ej ha råd att
            offra mera tid, innan arbetet kommer till utförande, än som oundgängligen
            kräfves. Vi ligga förut för långt efter kulturfolken i ekonomiskt
            hänseende. Exporten af jordbruks- produkter förminskas med betänklig
            hastighet, utan rimlig utsikt att åter kunna höjas, och vi ha
            ingenting annat att ersätta denna minsk- ning med, ännu mindre
            som svarar mot den stigande importen, än de nu tillgripna malmerna
            och alster af skogen. Skogens värde, som i själfva verket är det
            ojämförligt öfvervägande, betingas till stor del af malmernas
            befintlighet i närheten, men vi exportera malmerna och låta halfva
            virkesproduktionen ruttna på växtplatserna. Staten är landets
            ojämförligt största skogsegare, och dess hufvudsakligaste skogar
            ligga relativt närmast järnmalmstillgångarna. Det borde under
            sådana för- hållanden tillkomma staten i dubbel måtto att åstadkomma
            ändring i rådande tillstånd, dels för den direkta fördel, den
            skulle komma att åtnjuta af att få afkastningen från och på samma
            gång värdet af egna skogar höjdt, dels för den indirekta fördel,
            som tillkommer staten af en uppväxande industri med den ekonomiska
            betydelse för landet, som här är i fråga. Dessutom, om ej värdet
            af den öppna jorden, vår hit- tills mest gifvande kapitaltillgång,
            skall ruineras, så måste en afsätt- ning och en god sådan beredas
            dess produkter inom landet, och hvarest finna sådan, som är naturlig,
            bestående och som vi själfva kunna råda öfver, annat än i en industri,
            hvilken är grundad på landets naturliga resurser och af beskaffenhet,
            att den måste finna marknad? Malmernas förädling är en sådan industri.
            Många länder sakna alla förutsättningar för dess bedrifvande,
            måste köpa dess produkter och köpa dem där de finnas bäst och
            billigast, d. v. s. där bästa förutsättningar gifvas och tillvaratagas
            för dess åstadkommande. Våra ekonomiska utsikter under det nuvarande
            tillståndet, och hvad vi ha att vänta genom att bereda möjlighet
            att tillgodogöra oss hvad som nu förfares i våra skogar för en
            järnförädling, synas verkligen vara af beskaffenhet att mana till
            omedelbar handling. Men om också detta är händelsen, så är det
            ej mindre nödvändigt att arbetet, en gång utfördt, blir till all
            den nytta och fördel både för
          </p>
          <pb facs="riksdagen-motions-pdf/data/1903/mot_1903__fk__20/mot_1903__fk__20-008.pdf"/>
          <p xml:id="i-5bkGfzTiB8KJbW8Q1Nt47h">
            Motioner i Första Kammaren, N:o 20. 15
          </p>
          <p xml:id="i-45Ac7JDaHDwY8CRN3uJUPe">
            staten och den enskilde som är möjligt. För att ett sådant mål
            skall kunna nås, fordras ovillkorligen att en fullständig plan
            för hela Norr- lands förseende med kommunikationer af bästa möjliga
            sakkunniga uppgöres, en plan som i första hand tillgodoser det
            allmännas rätt och fördelar, hvilket dock ej hindrar att äfven
            den enskildes intressen, hvilka ju i mycket sammanfalla med statens,
            äfven uppmärksammas. Man behöfver ej använda någon särskild skärpa
            vid sina observationer på en ej ringa del af våra befintliga järnvägsanläggningar,
            för att finna att de ej uteslutande anlagts med fästadt afseende
            vid statens intressen, hvilka dock måhända i första hand bort
            tillgodoses, på grund af den hjälp staten lämnar till kommunikationernas
            utförande. Helt visst äro flere hundra millioner kronor nedlagda
            på järnvägar som åtminstone delvis konkurrera med hvarandra och
            äro beräknade på att draga trafik, den ena från den andra och
            stora summor nedläggas fortfarande på samma sätt. År det ej ur
            statsfinansiell synpunkt att beklaga, att ett så föga penningestarkt
            land nedlägger så stora summor på detta sätt och i företag, som
            till på köpet ej äro direkt produktiva, utan väl snarare beröfva
            produktionen rörelsemedel, och ligger det icke bra nära till hands
            att tänka sig, det dessa penningar kunnat vara använda till kommunikationer,
            som i sin helhet blifvit mera räntebärande, som mera direkt bidragit
            att öka landets produktion, och som öppnat större om- råde för
            kultur, om man på förhand haft en ur statens intressesyn- punkter
            uppgjord plan för deras anläggande? Att samtliga banor tillkommit
            på grund af fullt riktiga och be- rättigade lokalintressen, torde
            ej kunna bestridas och icke heller att hvar och en af dem är till
            nytta. Detta hindrar dock icke, att upp- fattningen måste bli
            en annan, om man ser saken ur statens intresse- synpunkter, lika
            litet som det kan grumla blicken för de uppenbara orättvisor,
            gom staten rent af stundom tvingas till, genom att ej kunna undgå
            att lemna koncession på en ny transportled, som kän beröfva en
            förut koncessionerad hela dess existens. Endast genom att en plan
            uppgöres och af staten för ett fullständigt och fordringarne för
            en lång framtid fyllande kommunikationssystem kan ett dylikt slösande
            med penningar och sådana orättvisor undvikas, och Norrland mellan
            tvärbanorna är i första hand det område, för hvilket sådant ännu
            dess bättre kan ske. Utförandet blir ju alltid en särskild fråga.
            Att i frågans nuvarande skick göra sig en föreställning om, huru
            en sådan plan för Norrland kan komma att gestalta sig, är gifvetvis
            omöjligt, måhända till och med för en fackman. Men på grund af
            hvad här ofvan anförts bör, som allmänt gällande regel för planen,
          </p>
          <pb facs="riksdagen-motions-pdf/data/1903/mot_1903__fk__20/mot_1903__fk__20-009.pdf"/>
          <p xml:id="i-Tk8Z5QVWjhi5brZhzYNL15">
            16 Motioner i Första Kammaren, N:o 20.
          </p>
          <p xml:id="i-2yzHhtrr38hbdQfRtiMJzi">
            kunna uppställag och vara förståeligt äfven för en icke fackman,
            att bredspåriga järnvägar böra förekomma i så ringa omfattning
            som möjligt, och i hufvudsak dragas längs området, för att mottaga
            de med vattensystemen och de sekundära transportlederna uppsamlade
            skogs- produkterna, således knappast alls läggas med afseende
            direkt på åt- komsten af dessa, utan endast som förbindelseleder
            mellan stora samlade råvarutillgångar och nutida fordringar motsvarande
            exportplatser, be- rörande, i den mån det kan anses fördelaktigt,
            punkter mellan dessa, såsom t. ex. större vattenfall, hvilka kunna
            vara ägnade till tjänst för råvarornas förädling innan dessa hinna
            exportplatserna, eller för kom- munikationernas förseende med
            drifkraft. Att nu söka åvägabringa en enda bredspårig järnväg
            till de befintliga, innan fullständig plan blifvit uppgjord, voro
            som nämndt att riskera byggnadskapitalet och att kanske onödigt
            för framtiden belasta produktionen med dess förräntande. Det intresse
            staten kan hafva utaf att få användning för de vid staten på ena
            eller andra sättet bundna arbetskrafterna och dess be- fintliga
            ändamålet tjänande materiel, som genom Ofotenbanans full- bordande
            torde komma att stå utan verksamhet och användning, böra göra
            ett”arbete nu af här omordade beskafferhet särdeles lämpligt och
            i själfva verket föga betungande för staten. På grund af hvad
            jag härofvan anfört, tillåter jag mig vördsamt hemställa,
          </p>
          <p xml:id="i-gt7h3GCNNiHkuUPZ1HR1y">
            att Riksdagen ställer till Kungl. Maj:ts för- fogande ett förslagsanslag
            af 200,000 kronor, att an- vändas för uppgörande af en plan till
            Norrlands mellan tvärbanorna förseende med kommunikationer, lämpade
            för därvarande förhållanden och behof, närmare an- tydda i motiveringen
            härofvan.
          </p>
          <p xml:id="i-GxcnSFjB64Ts9R6omQYj61" type="date">
            Stockholm den 27 januari 1903. Alb. Bergström.
          </p>
          <p xml:id="i-GDMcig7abbgZeySMDpn4JU">
            STOCKHOLM, ISAAC MARCUS' BOKTRYCKERI-AKTIEBOLAG, 1903.
          </p>
        </div>
      </div>
    </body>
  </text>
</TEI>
