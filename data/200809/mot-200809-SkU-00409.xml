<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00409">
  <teiHeader>
    <fileDesc>
      <titleStmt>
        <title>Insatser mot ekonomisk brottslighet</title>
        <author corresp="i-TNGoE23iJfaY3bMVx88LYe">av Sylvia Lindgren m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Insatser mot ekonomisk brottslighet</title>
          <idno type="rdwebb">GW02Sk409</idno>
          <rs type="number">Sk409</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk409/text</ref>
          <ref type="dokument_url_html">http://data.riksdagen.se/dokument/GW02Sk409</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk409</ref>
          <ref type="doc">http://data.riksdagen.se/fil/68511705-6247-4B34-9BA6-78489A390777</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TNGoE23iJfaY3bMVx88LYe</idno>
            <name>Sylvia Lindgren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4NG88U8krkk9AQubiitWt6</idno>
            <name>Christina Zedell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xc2gauHt5Y4GsTNbgqrrAo</idno>
            <name>Yilmaz Kerimo</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7va3W2uW8xBeXmoQUzyAbT" type="signed"/>
        <correspContext corresp="i-7va3W2uW8xBeXmoQUzyAbT">
          <note type="signatory" corresp="i-TNGoE23iJfaY3bMVx88LYe"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-4NG88U8krkk9AQubiitWt6"/>
          <note type="signatory" corresp="i-Xc2gauHt5Y4GsTNbgqrrAo"/>
        </correspContext>
        <correspAction xml:id="i-PXd4M9QxzYrfB8LAD2asKK" type="numbering">
          <date when="2008-10-08"/>
        </correspAction>
        <correspAction xml:id="i-CHQpscaXGYzW6orV8L3o4t" type="submission">
          <date when="2008-10-06"/>
        </correspAction>
        <correspAction xml:id="i-XjC2a3Ru1Y2rJQRGcSoKhU" type="transfer">
          <date when="2008-10-03"/>
        </correspAction>
        <correspAction xml:id="i-EX2TeiSbQ53mAAWThRG1hj" type="assigned"/>
        <correspContext corresp="i-EX2TeiSbQ53mAAWThRG1hj">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-6uQjXZ9kRn4kyh2dszM1oN">
            Förslag till riksdagsbeslut
          </head>
          <p xml:id="i-HkNjt1LtNAPyMvY63AaDVy">
            Riksdagen tillkännager för regeringen som sin mening vad som
            anförs i motionen om behovet av initiativ för att ytterligare
            förstärka insatserna mot ekonomisk brottslighet.
          </p>
        </div>
        <div type="motContent">
          <head xml:id="i-DYtFZ2dMbxWkR7WxZumyLz" type="h1">
            Motivering
          </head>
          <p xml:id="i-KGeHqnBepCvZRxTwREGomC">
            Våra verktyg för att upptäcka och beivra ekonomiska brott är
            helt otillräckliga. Förutom skattefiffel förekommer bidragsfusk
            och brott mot andra borgenärer än staten, bedrägerier som riktas
            mot företag, försäkringsbolag och andra finansiella institut och
            mot enskilda personer.
          </p>
          <p xml:id="i-DiTRCJ1uVDfdcpUfSPHZ7q">
            Vi har en stark önskan om att antalet företagare skall öka och
            att onödigt krångel skall minska. Vad vi menar är att samhället
            måste slå vakt om de seriösa företagarna, som tyvärr alltför ofta
            kommer till korta genom ekonomisk brottslighet och därmed osund
            konkurrens.
          </p>
          <p xml:id="i-RdwMuZessjVJy8H57JmbNF">
            Det är kanske lätt att tro att den ekonomiska brottsligheten
            inte drabbar den enskilda människan i någon nämnvärd omfattning
            och att det endast är staten som drabbas av denna typ av brottslighet
            och att effekterna av ekobrotten inte märks. Att den generella
            välfärden inte kan få så mycket medel som önskas för att statens
            inkomster inte räcker till kopplas vanligtvis inte direkt till
            att ekobrottslingar inte betalar skatt. Allmänheten måste därför
            på ett betydligt aktivare sätt hållas informerad om vilka regler/åtgärder
            de kan vidta för att motverka ekobrottsligheten.
          </p>
          <p xml:id="i-6JW6VkGJF8DNBFcWiXsRFD">
            Etableringskontroll av företagare är en fråga som har diskuterats
            under många år. Samhället måste kunna ställa krav på företagare
            och blivande företagare att de kan de regler som gäller på svensk
            arbetsmarknad. Ett krav på näringstillstånd kombinerat främst
            med ett kunskapskrav om förhållanden som råder på arbetsmarknaden
            är nödvändigt för att motverka såväl ekobrottslighet som svart
            arbetskraft.
          </p>
          <p xml:id="i-XEVySXofcyeSKB6ZVyEmY8">
            Tyvärr är det så att alltför många seriösa företagare slås ut
            av dem som bedriver ekonomisk brottslighet, saknar kollektivavtal,
            anlitar svart arbetskraft, inte betalar moms etc.
          </p>
          <p xml:id="i-KFUhNNKhuk7AwVSqaqdWCm">
            Det borde vara självklart att samhället inte skall medverka till
            social dumpning. Den svenska modellen bygger på kollektivavtal.
            Lön, försäkringar och branschspecifika anställningsförhållanden
            är reglerade via kollektivavtalen.
          </p>
          <p xml:id="i-NeDj7DAhWYjespHafCvAr6">
            Innehavare av F-skattsedel kan behöva kontrolleras mer ingående
            av Skatteverket. Och Skatteverket behöver få utökad möjlighet
            att säga nej vid ansökan om F-skattesedel och att återkalla F-skattsedel
            som missbrukats.
          </p>
          <p xml:id="i-FUWcdAyixsNHEmDDM7t7wH">
            Ansvarsfrågan är en ytterligare nöt att knäcka. Vi menar att
            huvudentreprenören skall vara ansvarig för underentreprenörers
            hantering av lön, anställningsvillkor och skattinbetalningar.
          </p>
          <p xml:id="i-DWrWW6AyMdj7b9b7cQcu3a">
            Det måste bli svårare att lämna ifrån sig ansvaret till underentreprenörer.
            Det skall inte gå att friskriva sig från ansvar. Entreprenören
            måste skriva in krav och ha kontroll över att avtalen följs.
          </p>
          <p xml:id="i-Be5ADxxGBKADT7UibyDbiP">
            Det finns heller ingen gemenskapsdefinition byggd på mätbara
            kriterier för vad som är en egenföretagare. Detta gör att skattesystemet
            här sätts ur spel. Löses inte problemet med F-skattsedlar och
            inhyrd personal från utländska bemanningsföretag riskerar den
            svarta ekonomin att bli om inte större än den vita, så i alla
            fall lika stor.
          </p>
          <p xml:id="i-7i3dW2NeSboZkae8tYYjqr">
            Den ekonomiska och organiserade brottsligheten är som ett lömskt
            tärande gift som hotar att fräta sönder samhällskroppen. Inbrott
            av traditionell typ kan förhindras genom installationer av galler,
            lås och larmsystem och dessa hinder kan vara effektiva under lång
            tid. Den ekonomiska brottsligheten ändrar ständigt gestalt och
            är inte avgränsad i rummet utan rör sig t.ex. med hjälp av Internet
            och bulvaner i en blixtsnabb takt över hela världen.
          </p>
          <p xml:id="i-2Five5JQQS7NPVfm2XpJu2">
            Därför krävs en kontinuerlig information och krafttag för att
            vara steget före i ständiga åtgärder och bevakning av den ekonomiska
            brottsligheten.
          </p>
          <p xml:id="i-K1eKmFPEFyW5a92Mmc951m">
            Det är de som är svagast och mest utsatta som drabbas hårdast
            av ekobrotten. Flera av de branscher där ekobrott är vanliga sysselsätter
            många invandrare och ungdomar som har svårt att få fäste på arbetsmarknaden.
            De erbjuds usla arbetsvillkor och otrygga anställningar. Vi är
            av uppfattningen att alla via legitimation skall kunna styrka
            sin yrkesutövning och att arbetsgivaren skall ha rapportskyldighet
            när utländsk arbetskraft anlitas.
          </p>
          <p xml:id="i-3dE1EwbCRHcAedq95tP5xV">
            En rad förslag har under åren förts fram för att komma till rätta
            med den ekonomiska brottsligheten och åtgärder har också vidtagits.
            Branschsaneringsutredningens förslag om införande av licensavgifter
            i de s.k. kontantbranscherna har dock ännu inte genomförts. Med
            en licensavgift, ett slags schablonskatt, kan man hindra fusket
            i stora delar av kontantbranschen. Principen om licensavgifter
            bör prövas inom en rad sektorer för att förhindra att seriösa
            företag slås ut av de oseriösa.
          </p>
          <p xml:id="i-3VDp7E6rGpZFY2frqH8mRc">
            En väl fungerande marknad kräver konkurrensneutralitet. Att onödiga
            regler skall bort är vi rörande överens om. Men regler som bidrar
            till att oseriösa företagare gynnas på de seriösa företagarnas
            bekostnad kan vi aldrig acceptera. Därför är uppföljning, kontroller
            etc. nödvändiga.
          </p>
          <p xml:id="i-VqDdhco9eZA11kM1tDWLas">
            Skatteverket har 2007 beräknat det totala skattefelet, d.v.s.
            den icke inbetalda skatten, till 133 miljarder kronor per år,
            vilket motsvarar ca 5 procent av BNP eller ca 10 procent av den
            fastställda skatten (2005 års nivå). Enbart svartarbete leder
            enligt Skatteverket till ett uppskattat årligt skattebortfall
            på 66 miljarder kronor. Ekobrottsligheten tar sig många former
            och alla drabbas mer eller mindre. Därför är det nödvändigt att
            lyfta fram ett antal tänkbara åtgärder för en breddad diskussion.
          </p>
          <p xml:id="i-2FVUrmUYWESszAQrcaD18d">
            Det är hög tid att utarbeta informationsprogram rörande den ekonomiska
            brottslighetens skadeverkningar. Det är viktigt att få fram åtgärder
            som kan leda till ökad konkurrensneutralitet och motverka svartarbete,
            men även motverka annan konkurrensskadlig ekonomisk brottslighet
            såsom exempelvis mervärdesskattebrott.
          </p>
        </div>
        <div type="motSignatures">
          <list>
            <item xml:id="i-3wxR5mnBVaAA5eK6x6RNgY" who="i-TNGoE23iJfaY3bMVx88LYe">
              Sylvia Lindgren (s)
            </item>
            <item xml:id="i-3nNasoYU9gtpzzkoWFaThV" who="i-MVzhVeKwRGmjHjHoSrReg9">
              Börje Vestlund (s)
            </item>
            <item xml:id="i-RfxqXyUREDWXQka64wdgcn" who="i-4NG88U8krkk9AQubiitWt6">
              Christina Zedell (s)
            </item>
            <item xml:id="i-JgnxZkJdZXGfmfNmdGK5BL" who="i-Xc2gauHt5Y4GsTNbgqrrAo">
              Yilmaz Kerimo (s)
            </item>
          </list>
        </div>
      </div>
    </body>
  </text>
</TEI>
