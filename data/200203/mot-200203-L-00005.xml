<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_L_0005/mot_200203_L_0005-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: L5 pnr: c151
          </p>
          <p>
            Motion till riksdagen 2002/03:L5
          </p>
          <p>
            av Viviann Gerdin m.fl. (c) med anledning av prop. 2002/03:49
          </p>
          <p>
            Nya förmånsrättsregler
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager, med avslag på proposition 2002/03:49
            i denna del, för regeringen som sin mening vad i motionen anförs
            om en ny företagsinteckning med en ändrad förmånsrätt. 2. Riksdagen
            begär att regeringen återkommer med en omfattande analys av finansieringsfrågan
            för företagen och då speciellt de mindre företagen i enlighet
            med vad som i motionen anförs. 3. Riksdagen tillkännager för regeringen
            som sin mening vad i motionen anförs om att lönegaranti skall
            lämnas även vid företagsrekonstruktioner.
          </p>
          <p>
            Inledning
          </p>
          <p>
            Regeringens «huvudsyfte med = sitt = förslag är = att underlätta
            företagsrekonstruktioner i stället för att företag skall gå i
            konkurs. Vid konkurs får fler oprioriterade fordringsägare, främst
            leverantörer, del i behållningen i konkursen. Detta är vällovligt,
            men det är viktigt att utreda de långsiktiga konsekvenserna. Rekonstruktionstanken
            kommer säkert att fungera i ett antal större företag som i dag
            går i konkurs. Den största frågan, nämligen krediter till småföretag,
            berörs alltför lite i propositionen bortsett från vissa farhågor
            som regeringen inte uppfattar som särskilt allvarliga enär inga
            kalkyler har redovisats.
          </p>
          <p>
            En ny företagsinteckning med ändrad förmånsrätt
          </p>
          <p>
            Regeringen föreslår att lagen om företagshypotek ersätts med
            en ny lag om företagsinteckning. Förslaget går ut på att ändra
            förmånsrätten i företagshypoteket. Detta innebär främst att bankerna
            som tidigare haft 100 20
          </p>
          <p>
            [PA Lä
          </p>
          <p>
            MOT. 2002/03
          </p>
          <pb facs="riksdagen-motions-pdf/data/200203/mot_200203_L_0005/mot_200203_L_0005-0002.pdf"/>
          <p>
            2002/03:L5
          </p>
          <p>
            av företagshypoteket nu skall få 50 26 samtidigt som skatter
            och hyror blir oprioriterade skulder och jämställs med bland annat
            leverantörsskulder när den eventuellt kvarvarande behållningen
            efter en konkurs skall fördelas. Detta leder till att småföretagares
            ekonomiska situation kommer att förändras. Det kommer troligen
            inte att finnas utrymme i företaget att få låna lika mycket pengar
            hos kreditgivarna när säkerheterna halveras. Sannolikt kommer
            också behovet av säkerheter i privat egendom och personlig borgen
            att öka. Ett ökat personligt risktagande kommer att negativt påverka
            viljan att starta företag och att växa. Det finns alternativ som
            går ut på att sälja fakturor och leasa maskinerna, men det innebär
            också att vid tidsperioder med lägre aktivitet kan verksamheten
            bli lidande då alla buffertar redan ligger i andras händer. Löpande
            kostnader riskerar också att stiga i samma takt som bankernas
            intäkter ökar för factoring och leasing. Flera studier av mindre
            företags finansiella villkor visar att finansiering via bank är
            den vanligaste och viktigaste externa finansieringskällan för
            små och medelstora företag. Detta indikerar likaså att effekterna
            av en försämring av företagshypotekets säkerhetsvärde kan drabba
            åtskilliga mindre företag. De mindre företagen har ofta lägre
            soliditet, sämre tillgång till den internationella kapitalmarknaden
            och är sällan registrerade på börsen. Andra kapitalkällor som
            skulle kunna kompensera de mindre företagen för en försämrad kreditförsörjning
            via bankerna är för de små företagen ofta svåråtkomliga. Vid en
            totalbedömning visar det ovan framhållna att nackdelarna överväger
            fördelarna i regeringens förslag. Det är orimligt att utsätta
            företagsamheten för detta försök att mäta på vilken nivå som smärtgränsen
            går hos bankerna för kreditgivning, innan det sker en genomgripande
            analys. De insatser i form av så kallad såddfinansiering, mikrolån
            och statliga kreditgarantier som omnämns i propositionen handlar
            inte alls om det stora antal miljarder som kommer att erfordras.
            Det personliga betalningsansvaret för skatter föreslås kvarstå,
            vilket innebär att det personliga betalningsansvaret för styrelseledamöter
            kan leda till att ett konkursförfarande inleds redan vid den första
            förfallna fakturan. De företag som inte klarar effekterna av denna
            reform verkar inte ha något existensberättigande enligt regeringens
            förslag. Därför borde också effekterna utredas ytterligare. Den
            situation som småföretagaren ofta befinner sig i som låntagare
            hos banker för löpande drift belyses inte i propositionen på ett
            fullgott sätt. Innan beslut fattas om en ny förmånsrätt krävs
            en omfattande analys av finansieringsfrågan. Detta gäller speciellt
            de mindre företagen med uppemot 19 anställda. Riksdagen bör besluta
            att uppdra åt regeringen att återkomma med en omfattande analys
            av finansieringsfrågan för företagen och då speciellt de mindre
            företagen, i enlighet med vad som ovan anförts.
          </p>
          <pb facs="riksdagen-motions-pdf/data/200203/mot_200203_L_0005/mot_200203_L_0005-0003.pdf"/>
          <p>
            Löneskyddet vid företagsrekonstruktion
          </p>
          <p>
            Löneskyddet bör ha samma omfattning vid företagsrekonstruktion
            som vid konkurs. Det är viktigt för att åstadkomma neutralitet
            mellan de båda alternativa insolvensförfarandena konkurs och =
            företagsrekonstruktion. Förväntade effekter på reformen kommer
            inte att uppnås om förslaget om lönegaranti vid företagsrekonstruktioner
            lämnas utanför. Dagens regelsystem som medger lönegaranti vid
            konkurs men inte vid företagsrekonstruktion är konkursdrivande.
            Vad som ovan anförts om att lönegaranti skall lämnas även vid
            företagsrekonstruktioner bör ges regeringen till känna.
          </p>
          <p>
            Stockholm den 6 mars 2003
          </p>
          <p>
            Viviann Gerdin (c)
          </p>
          <p>
            Kerstin Lundgren (c) Johan Linander (c) Claes Västerteg (c) Margareta
            Andersson (c) Lena Ek (c)
          </p>
          <p>
            2002/03:L5
          </p>
        </div>
      </div>
    </body>
  </text>
</TEI>
