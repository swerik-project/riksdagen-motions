<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-CU-04151">
  <teiHeader>
    <fileDesc>
      <titleStmt>
        <title>med anledning av prop. 2017/18:243 Vattenmiljö och vattenkraft</title>
        <author corresp="i-YXoWnRSqCZXZVAFJDK3Ki2">av Hamza Demir m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4151 av Hamza Demir m.fl. (V)</title>
          <idno type="rdwebb">H5024151</idno>
          <rs type="number">4151</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H5024151/text</ref>
          <ref type="dokument_url_html">http://data.riksdagen.se/dokument/H5024151</ref>
          <ref type="dokumentstatus_url_xml">http://data.riksdagen.se/dokumentstatus/H5024151</ref>
          <ref type="docx">http://data.riksdagen.se/fil/DF0B5D45-CE56-43E6-B27A-856B9E6EDEB8</ref>
          <ref type="pdf">http://data.riksdagen.se/fil/32772F2F-0CDE-4037-9ADF-2CD9A96EF2BE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-YXoWnRSqCZXZVAFJDK3Ki2</idno>
            <name>Hamza Demir</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Ev8TQkWLQrkpQXdCtk8KG4" type="basedOn"/>
        <correspContext corresp="i-Ev8TQkWLQrkpQXdCtk8KG4">
          <ref>Proposition 2017/18:243</ref>
        </correspContext>
        <correspAction xml:id="i-KPTtGH9SRhJYVr7E2WWgyo" type="signed"/>
        <correspContext corresp="i-KPTtGH9SRhJYVr7E2WWgyo">
          <note type="signatory" corresp="i-YXoWnRSqCZXZVAFJDK3Ki2"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-T5crgyaQ13vkfnpXieHeMd" type="submitted">
          <date when="2018-04-27"/>
          <time when="11:17:44"/>
        </correspAction>
        <correspAction xml:id="i-MiMZvyDdT5jWzVvwnRXgMD" type="dismissed">
          <date when="2018-05-02"/>
        </correspAction>
        <correspAction xml:id="i-Jy56ooFwQnpnCtukeRLPwc" type="reviewed">
          <date when="2018-05-02"/>
          <time when="09:33:01"/>
        </correspAction>
        <correspAction xml:id="i-jdU5owiaFPYbtxqTzJSQN" type="referred">
          <date when="2018-05-03"/>
        </correspAction>
        <correspAction xml:id="i-Dyo7kAFZYr9wnVU81vmenK" type="assigned">
          <date when="2018-06-13"/>
          <time when="16:47:23"/>
        </correspAction>
        <correspContext corresp="i-Dyo7kAFZYr9wnVU81vmenK">
          <ref type="assignedTo">Civilutskottet</ref>
        </correspContext>
        <correspAction xml:id="i-N7URrY7bnNLh1ahghxpq7g" type="behandlas_i"/>
        <correspContext corresp="i-N7URrY7bnNLh1ahghxpq7g">
          <ref type="uppgift">2017/18:CU31</ref>
          <ref type="ref_dok_id">H501CU31</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU31</ref>
          <ref type="ref_dok_titel">Vattenmiljö och vattenkraft m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GRyU3HoknzpD37yDdHPeJZ" type="motHeader">
        <div xml:id="i-FVikTrk5JGWbyeCEye4Daq" type="motTitle">
          Motion till riksdagen 2017/18:4151 av Hamza Demir m.fl. (V) med
          anledning av prop. 2017/18:243 Vattenmiljö och vattenkraft
        </div>
      </div>
      <div xml:id="i-TNCQFhX65dPBPRdcsGHMUG" type="motBody">
        <div xml:id="i-KbZ1DjJn96XR8TQZbrFnzV" type="TOC">
          <head xml:id="i-Mn7TAzVpqgDRfcjVinLBg6">
            1Innehållsförteckning
          </head>
          <list xml:id="i-DjJuGbz4VBqnPuAxuDniYv">
            <item xml:id="i-TJj8jQkQNmcBjFVEHKLHBB" style="indent-level: 1">
              2Förslag till riksdagsbeslut
            </item>
            <item xml:id="i-2MPEEL2ixoteHQPXALnG9W" style="indent-level: 1">
              3Bakgrund
            </item>
            <item xml:id="i-WVT56xK5MUABzekYR6cTct" style="indent-level: 2">
              3.1Propositionens förslag
            </item>
            <item xml:id="i-MEmLLAvi2L5BXV9nSLMizP" style="indent-level: 2">
              3.2Beredningen inför propositionen
            </item>
            <item xml:id="i-Vf84LVr8YDkj8zup6JvEWn" style="indent-level: 1">
              4Vänsterpartiets utgångspunkter
            </item>
            <item xml:id="i-5EuKMyrMLas4EtJAskfgd2" style="indent-level: 2">
              4.1Moderna miljövillkor bör inte vara äldre än 20 år
            </item>
            <item xml:id="i-AmwV8wryTh8JEeA4RPf4Rj" style="indent-level: 2">
              4.2Tillstånd och särskilda äldre rättigheter
            </item>
            <item xml:id="i-EDmf7MDj1TY898EUE38vD5" style="indent-level: 2">
              4.3Branschgemensam finansieringsform
            </item>
            <item xml:id="i-7Mdvq7rKdY7gB3giJF2BLj" style="indent-level: 2">
              4.4Möjligheter till undantag och lägre ställda miljökrav
            </item>
            <item xml:id="i-2RymTVrQr893GyHp7iCqw9" style="indent-level: 2">
              4.5Värna nyttan av miljökvalitetsnormer (MKN) för miljön
            </item>
            <item xml:id="i-7adpgpiAyiRTYap4rfJHx3" style="indent-level: 2">
              4.6Inga vattenanläggningar bör bli lagliga utan tillstånd
            </item>
            <item xml:id="i-9JTxzuKbEgnt8DLc5Nu36c" style="indent-level: 2">
              4.7Behåll båtnadsregeln
            </item>
          </list>
        </div>
        <div xml:id="i-PJAckrihP2qg3SDPTR1FbU" type="motProposal" subtype="förslag">
          <head xml:id="i-ThfK67aCdksPri8rfW8LKj">
            2 Förslag till riksdagsbeslut
          </head>
          <list xml:id="i-QfEcS1PdfzjSckKrEUqweu" style="ol">
            <item xml:id="i-SfYLE9EfxixA7PaDesAxe6">
              Riksdagen ställer sig bakom det som anförs i motionen om att
              moderna miljövillkor är sådana villkor och andra bestämmelser
              till skydd för människors hälsa eller miljön som gäller för verksamheten
              och har beslutats efter miljöbalkens ikraftträdande i en tillståndsdom
              eller tillståndsbeslut som inte är äldre än 20 år, och tillkännager
              detta för regeringen.
            </item>
            <item xml:id="i-TxfemK5DKFib6DrFDTLWUa">
              Riksdagen avslår propositionen i den del som avser förslaget
              att om vattenverksamhet bedrivs i enlighet med en urminnes hävd,
              ett privilegiebrev eller en annan sådan särskild rättighet att
              förfoga över vatten som avses i 2 kap. 41 § vattenlagen (1918:523)
              ska den rättigheten anses ha tillkommit med stöd av motsvarande
              bestämmelser i miljöbalken eller i föreskrifter som har meddelats
              med stöd av miljöbalken.
            </item>
            <item xml:id="i-UyPw84fisZgG7PGi51yFe5">
              Riksdagen ställer sig bakom det som anförs i motionen om att
              regeringen bör återkomma med förslag på en långsiktig och robust
              finansieringslösning som överstiger 20 år samt utan att motkrav
              är ställda av finansiärerna på mål för vårt rättssystem och tillkännager
              detta för regeringen.
            </item>
            <item xml:id="i-ERj6R1vXCCKXNWbfrG3mnu">
              Riksdagen ställer sig bakom det som anförs i motionen om att
              regeringen bör se till att berörda myndigheter inte ska vara skyldiga
              att vid klassificering av vattenförekomster och beslut om miljökvalitetsnormer
              i fråga om samhällsnyttiga verksamheter, konstgjorda eller kraftigt
              modifierade vatten fullt ut utnyttja det utrymme för undantag
              och lägre ställda krav som EU-rätten medger, och detta tillkännager
              riksdagen för regeringen.
            </item>
            <item xml:id="i-WJkt8vUqbLU12vRSSeikQL">
              Riksdagen avslår propositionen i den del som avser förslaget
              om att mark- och miljödomstolen ska begära in ett yttrande från
              vattenmyndigheten om det vid en enskild prövning finns anledning
              att anta att ett vatten som kan påverkas inte har en kvalitet
              som lagts till grund för en miljökvalitetsnorm för vattnet eller
              att något annat förhållande av betydelse för normgivningen inte
              överensstämmer med det som lagts till grund för en sådan norm.
            </item>
            <item xml:id="i-XDmyLgp481qVxuuqtUkMd">
              Riksdagen ställer sig bakom det som anförs i motionen om att
              möjligheten att lagligförklara vattenanläggningar som saknar tillstånd
              bör tas bort och tillkännager detta för regeringen.
            </item>
            <item xml:id="i-UosRK8monteAAUJoUEiUm4">
              Riksdagen avslår propositionen i den del som avser förslaget
              om att den s.k. båtnadsregeln för vattenverksamheter tas bort.
            </item>
          </list>
        </div>
        <div xml:id="i-9cuMXs5bPjDsjMKGLH6KUZ" type="motContent">
          <head xml:id="i-Ejd9EdpxD7mA3va3EmAKuN" type="h1">
            3 Bakgrund
          </head>
          <head xml:id="i-S2BKPMNgZxFeKKZ9Eq1c7y" type="h2">
            3.1 Propositionens förslag
          </head>
          <p xml:id="i-Lz99R4mV6EGHpe2b3xAAMG">
            Regeringen har inom ramen för en energiöverenskommelse med Moderaterna,
            Centerpartiet och Kristdemokraterna kommit överens om miljökrav
            på svensk vattenkraft. I propositionen föreslås att regler för
            omprövning av vattenverksamheter som vattenkraftverk och dammar
            bör förenklas så långt det är möjligt med hänsyn till behovet
            av att säkerställa en hållbar utveckling där våra vattenresurser
            inte kan betraktas som vilken resurs som helst. Vattenkraftens
            utbyggnad ska främst ske genom effekthöjning i befintliga verk
            med moderna miljötillstånd. Nya anläggningar ska ha moderna miljötillstånd.
            Detta ska ske genom omprövning på verksamhetsutövarens initiativ.
            I prövningen ska det finnas ett nationellt helhetsperspektiv med
            avvägningar mellan behovet av åtgärder som förbättrar vattenmiljön
            och behovet av en nationell effektiv tillgång till vattenkraftsel.
            För helhetssynen ska en nationell plan vara vägledande för myndigheternas
            arbete med prövningarna och för vattenförvaltningen. Planen anger
            vilka verksamheter som bör prövas i ett sammanhang och när prövningen
            senast bör ha påbörjats. Som huvudregel får en verksamhet bedrivas
            utan att ha moderna miljövillkor till dess det är dags för prövning
            enligt planen.
          </p>
          <p xml:id="i-PpFDXQ3AvAooxdRv6pAxHL">
            I fråga om alla vattenverksamheter föreslås att regeringen ska
            få meddela föreskrifter om försiktighetsmått. Den s.k. båtnadsregeln
            för prövning av verksamheter tas bort. Om en verksamhet bedrivs
            med stöd av urminnes hävd, privilegiebrev eller annan äldre s.k.
            särskild rättighet ska den rättigheten anses ha tillkommit enligt
            motsvarande bestämmelser i miljöbalken.
          </p>
          <p xml:id="i-MYFHYiLUiWF3fD949LKugD">
            När det gäller såväl vattenverksamheter som miljöfarliga verksamheter
            och verksamheter som prövas särskilt enligt sektorslagstiftning
            föreslås uttryckliga bestämmelser om att verksamheten inte får
            äventyra att vattenmiljön uppnår den kvalitet som följer av EU-rätten
            eller försämra vattenkvaliteten i strid med ett försämringsförbud.
            De möjligheter att ställa mindre långtgående krav som följer av
            EU-rätten till förmån för samhällsnyttiga verksamheter ska utnyttjas
            fullt ut vid t.ex. meddelande av miljökvalitetsnormer och andra
            föreskrifter samt vid beslut om klassning av vattenförekomster.
          </p>
          <p xml:id="i-Nr4Tyj88h36ZvPdYVrqnQv">
            Lagändringarna föreslås träda i kraft den 1 januari 2019.
          </p>
          <head xml:id="i-KJoaoJjLzSSMJwGjUK5Rnb" type="h2">
            3.2 Beredningen inför propositionen
          </head>
          <p xml:id="i-1dK19uUYuPa48QXKeqMqR">
            Europeiska kommissionen driver sedan 2007 ett överträdelseärende
            mot Sverige om genomförandet av EU:s ramdirektiv för vatten. EU:s
            ramdirektiv för vatten (eller vattendirektivet) anger vad EU-länderna
            minst ska klara vad gäller vattenkvalitet och tillgång på vatten.
            Vattendirektivet antogs år 2000 och syftar till att skydda och
            förbättra EU:s alla vatten.
          </p>
          <p xml:id="i-LQPwJkDvaLFXNqCea9jvVS">
            Regeringen beslutade 2012 att ge en särskild utredare i uppdrag
            att se över reglerna om vattenverksamhet i miljöbalken och lagen
            med särskilda bestämmelser om vattenverksamhet. Utredningen hade
            i uppdrag att föreslå de ändringar som behövs för att miljörättens
            grundläggande principer ska få genomslag även i den vattenrättsliga
            regleringen och att särreglering av vattenanläggningar och vattenverksamheter
            jämfört med miljöfarliga verksamheter ska undvikas. Utredningen
            antog namnet Vattenverksamhetsutredningen och lämnade 2014 sitt
            slutbetänkande I vått och torrt – förslag till ändrade vattenrättsliga
            regler (SOU 2014:35).
          </p>
          <p xml:id="i-8FpMGKk4AifrN5R6WXkHkj">
            Under våren 2016 tillkännagav riksdagen som sin mening att regeringen
            bör återkomma till riksdagen med förslag på ett regelverk om tillståndsprocesser
            för vattenverksamheter som är flexibelt och anpassat till småskaliga
            verksamheter.
          </p>
          <p xml:id="i-HbEoXtw7VnFwBSnWMza3LG">
            I juni 2016 träffades en energipolitisk uppgörelse mellan regeringen
            och Moderaterna, Centerpartiet och Kristdemokraterna (energiöverenskommelsen).
            Regeringen tog 2017 fram en promemoria med förslag till författningsändringar
            för att – med hänsyn till riksdagens tillkännagivande – genomföra
            de vattenkraftsrelaterade delarna av energiöverenskommelsen och
            tydliggöra genomförandet av ramdirektivet för vatten så att reglerna
            om det svenska prövningssystemet återspeglar EU-rättens krav att
            verksamheter och åtgärder inte får tillåtas försämra vattenkvaliteten
            eller äventyra att beslutade miljökvalitetsnormer kan nås.
          </p>
          <head xml:id="i-KjbpAn1dujFiAXVhGxN3YJ" type="h1">
            4 Vänsterpartiets utgångspunkter
          </head>
          <p xml:id="i-NzHfrNh2w1NMSgTa4j5N55">
            Våra naturligt rinnande vattendrag och våtmarker är några av
            Sveriges mest artrika naturtyper. Vattenlandskapet är i många
            delar ett naturligt, dynamiskt och föränderligt system, där t.ex.
            höga flöden, isgång, stormfällen, erosion och bäverdammar är processer
            som påverkar såväl strukturer som arters förekomst. Återkommande
            översvämningar skapar dynamik och variation i strandzonens växtsamhällen
            och ger förutsättningar för hög biologisk mångfald. Ett rent vatten
            med goda livsvillkor för djur- och växtliv samt fungerande ekosystem
            bidrar till nödvändiga ekosystemtjänster som exempelvis rent dricksvatten.
          </p>
          <p xml:id="i-TU4zvZrwpKNXpVQt8R6fzv">
            Den biologiska mångfalden i våra vattendrag har under lång tid
            påverkats negativt. Sötvattensmiljöer och våtmarker har minskat,
            fragmenterats och isolerats som ett resultat av bl.a. anläggande
            av dammar och kraftverk samt anspråkstagande av arealer för jord-
            och skogsbruk. Anläggande av kraftverks- och anläggningsdammar
            samt torrläggning av forsar har stor påverkan på landskapet och
            de berörda ekosystemen i sjöar och rinnande vattendrag.
          </p>
          <p xml:id="i-Q55R6YMB1HZx1GjgrWrkB7">
            Samtidigt är vattenkraften av stor betydelse för att vi ska kunna
            begränsa koldioxidutsläppen inom vår energiproduktion. Vattenkraften
            står för en stor del av den förnybara elproduktionen och den utgör
            även en resurs för att reglera variationerna över dygn och år
            i produktionen av sol- och vindenergi. Genom att lagra vatten
            i stora magasin som fylls på av snösmältning och regn under året
            kan man under vintern, när efterfrågan på energi är som störst,
            successivt utnyttja vattenmängderna i takt med efterfrågan. Vattenkraften
            spelar därmed en stor roll för effektbalansen. Vänsterpartiet
            ser därför stora värden med en stark vattenkraftsproduktion men
            anser att den behöver harmoniseras med hänsyn till vår biologiska
            mångfald och våra nationellt uppsatta miljömål. Vi har därför
            under lång tid föreslagit att krav bör ställas på att kraftverksbolagen
            vidtar åtgärder för att stärka den biologiska mångfalden i de
            reglerade vattendragen, och vi ser positivt på att vattenverksamhet
            prövas enligt miljöbalken. Vi såg av samma anledning positivt
            på stora delar av de förslag som presenterades i Vattenverksamhetsutredningens
            slutbetänkande. Då vi i delar av vår nuvarande lagstiftning på
            området har att hantera en vattenlag som härstammar från 1918
            är det hög tid att moderna miljökrav införs för dessa verksamheter
            samtidigt som förutsättningar för att ställa om vårt energisystem
            till 100 procent förnybart värnas. Vi anser att regeringens förslag
            i propositionen innebär ett steg i rätt riktning för en mer miljöanpassad
            vattenkraft men att det sammantaget är otillräckligt för att äntligen
            uppnå en lagstiftning som säkrar en hållbar vattenkraft och värnar
            vår biologiska mångfald. Av denna anledning presenterar vi nedan
            förslag för att möjliggöra en modern reglering av vår vattenkraft
            och våra vattenmiljöer för fungerande ekosystem.
          </p>
          <head xml:id="i-KM8kv5YnJMvV9hb7K5qnpq" type="h2">
            4.1 Moderna miljövillkor bör inte vara äldre än 20 år
          </head>
          <p xml:id="i-DqhMiWZ5o6uGP3wUyVtoBB">
            Vänsterpartiet delar regeringens uppfattning att det svenska
            systemet för prövning av verksamheter och åtgärder som påverkar
            vattenmiljön behöver vara ordnat så att verksamheterna och åtgärderna
            blir prövade enligt miljöbalkens krav. Då säkerställs att verksamheterna
            och åtgärderna förenas med de villkor som behövs för att uppfylla
            miljöbalkens krav och därigenom de krav som följer av EU:s ramdirektiv
            för vatten. I propositionen föreslås särskilda prövningsregler
            för vattenverksamheter som har eller har haft en funktion för
            produktion av vattenkraftsel. När väl en prövning skett enligt
            miljöbalken behöver prövningar därefter ske i den utsträckning
            som behövs med hänsyn till utvecklingen och behovet att fortlöpande
            säkerställa att verksamheterna inte hindrar att ramdirektivets
            krav uppfylls.
          </p>
          <p xml:id="i-BzbrHYA8iTkzTr9qBfjGsa">
            Få av de berörda verksamheterna har i närtid prövats och försetts
            med villkor och krav enligt miljöbalken. Vi delar därför regeringens
            ståndpunkt att det bör införas en skyldighet för utövare av vattenverksamheter
            med koppling till produktion av vattenkraftsel att se till att
            verksamheten förses med och upprätthåller moderna miljövillkor.
            Vi anser dock inte att moderna miljövillkor bör kunna gälla i
            40 år, vilket föreslås i propositionen. Vi anser i likhet med
            promemorians förslag att moderna miljövillkor inte bör vara äldre
            än 20 år och att en uppdatering därför bör ske inom den tidsrymden.
            En sådan ordning stärker förutsättningarna för att villkor och
            bestämmelser är uppdaterade med hänsyn till skydd för miljö och
            en anpassningsbar vattenförvaltning.
          </p>
          <p xml:id="i-FZKDW8gD1xTSZJ1ZEUTN2L">
            Moderna miljövillkor är sådana villkor och andra bestämmelser
            till skydd för människors hälsa eller miljön som gäller för verksamheten
            och har beslutats efter miljöbalkens ikraftträdande i en tillståndsdom
            eller ett tillståndsbeslut som inte är äldre än 20 år. Detta bör
            riksdagen ställa sig bakom och ge regeringen till känna.
          </p>
          <head xml:id="i-WCneteeFg243HGqNP6Yho8" type="h2">
            4.2 Tillstånd och särskilda äldre rättigheter
          </head>
          <p xml:id="i-MJqCWeX4hz2jgQouBD8Fn">
            Regeringen föreslår att om vattenverksamheter bedrivs i enlighet
            med urminnes hävd, privilegiebrev eller annan särskild rättighet
            att förfoga över vatten, ska den rätten anses ha tillkommit med
            stöd av motsvarande bestämmelser i miljöbalken eller i föreskrifter
            som har meddelats med stöd av miljöbalken. Detta ska ske genom
            att detta tas in i miljöbalkens promulgationslag. Som följdändring
            upphävs i samma lag en särskild bestämmelse om omprövning av sådana
            äldre rättigheter.
          </p>
          <p xml:id="i-TRKTNHLUcfDxN5zFhQyQNt">
            I likhet med bl.a. Mark- och miljööverdomstolen, Naturvårdsverket
            och våra stora miljöorganisationer avstyrker vi förslaget. Vi
            anser inte att äldre rättigheter såsom urminnes hävd är en sådan
            rättighet som kan anses meddelad enligt motsvarande bestämmelse
            i miljöbalken. Den verksamhet som bedrivs i dag skiljer sig oftast
            påtagligt från den ursprungliga. Det är inte rimligt att, som
            med regeringens förslag, anläggningar och verksamheter som inte
            tillståndsprövats ska anses lika lagliga som de som genomgått
            en kostsam prövning och erhållit krav och villkor, även om detta
            bara ska gälla under en övergångsperiod tills alla fått moderna
            tillstånd. Vi anser att en sådan ändring försvårar möjligheterna
            att stärka miljöhänsynen.
          </p>
          <p xml:id="i-VogvaEdKJTmds2oTz58PMG">
            Riksdagen bör avslå propositionen i den del som avser förslag
            att om vattenverksamhet bedrivs i enlighet med en urminnes hävd,
            ett privilegiebrev eller en annan sådan särskild rättighet att
            förfoga över vatten som avses i 2 kap. 41 § vattenlagen (1918:523),
            ska den rättigheten anses ha tillkommit med stöd av motsvarande
            bestämmelser i miljöbalken eller i föreskrifter som har meddelats
            med stöd av miljöbalken. Detta bör riksdagen besluta.
          </p>
          <head xml:id="i-ADryP36yBNGMZMsdUuJ77K" type="h2">
            4.3 Branschgemensam finansieringsform
          </head>
          <p xml:id="i-JHK6Bb8zNGQqM7LbGtdw1P">
            Regeringen välkomnar i propositionen den branschgemensamma finansieringslösning
            som företrädare för de stora vattenkraftsbolagen har åtagit sig
            att ordna. Finansieringen har kommit till stånd genom energiöverenskommelsen
            och sänkt fastighetsskatt för vattenkraftverk men är i grunden
            ett frivilligt initiativ. I gengäld har de stora kraftverksbolagen
            kunnat ställa ett antal motkrav. Dit hör t.ex. att ”den totala
            påverkan på den svenska vattenkraftproduktionen ska kunna begränsas
            till max 2,3 procent av normalårsproduktionen”. Vänsterpartiet
            anser att det är anmärkningsvärt att näringen för finansieringslösningen
            kan ställa detta krav på målsättning för vårt rättssystem. Vänsterpartiet
            anser att vi självfallet fortsatt ska värna en stor produktion
            av vattenkraftsel men att det är orimligt att det i vårt rättssystem
            ska begränsas hur mycket miljöanpassning som kommer att behövas
            för att nå våra nationella miljömål och miljökvalitetsnormer.
            Vi anser att det med nuvarande finansieringsförslag finns ökade
            risker för att verksamheter som inte är samhällsekonomiskt lönsamma
            ändå kan fortgå och att miljöanpassningen därmed försvagas. Vi
            ser även risker med att fonden endast har en löptid på 20 år.
          </p>
          <p xml:id="i-CKXxHhmb2u7zBrGBioDbx8">
            Regeringen bör återkomma med förslag på en långsiktig och robust
            finansieringslösning som överstiger 20 år samt utan att motkrav
            är ställda av finansiärerna på mål för vårt rättssystem. Detta
            bör riksdagen ställa sig bakom och ge regeringen till känna.
          </p>
          <head xml:id="i-5WgL9mb3o5PcWPr2kuXPtp" type="h2">
            4.4 Möjligheter till undantag och lägre ställda miljökrav
          </head>
          <p xml:id="i-HS7d3kGPDELGA4AQXSXwUz">
            Regeringen bedömer att det svenska genomförandet av ramdirektivet
            för vatten måste ge utrymme för att tillåta samhällsnyttiga verksamheter
            genom att undantag från den generella kravnivån ska kunna tillämpas,
            inklusive att förklara vattenförekomster som konstgjorda eller
            kraftigt modifierade. Berörda myndigheter ska vara skyldiga att
            vid klassificering av vattenförekomster och vid beslut om miljökvalitetsnormer
            för dessa vatten fullt ut utnyttja det utrymme för undantag och
            lägre ställda krav som EU-rätten medger.
          </p>
          <p xml:id="i-KFfNzZnkhyJXPRq6WwpE2m">
            Vänsterpartiet delar regeringens uppfattning att Sveriges genomförande
            av ramdirektivet måste ge utrymme att tillämpas för att tillåta
            samhällsnyttiga verksamheter genom undantag från den generella
            kravnivån. Där inbegrips möjligheten att förklara vattenförekomster
            som konstgjorda eller kraftigt modifierade. Vi anser däremot inte
            att det i klassificering av vattenförekomster och vid beslut om
            miljökvalitetsnormer för dessa vatten alltid ska vara en skyldighet
            för myndigheter att fullt ut utnyttja det utrymme för undantag
            och lägre ställda krav som EU-rätten medger. I likhet med ett
            flertal länsstyrelser anser vi inte att det bör vara obligatoriskt
            för myndigheter att vid dessa beslut och klassificering fullt
            ut utnyttja det utrymme för undantag och lägre ställda krav som
            EU-rätten ger. Ambitionen bör vara att det även i dessa samhällsnyttiga
            vattenförekomster ska finnas utrymme för myndigheter att i viss
            utsträckning inte utnyttja möjligheter till undantag och mindre
            stränga miljökvalitetsnormer. Regeringen bör tillse att berörda
            myndigheter inte ska vara skyldiga att vid klassificering av vattenförekomster
            och beslut om miljökvalitetsnormer gällande samhällsnyttiga verksamheter,
            konstgjorda eller kraftigt modifierade vatten fullt ut utnyttja
            det utrymme för undantag och lägre ställda krav som EU-rätten
            medger. Detta bör riksdagen ställa sig bakom och ge regeringen
            till känna.
          </p>
          <head xml:id="i-DCHyFj8hMNZuB9S8qoJFv4" type="h2">
            4.5 Värna nyttan av miljökvalitetsnormer (MKN) för miljön
          </head>
          <p xml:id="i-ECZuiCLxPoaTKycm5EwnpL">
            Regeringen föreslår att om det vid en enskild prövning finns
            anledning att anta att ett vatten som kan påverkas inte har den
            kvalitet som lagts till grund för en miljökvalitetsnorm för vattnet
            eller att något annat förhållande av betydelse för normgivningen
            inte överensstämmer med det som lagts till grund för en sådan
            norm, ska mark- och miljödomstolen begära in ett yttrande från
            vattenmyndigheten.
          </p>
          <p xml:id="i-QMa81T3ixTbgwbPSp9L7im">
            Miljökvalitetsnormerna för en viss vattenförekomst består av
            krav på vilken kvalitet eller status som vattenförekomsten ska
            uppnå senast vid en given tidpunkt. För att uppnå kvaliteten,
            t.ex. god ekologisk status, används kvalitetsfaktorer som kan
            handla om antalet fiskarter. Vänsterpartiet anser att införandet
            av MKN i miljöbalken var ett viktigt steg för att stärka vår lagstiftning
            då det tar sikte på tillståndet för miljön och inte hur mänsklig
            verksamhet ska utformas. Både statusklassificering och miljökvalitetsnormer
            har under senare tid varit föremål för kritik både från delar
            av näringen och borgerliga partier. Vi beklagar att regeringen
            nu väljer att lägga ett förslag som riskerar att underminera systemet
            med statusklassificering och MKN då detta förslag riskerar att
            resultera i att gällande beslut ständigt är föremål för ifrågasättanden
            och utredningar. Vi anser därför att förslaget ska avslås.
          </p>
          <p xml:id="i-Pt9Fp9JVjUyKhDYukksg8T">
            Riksdagen bör avslå propositionen i den del som avser förslag
            att om det vid enskild prövning finns anledning att anta att ett
            vatten som kan påverkas inte har den kvalitet som lagts till grund
            för en miljökvalitetsnorm för vattnet eller att något annat förhållande
            av betydelse för normgivningen inte överensstämmer med det som
            lagts till grund för en sådan norm, ska mark- och miljödomstolen
            begära in ett yttrande från vattenmyndigheten. Detta bör riksdagen
            besluta.
          </p>
          <head xml:id="i-DCMBz48Q1P5PsapE1gs7o" type="h2">
            4.6 Inga vattenanläggningar bör bli lagliga utan tillstånd
          </head>
          <p xml:id="i-NjwitzBoc6u9NqGmroVoRN">
            I gällande lagstiftning är det möjligt att en vattenanläggning
            som tillkommit utan tillstånd kan lagligförklaras. Regeringen
            föreslår i propositionen att möjligheten att lagligförklara anläggningar
            som används för vattenverksamheter för produktion av vattenkraftsel
            tas bort. Vänsterpartiet tillstyrker ett sådant förslag men anser
            att möjligheten till lagligförklaring av anläggningar som saknar
            tillstånd bör tas bort i sin helhet i lagstiftningen, dvs. för
            samtliga anläggningar.
          </p>
          <p xml:id="i-MsAFYG3YzFA46wtRRFeLVv">
            Möjligheten att lagligförklara vattenanläggningar som saknar
            tillstånd bör tas bort. Detta bör riksdagen ställa sig bakom och
            ge regeringen till känna.
          </p>
          <head xml:id="i-RGuEGtRSbV7zxtcbtbNFaJ" type="h2">
            4.7 Behåll båtnadsregeln
          </head>
          <p xml:id="i-7JUc8ppyFEcCDGneUfuF9P">
            I gällande lagstiftning finns den s.k. båtnadsregeln som säger
            att en bedömning av verksamhetens tillåtlighet – dvs. bedömningen
            av om verksamheten är samhällsekonomiskt motiverad – ska göras
            löpande och alltså kunna medföra att en verksamhet inte får fortsätta
            att bedrivas så snart den inte längre är samhällsekonomiskt motiverad.
            Syftet med införandet var att förhindra vattenverksamhet eller
            tillkomsten av vattenanläggningar som inte är samhällsekonomiskt
            motiverade. Regeringen föreslår i propositionen att den s.k. båtnadsregeln
            för vattenverksamheter tas bort. Naturvårdsverket konstaterar
            att bestämmelsen var avsedd som ett extra skydd för miljön genom
            att prövningen av vattenverksamhet också innefattar en samhällsekonomisk
            helhetsbedömning av verksamheten eller anläggningen vid sidan
            om avvägningar gentemot hänsynsreglerna. I likhet med Naturvårdsverket
            och ett stort antal andra remissinstanser anser vi att bestämmelsen
            ska värnas och att ett borttagande medför en försvagning av skyddet
            för miljön. Det är önskvärt att prövning av vattenverksamhet och
            miljöfarlig verksamhet blir mer likartad, men det bör inte ske
            på bekostnad av miljöskyddet.
          </p>
          <p xml:id="i-LDASZRJMa9QBMHRWvasFTS">
            Det enda rimliga är att resurser i första hand ska gå till åtgärder
            vid samhällsnyttiga anläggningar, vilket båtnadsregeln bidrar
            till.
          </p>
          <p xml:id="i-NNQgDdM4t1capbKK7z4j7X">
            Riksdagen bör avslå propositionen i den del som avser förslag
            om att den s.k. båtnadsregeln för vattenverksamheter tas bort.
            Detta bör riksdagen besluta.
          </p>
        </div>
        <div xml:id="i-3BRMaMFXd4Y3KP12hDzuhz" type="signatureBlock">
          <list xml:id="i-6ogPGBnRgVhCHSVf1d8Gja">
            <item xml:id="i-HtKNF2vYZeRy8VmW25aCdH" who="i-YXoWnRSqCZXZVAFJDK3Ki2" type="signature">
              Hamza Demir (V)
            </item>
            <item xml:id="i-7tXm3Yv9KBdsdyBt829f9H" who="i-8voj19hLWTGJHkxNP79tRb" type="signature">
              Nooshi Dadgostar (V)
            </item>
            <item xml:id="i-Yb8RqgGtYrEquA9xNXrHee" who="i-3SiHjpmKqDX1ahURx9ZWt3" type="signature">
              Maj Karlsson (V)
            </item>
            <item xml:id="i-45QbzgBrUkGBUMNCpMbZRE" who="i-9XTMNkDLu5u66FsWiwysh1" type="signature">
              Karin Rågsjö (V)
            </item>
            <item xml:id="i-3orSZAdXdNXaqLNaCi1vFR" who="i-PAfMpaW8KP2UfRTBpXARTc" type="signature">
              Linda Snecker (V)
            </item>
            <item xml:id="i-RG31B5uHJzWN4gzBvTkv6f" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-EexwpvBL2HDrS3dsjKWnYY" who="i-EgXqeVnPhVAxu5tLpK9F8M" type="signature">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
