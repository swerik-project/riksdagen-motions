<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--00911">
  <teiHeader>
    <fileDesc>
      <titleStmt>
        <title>angående skolans inre arbete.</title>
        <author>av herr Wikström m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående skolans inre arbete.</title>
          <idno type="rdwebb">FU02911</idno>
          <rs type="number">911</rs>
          <ref type="dokument_url_text">http://data.riksdagen.se/dokument/FU02911/text</ref>
          <ref type="dokument_url_html">http://data.riksdagen.se/dokument/FU02911</ref>
          <ref type="dokumentstatus_url_xml">http://data.riksdagen.se/dokumentstatus/FU02911</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-7Egwe1uGRY25sbuMMRt63f</idno>
            <name>BERT STÅLHAMMAR</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>ELVER JONSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-67kiTFbXU3qDiVNVin2wTU</idno>
            <name>BJÖRN MOLIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-5YySnUaCpS54wJxVp1X9Q4</idno>
            <name>GUNNAR RICHARDSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-y57aqt6DptStUpkWh6h5L</idno>
            <name>ROLF SELLGREN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ARYoWndjG9yzHaWu3JKTbL" type="signed"/>
        <correspContext corresp="i-ARYoWndjG9yzHaWu3JKTbL">
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-7Egwe1uGRY25sbuMMRt63f"/>
          <note type="signatory" corresp="i-Gcjbk3nJyjWXPaa2dm3MFR"/>
          <note type="signatory" corresp="i-67kiTFbXU3qDiVNVin2wTU"/>
          <note type="signatory" corresp="i-5YySnUaCpS54wJxVp1X9Q4"/>
          <note type="signatory" corresp="i-y57aqt6DptStUpkWh6h5L"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__911/mot_1971__911-001.pdf"/>
      <fw xml:id="i-45iggTpqv1js66gW7sn2de">
        Mot. 1971: 911 11
      </fw>
      <div xml:id="i-KnatPanSN6ysdnuMZjBj79" type="motHeader">
        <div xml:id="i-EnyYdQ35727VfRsXAfR6ag" type="motTitle"/>
        <div xml:id="i-7BFmnsYws33niBtpKkRCKw" type="motSubmissionInfo"/>
      </div>
      <div xml:id="i-7sPskg7CbaEissNmJm4GDf" type="motBody">
        <div xml:id="i-3D6hEJqnRHpys4uLwbJtfm">
          <p xml:id="i-QcswFqeABhXQTYnvjHC5up">
            Nr 911
          </p>
          <p xml:id="i-2pXWse7EteYGX8mxNFU2SV" type="titleString">
            av herr Wikström m. fl. angående skolans inre arbete.
          </p>
          <p xml:id="i-8TK7mEhe8CiMQpbv2yc72U">
            Inledning Vid införandet av grundskolan 1962 betonades mera än
            i tidigare skolformer skolans betydelse för utvecklingen av individens
            personliga och sociala färdigheter. Åtskillnad gjordes mellan
            färdighetsämnen, färdighetsmoment i orienteringsämnen, orienteringsämnen
            samt övnings- och yrkesämnen. Målet för kunskapsmeddelandet var
            att bibringa eleven dels de elementa som kan anses fungera som
            instrument eller verktyg för orienteringen i samhället och tillvaron,
            dels de tekniker och färdigheter som är nödvändiga för att göra
            det möjligt att själv skaffa sig kunskaper om och information
            från olika områden. Genom betoningen av den sociala och individuella
            fostran poängte- rades skolans ansvar för att lära eleven att
            fungera i en demokrati med iakttagande av så nödvändiga egenskaper
            som ansvar, tolerans, hänsyn och förståelse. Enligt läroplanen
            var det speciellt viktigt att dessa egenskaper skulle bibringas
            eleverna i deras umgänge med människor från andra länder, raser,
            trosuppfattningar eller representerande helt skilda kulturer.
            Till den sociala fostran hörde också solidariteten med och respekten
            för de demokratiska arbetsformerna, ansvaret för en representativ
            demokrati där olika uppfattningar fritt fick framföras och där
            individen hade möjlighet att själv bestämma vilken riktning han
            vill stödja, samt självklarheten att böja sig för majoritetens
            beslut efter ett fritt meningsutbyte. Läroplanen betonade i den
            individuella fostran nödvändigheten av att lära eleven att finna
            harmoni med sig själv och sin omgivning utifrån sina egna förutsättningar
            och intressen. Kännedom om människans psyke och den egna personen
            skulle vara viktiga moment av de delar av skolans verksamhet där
            målet är att utveckla individerna socialt och personlig- hetsmässigt.
            Genom den läroplansrevision för grundskolan som ligger bakom utformningen
            av läroplanen av år 1969 vidtogs vissa organisatoriska förändringar,
            som skulle göra det lättare att nå de uppställda målen. Samtidigt
            betonades ånyo de kvaliteter som skolan skulle förmedla till eleverna.
            Några av de ord som läroplanen i 1969 års utförande innehåller
          </p>
          <pb facs="riksdagen-motions-pdf/data/1971/mot_1971__911/mot_1971__911-002.pdf"/>
          <fw xml:id="i-3LpJf529DrrpSqsBet2UWS">
            Mot. 1971:911 12
          </fw>
          <p xml:id="i-9MvRQm4fvGP9RRyDXPCzFp">
            vid beskrivning av de övergripande målen är: skapa respekt för
            sanningen, respekt för integriteten, skapa arbetsglädje, utveckla
            tankens klarhet och reda, träna förmågan att motstå tendentiös
            påverkan, analysera, jämföra och sammanfatta. Dessutom poängterar
            läroplanen vikten av att skolan tränar eleverna i förmågan att
            samverka med varandra och betydelsen av att skolan samverkar med
            föräldrarna och samhället utanför skolan. Vid en jämförelse mellan
            de mål som är uppsatta för skolans arbete och den faktiska skolverkligheten
            kan man konstatera ganska stor brist på överensstämmelse mellan
            resultat och mål. Denna brist förorsakas naturligtvis till stor
            del av faktorer som ligger utanför det område som skolan råder
            över, men till viss del kan den också härledas från att anvisningar
            och bestämmelser inte utformats så att de till alla delar bidrager
            till måluppfyllelsen. Vi anser därför att det är möjligt att med
            det erfarenhetsunderlag som nu föreligger föreslå vissa åtgärder,
            som skulle kunna bidraga till att förbättra arbetssituationen
            i skolan och därmed leda till en högre grad av målförverkligande.
          </p>
          <p xml:id="i-R9yNB63GSCD9t21LnBM3Yg">
            Inskolning När eleven möter skolan i åk 1 kan detta innebära
            en övergång nästan från en kultur till en annan. Ibland är övergången
            abrupt, och anpassningsproblem kan inträda. På liknande sätt kan
            övergångs- och inskolningsproblem uppstå mellan lågstadiet och
            mellanstadiet, mellan- stadiet-högstadiet och högstadiet och de
            gymnasiala skolformerna. Enligt Lgr 69 kan genom s. k. avkortad
            undervisning ordnas speciell inskolning i åk 1, 4 och 7. Målet
            för denna är att ge eleven en mjuk introduktion till den nya skolan
            eller det högre stadiet. I samband med detta kan särskilda inskolningsprogram
            utarbetas genom vilka eleven får lära sig skolans eller stadiets
            ordningsregler, blir presenterad för olika befattningshavare,
            lär sig hitta i lokalerna, får kontakt med elevråd och samarbetsnämnd
            etc. Innan den egentliga undervisningen börjar, ges det alltså
            tillfälle för eleven att i lugn och ro lära känna sin nya miljö
            och bli informerad om arbetsförhållanden och regler som gäller.
            Möjligheten till inskolning av nya klasser i åk 4 och 7 har använts
            i mycket liten utsträckning. Enligt bestämmelserna skall SÖ lämna
            medgivande till denna form av inskolningsverksamhet. De möjligheter
            som finnes att lägga en god grund för skolans arbete genom inskolning
            bör tillvaratas på ett bättre sätt än hittills. Alltför abrupta
            övergångar medför nämligen ofta att problem uppstår i relationen
            mellan eleven och skolan. Att i efterhand försöka rätta till det
            som har sin grund i bristande inskolning är svårt. Dessutom kommer
            skolan i ett sämre läge genom att den ofta tvingas aktualisera
            normer och
          </p>
          <pb facs="riksdagen-motions-pdf/data/1971/mot_1971__911/mot_1971__911-003.pdf"/>
          <fw xml:id="i-KZeDrfNXQtKQoLk3Rhvyp7">
            Mot. 1971:911 13
          </fw>
          <p xml:id="i-FFkQb4bXydWsH2xYUy7hNr">
            bestämmelser med anledning av något som inträffat i stället för
            att medan relationerna ännu är positiva informera om och argumentera
            för vissa regler. Orsaken till att systemet med systematisk inskolning
            används i så liten utsträckning torde vara att konkreta modeller
            saknas för hur den skall läggas upp. Om en viss del av eleverna
            skall befrias under inskolningsperioden för att arbetet skall
            kunna äga rum i mindre grupper ställer det också krav på att de
            sysselsättes med någon annan verksamhet. Detta kan i sin tur för
            de kommunala myndigheterna innebära problem som dessa framför
            allt på de mindre orterna inte kan lösa. Vi anser därför att SÖ
            bör få i uppdrag att utarbeta olika förslag till inskolningsmodeller
            för elever som byter stadium eller skolform. De bör vara av den
            arten, att den enskilda skolan med sina ordinarie resurser kan
            genomföra dem. Då behoven på olika skolor och orter varierar bör
            flera alternativa modeller utarbetas, men systemet som sådant
            bör vara obliga- toriskt.
          </p>
          <p xml:id="i-SbAHxZadTakmt3GWoUuUux">
            Klassföreståndarfrågan Frågan om klassföreståndarens möjligheter
            att fungera i skolan är fortfarande olöst. Läroplanen betonar
            vikten av att läraren känner elevens förutsättningar och bakgrundsmiljö
            för att han skall kunna ge den hjälp eleven behöver i och av skolan.
            De flesta ämneslärare har mellan 100 och 200 elever att undervisa.
            Det innebär oöverstigliga problem för dem att skaffa sig den information
            om varje elev som egentligen är nödvändig. De klassföreståndare,
            som tjänstgör på högstadiet och gymnasiet-fackskolan, har i regel
            för få timmar i veckan i sina klasser för att kunna fungera tillfredsställande
            som speciella elevvårdare. Genom systemet med arbetsområden på
            högstadiet, då koncentrationsläsning kring vissa ämnesområden
            sker, blir kontakten mellan klassföreståndaren och klassen än
            svårare att upprätthålla. I vissa fall kan det gå flera veckor
            mellan de tillfällen då klassföreståndaren undervisar i och träffar
            sin klass. Den organisation som gäller — med ämneslärare som undervisar
            ett stort antal elever och den av den nya läroplanen initierade
            metodiken med samlade arbetsområden — gör det svårt att nu få
            klassföreståndar- systemet att fungera. De flesta elever på högstadiet
            har ett starkt behov av att få stöd och hjälp från någon speciell
            lärare. Känslan av att inte vara anonym, något som en god kontakt
            med någon lärare medför, innebär också att samhörigheten med skolan
            och därmed också skolandan blir bättre. Som ett komplement till
            den vanliga lärarens fostrande och undervisande uppgifter och
            kuratorns mera speciellt inriktade elevvår- dande uppgifter behövs
            ett system med klassföreståndare. Dennes uppgifter bör vara att
            lära känna den lilla gruppen av elever mycket väl, hjälpa dem
            till rätta och ge dem råd i skolarbetet. Han skall också kunna
          </p>
          <pb facs="riksdagen-motions-pdf/data/1971/mot_1971__911/mot_1971__911-004.pdf"/>
          <fw xml:id="i-Zy5miLhU7NwGfjn2PAqg7">
            Mot. 1971:911 14
          </fw>
          <p xml:id="i-BJUenszsQwaxkszWrEKVhR">
            informera kolleger om problem eller förhållanden, som kan beröra
            den enskilde elevens undervisningssituation och möjligheter till
            skolframgång. För hemmet utgör det också en mycket stor tillgång
            att kunna kontakta en klassföreståndare som man vet känner barnen
            och hemmet och kan fungera som kontakt med övriga berörda lärare.
            I de senaste årens skoldebatt har frågan om klassföreståndarskapet
            ofta stått i centrum. Ingen har ifrågasatt nödvändigheten eller
            betydelsen av klassföreståndarens arbete, men de organisatoriska
            och ekonomiska möjligheterna, som gör det möjligt att få en fungerande
            klassföreståndar- intitution har aldrig skapats. Vi anser att
            denna fråga är betydelsefull och måste lösas snarast. Sö bör därför
            få i uppdrag att starta försöksverksamhet med olika modeller för
            klassföreståndarskap. Variationer i fråga om arbetsfördelning,
            ansvarsområden, instruktioner etc. bör där förekomma.
          </p>
          <p xml:id="i-RRYBzc8V2eUuJtXZUaAjLH">
            Samarbetsnämnder och elevråd En viktig uppgift för skolan är
            att lära eleverna att fungera i och genom demokratiska arbetsformer.
            Elevråd, klassföreningar, samarbets- nämnder, stormöten etc. erbjuder
            här lämpliga former för träning. De resurser som tilldelats skolan
            för denna verksamhet medför dock inte möjligheter att nå de mål
            som uppställts för skolan på denna punkt. Bland de problem som
            fortfarande är olösta kan nämnas tid för sammanträden med elevråd
            och samarbetsnämnder, sysselsättning av de elever vilkas lärare
            deltager i sammanträden, utbildning av elevfunktio- närer, utbildning
            av lärare i samarbetspsykologi och samarbetsteknik, bedömningen
            från skolans sida av värdet av t.ex. elevrådsarbete i jämförelse
            med betygsatta ämnesprestationer. Genom Lgr 69 har vissa möjligheter
            till förbättringar införts genom systemet med resurstimmar. Vi
            anser dock att bestämmelserna måste utformas på ett sådant sätt,
            att tid för samarbetsnämnd, elevvårdsarbete etc. kan schemaläggas
            utan att inkräkta på den tid som avdelats för olika ämnen. I det
            sammanhanget bör också anvisningar utfärdas för bedömning av värdet
            av funktionärskap inom elevråd, samarbetsnämnd etc. vid den allmänna
            betygsättningen. Enligt vår mening bör dock inte träningen i demokratiska
            arbets- former stanna här. I lärarutbildningen, i såväl dess grund-
            som fortbildningsdel, bör träning i samverkansmetodik ingå, så
            att de demokratiska arbetsformerna lättare kan bli en integrerande
            del i den ordinarie undervisningsverksamheten. Det innebär att
            samverkan mellan lärare och elever vid planering av undervisningen,
            gemensamma diskus- sioner om metoder och materiel m. m. blir en
            naturlig del av arbetet i klassrummet och lärosalen. I det sammanhanget
            bör också en undersökning ske i vilken
          </p>
          <pb facs="riksdagen-motions-pdf/data/1971/mot_1971__911/mot_1971__911-005.pdf"/>
          <fw xml:id="i-SKBc51VUNTNZCLUjgVf4YG">
            Mot. 1971:911 15
          </fw>
          <p xml:id="i-HCuW6y3hFavpyqdJMpZzFE">
            utsträckning andra grupper än lärarpersonal — t.ex. fritidspedagoger,
            ungdomsledare, assistenter — genom sitt arbete i skolan kan bidraga
            till att utveckla de demokratiska arbetsformerna,
          </p>
          <p xml:id="i-pzsEcVebJU2UPkuYk71gD">
            Utbildning i elevvård för vaktmästare, lokalvårds- och skolmåltids-
            personal Skolan utgör för eleven en total miljö. Elevens erfarenheter
            från raster, håltimmar, kontakter med vaktmästare, lokalvårds-
            och bespis- ningspersonal blir således också en möjlighet till
            eller ett hinder för att uppnå de mål som läroplanen talar om
            av social och individuell art. Vi anser att frågan om dessa personalkategoriers
            roll i utformningen av skolans totala miljö behöver uppmärksammas
            mer än hittills. Det kan ske t. ex. genom att speciella kurser
            i elevvård och elevpsykologi anordnas för skolmåltidspersonal,
            lokalvårdspersonal och andra grupper. I linje med detta ligger
            också systemet med ”allpersonalkonferenser” i skolan, då samtliga
            befattningshavare som har kontakt med en elev med problem av olika
            art får möjlighet att delta och ge sina synpunkter. Det innebär
            att eleven i skolan får möta en miljö där alla är gemensamt inriktade
            på att i sin kontakt med eleven bidraga till hans individuella
            och sociala utveckling.
          </p>
          <p xml:id="i-GEoYavU5DdENNZk44peKuZ">
            Stabstjänster för lärare För närvarande är lärarpersonalen genom
            statsbidragsbestämmelsernas utformning hårt bunden till kravet
            på tjänstgöring med undervisning i klass eller grupp. Mycket talar
            för att lärarpersonalen genom sin utbildning och erfarenhet också
            skall kunna fullgöra andra uppgifter i skolan än direkt undervisande.
            Lärarpersonalen bör ses som en resurs för skolan, där de olika
            lärarna kan erhålla olika uppgifter efter eget intresse och skolans
            behov i syfte att åstadkomma största möjliga effektivitet i undervisningen,
            vilket här närmast innebär en hög grad av måluppfyllelse. Vissa
            intresserade lärare bör under ett läsår helt eller delvis kunna
            få möjlighet att ägna sig åt materielproduktion, framställa ITV-program,
            planera fritidsaktiviteter, ordna kontakter skola-hem, skola-samhälle
            etc. Från såväl lärarens som skolans synpunkt skulle en sådan
            möjlighet hälsas med tillfredsställelse. För skolans del kan det
            innebära ett högt resursutnyttjande och för den enskilde lärarens
            del kan det innebära en tids välbehövlig avkoppling från det direkta
            arbetet med elever i klassen. Det gäller speciellt för de lärare
            som upplever undervisningsarbetet som så ansträngande att alternativet
            endast är ledighet för sjukdom. I dessa fall måste en möjlighet
            till en stabsfunktion av detta slag vara mycket välkommen. Vi
            anser därför att statsbidragsbestämmelserna på denna punkt bör
            ses över så att den enskilda skolan inom en given ram får möjlighet
            att
          </p>
          <pb facs="riksdagen-motions-pdf/data/1971/mot_1971__911/mot_1971__911-006.pdf"/>
          <fw xml:id="i-FL4BJzR1N4SbvKbXxqaWh9">
            Mot. 1971: 911 16 inrätta stabstjänster av den typ som här skisserats.
          </fw>
          <p xml:id="i-NK5NeZ8HFFGBdNzJvkQjdP">
            Personalvård Från många håll påpekas att skolan utgör en extremt
            pressande arbetsmiljö för både lärare och elever. I jämförelse
            med vad som gäller inom företag av den storlek, som de flesta
            högstadieskolor har, är skolans personalvård bristfällig. Förutsättningen
            för att arbetssituationen i skolan skall bli dräglig för elever
            och lärare är att inte bara eleverna utan också personalen blir
            föremål för såväl förebyggande som speciell personalvård. Det
            kan gälla enkla trivselarrangemang som har till uppgift att skapa
            samhörighet mellan de anställda. Det kan också gälla arbetsplatser
            för lärare, vilrum, personalmatsalar, medicinsk kurativ och psykisk
            rådgivning m. m. Genom de nya arbetsformer som initierats genom
            Lgr 69 med arbetslag, periodläsning och arbetsområden har också
            möjligheterna för den spontana kontakten mellan lärare på rasterna
            minskats. Den utgjorde i äldre skolformer en trivselfaktor av
            stor betydelse genom att den skapade social gemenskap och gav
            möjlighet till samtal om gemensamma skolangelägenheter. På liknande
            sätt kan de nya stora gymnasiala skolenheter som skapas, där lärare
            med olika utbildning och skolerfarenhet lätt blandas, medföra
            att risken för individuella problem hos lärarna blir större. Lärare
            med erfarenhet av en viss kategori elever kanske ställs inför
            helt andra elevkategorier än han tidigare mött och kan i det läget
            uppleva en otillräcklighet som stundom kan leda till psykiska
            problem. Vi anser därför att personalvården i skolan behöver aktualiseras.
            Det kan t. ex. ske genom en inventering av i vilken utsträckning
            det finns arbetsrum för lärare och övrig personal, personalmatsalar,
            vilrum och samtalsrum. Anvisningar till de lokala skolstyrelserna
            om åtgärder i perso- nalvårdande syfte bör också utarbetas.
          </p>
          <p xml:id="i-FHMFCCYA1aQsrAruNSjiPE">
            Överensstämmelse mellan samhället och skolan Ett av skolans övergripande
            mål är att utbilda eleven för dennes roll som samhällsmedborgare.
            Medel för detta är bl.a. kommunikationer mellan skolan och det
            omgivande samhället. Skolan skall enligt läroplanen stå i ständig
            förbindelse med och vara påverkad av samhället. Trots detta övergripande
            mål förekommer det att åtgärder vidtas i skolan som direkt leder
            till lägre samstämmighet mellan skola och samhälle. Detta är allvarligt
            därför att det dels kan ge eleverna en felaktig bild av det liv
            som väntar utanför skolan, dels gör det svårt att motivera regler
            som är specifika för skolan och inte har förankring i liknande
            rätts- eller normbegrepp i samhället utanför. Som exempel på detta
            kan nämnas arbetslivets krav på närvaro i arbetet och skolans
            i många fall klart uttalade frihet från närvaroplikt
          </p>
          <pb facs="riksdagen-motions-pdf/data/1971/mot_1971__911/mot_1971__911-007.pdf"/>
          <fw xml:id="i-2h8251R5oz4YnAupr9RWzy">
            Mot. 1971:911 17
          </fw>
          <p xml:id="i-JJsxB3Gww53puHPsLF4hh">
            och närvarokontroll. Ett annat exempel är brott mot regler, lagar
            och förordningar i samhället utanför skolan och de påföljder som
            detta föranleder och motsvarande företeelser i skolan. I detta
            sammanhang bör påpekas den totala avsaknad av förankring i samhället
            utanför skolan som skolans påföljder av typ kvarstannande och
            avstängning från undervis- ningen har. Vi anser därför att en
            analys bör göras av skolans norm- och rättssystem i relation dels
            till skolans övergripande mål, dels till samhällets krav.
          </p>
          <p xml:id="i-2W7hK7grNH65ecYs4prMVp">
            Statsbidragets utformning Ett flertal av de försök till åtgärder
            för att förbättra arbetssituationen i skolan som vi pekat på i
            denna motion går inte att genomföra med nuvarande regler för statsbidragsgivning.
            Den hårda kopplingen mellan antal lärartjänster och statsbidragets
            storlek medför att utrymmet för anordningar som tar hänsyn till
            de lokala kraven är mycket litet. Enligt vår mening bör varje
            kommun tilldelas resurser i relation till antal elever, antal
            invånare eller efter annan beräkningsgrund och beredas viss frihet
            i vad gäller resursernas fördelning på olika ändamål. Det kan
            naturligtvis innebära att inspektionen av undervisningen kan behöva
            ges en annan utformning än vad som nu är fallet. Det bör enligt
            vår mening närmast ankomma på den nyligen tillsatta utredningen
            angående länsskolnämn- dernas organisation och verksamhet att
            behandla denna fråga. Med en statsbidragsform som ger kommunen
            viss handlingsfrihet i vad gäller statsbidragets användning kan
            flexibilitet i undervisningsorganisa- tionen åstadkommas, såväl
            när det gäller klassföreståndarskap, avtals- tjänster för lärare,
            elevråd, personalvård, inskolning som i kontakten mellan hem och
            skola. Bestämmelserna för statsbidragsutformning till skolbyggnader
            bör också ses över så att de ligger i linje med de krav som de
            nya skolreformerna ställer på ökade utrymmen för elevaktivitet
            i form av elevrådsverksamhet, samarbetsnämnder samt personalutrymmen.
            Med hänvisning till vad vi ovan anfört hemställes att riksdagen
            begär A. att Kungl. Maj:t måtte låta utarbeta 1. alternativa inskolningsprogram
            för elever i åk 1, 4 och 7 i grundskolan och åk 1 i gymnasieskolan,
            2. alternativa utformningar av klassföreståndarsystemet, 3. utbildningsprogram
            för skolmåltids-, vaktmästar- och lokal- vårdspersonal i elevvårdsfrågor,
            4, ändrade statsbidragsbestämmelser som möjliggör inrättande av
            stabstjänster för lärare, 5. program för personalvårdande åtgärder
            i skolorna,
          </p>
          <pb facs="riksdagen-motions-pdf/data/1971/mot_1971__911/mot_1971__911-008.pdf"/>
          <fw xml:id="i-71m1MEbSPVRbLL6CrDFDRx">
            Mot. 1971:911 18
          </fw>
          <p xml:id="i-KxkUSpadqDSUuoA6wf8TiT">
            6. kompletterande anvisningar för arbetet i samarbetsnämnder
            och andra samarbetsorgan enligt vad i motionen anförts; B. att
            Kungl Maj:t måtte låta företa en översyn av 1. statsbidragsbestämmelserna
            i syfte att åstadkomma ett mera flexibelt utnyttjande av skolans
            personella och ekonomiska resurser, 2. skolans norm- och regelsystem
            i relation till samhällets.
          </p>
          <p xml:id="i-Pmn26zuP57WtABNQ3WRoGT" type="date">
            Stockholm den 27 januari 1971
          </p>
          <div xml:id="i-7nAwQkFpS1oMC4Y3eMJTZv" type="signatureBlock">
            <list xml:id="i-STreC1ga7NnRjguEzfRHtX">
              <item xml:id="i-SdskALbdKbiNPmy1sqgazy" who="i-P7oVLGoBfbz4RGE5XkQtLN" type="signature">
                JAN-ERIK WIKSTRÖM (fp)
              </item>
              <item xml:id="i-JQUQCjDr5UKXfK6vA7jAUD" who="i-7Egwe1uGRY25sbuMMRt63f" type="signature">
                BERT STÅLHAMMAR (fp)
              </item>
              <item xml:id="i-7Zccp2WRzMC9dP84Hy9oxL" who="i-Gcjbk3nJyjWXPaa2dm3MFR" type="signature">
                ELVER JONSSON (fp)
              </item>
              <item xml:id="i-LkpPvLyxaDY4Zj16vReb3h" who="i-67kiTFbXU3qDiVNVin2wTU" type="signature">
                BJÖRN MOLIN (fp)
              </item>
              <item xml:id="i-P9YWtLnRNXW5D2tj5sy8HT">
                i Alingsås)
              </item>
            </list>
          </div>
          <p xml:id="i-3qiw8p5UYy9pUYiC86AV2e">
            GUNNAR RICHARDSON (fp) ROLF SELLGREN (fp)
          </p>
        </div>
      </div>
    </body>
  </text>
</TEI>
