<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0252/mot_200304_MJ_0252-0001.pdf"/>
      <div type="motHeader" xml:id="i-Nm19WLeXpUGwLeUukbYSBe">
        <div type="motTitle" xml:id="i-YN9ia6FLEvwsyvQtJHaFzL"/>
        <div type="motSubmissionInfo" xml:id="i-D4Ne2fLN3tYHCAKwyhDL6x"/>
      </div>
      <div type="motBody" xml:id="i-WUcVThRhtR9XsvJuMJeLCi">
        <div xml:id="i-UdpDo9gBrJz6mngFDMdoz2">
          <p xml:id="i-63eYURtV5zbPGRPT4imwwd">
            2003/04 mnr: MJ252 pnr: fp425
          </p>
          <p xml:id="i-SpUGzzNsC83KQLUQHSANNR">
            Motion till riksdagen 2003/04:MJ252
          </p>
          <p xml:id="i-FGQCVwPm7nQSNjg1Yy8EBu">
            av Birgitta Ohlsson (fp)
          </p>
          <p xml:id="i-MZoPpodDsVDJ93jQoieLYj">
            Djurparker
          </p>
          <p xml:id="i-Hqf6hTbgBiR6jn2mN3D9iN">
            Förslag till riksdagsbeslut
          </p>
          <p xml:id="i-fRLbbzC4n7C8FUiTuTQQh">
            1. Riksdagen tillkännager för regeringen som sin mening vad i
            motionen anförs om strängare regler vad gäller djurskydd för djur
            i djurparker. 2. Riksdagen tillkännager för regeringen som sin
            mening vad i motionen anförs om att förbjuda delfiner i djurparker,
            då djurparkerna inte kan tillgodose dessa djurs arttypiska intressen.
            3. Riksdagen tillkännager för regeringen som sin mening vad i
            motionen anförs om att utreda vad momssänkningen på entréer till
            djurparksbesök inneburit för forskning kring djurarters mångfald
            och djurens naturliga beteende.
          </p>
          <p xml:id="i-EaWViuvcV7bUd6xxoBqdrT">
            Motivering
          </p>
          <p xml:id="i-RLwXGfZW6thuVLHsiNneLz">
            Djurskyddslag även i djurpark. Traditionen att hålla djur i fångenskap
            för människors blotta nöje kan spåras till år 1000 f.Kr. i Kina.
            Den kinesiska kungen Wen anlade då en park som var öppen för allmänheten.
            Den första parken i västerlandet som var öppen för allmänheten
            var den i Jardin des Plantes i Paris år 1793. På den tiden sågs
            vilda djur mer eller mindre som förbrukningsvaror från kolonierna
            som skulle visas upp på ett för människor underhållande sätt.
            Den moderna djurparksfilosofin, som formades av Karl Hagenbeck
            i Hamburg i början av 1900-talet, betonade dock att djuren skulle
            få större inhägnader och att samlingarna också skulle vara av
            vetenskapligt intresse och främja avel av sällsynta djur. Men
            grundidén för såväl dagens som gårdagens djurparker är dock densamma,
            d.v.s. att roa, skrämma, fascinera och överraska människan. Djurparkerna
            utgår generellt sett utifrån människans perspektiv och inte djurens
            intresse. Detta måste ändras. Djurparksdjuren måste mer kraftfullt
            omfattas av djurskyddslagens portalparagrafer — att djuren inte
            ska utsätta för onödigt lidande (2 8) och att djuren ska kunna
            leva ett arttypiskt beteende (4 8). Visst kan det vara acceptabelt
            att vilda djur hålls i särskilda djurparker
          </p>
          <pb facs="riksdagen-motions-pdf/data/200304/mot_200304_MJ_0252/mot_200304_MJ_0252-0002.pdf"/>
          <p xml:id="i-Vf8MiWoi4FFvYAJausJPF7">
            2003/04:MJ252
          </p>
          <p xml:id="i-VBid1GP4tXkdjUqcANbj4e">
            för forskning och för att öka kunskapen om djuren för oss människor.
            Det gagnar också de enskilda djurindividerna. På sikt bör dock
            de traditionella djurparkerna försvinna. Det är fullkomligt oacceptabelt
            med djurparker som är gjorda för att underhålla människor med
            vilda djur utan hänsyn till djurens egen hälsa och naturliga beteenden.
            Omfattande studier visar att vilda djur ofta inte mår bra av att
            leva i fångenskap. Sedan mitten av 1980-talet finns flera studier
            som tyder på detta. Ett nytt sjukdomsbegrepp har lanserats, zoochosis,
            djurparkssjukan, för att beskriva de psykiska störningar som uppkommer
            hos djuren. Ett typiskt tecken är att de ägnar sig åt ett utdraget
            och enformigt beteende eller gör sig medvetet illa. Vissa djurarter
            bör dock redan nu fasas ut från svensk djurparksverksamhet. Delfiner
            är ett tydligt exempel. I frihet lever delfiner i familjegrupper
            på upp till 10 individer eller ofta i större grupper om 100-talet
            individer. Delfiner simmar fritt i haven, över 100 kilometer varje
            dag. I fångenskap aborteras ofta deras avkommor spontant och medellivslängden
            är knappt hälften jämfört med exemplar i frihet. Deras arttypiska
            beteende kommer inte till sin rätt i klorerade bassänger. Djurparkers
            folkbildande funktion för att sprida kunskap om djur brukar nämnas
            för att stärka deras legitimitet. En del djurparker sysslar ju
            också med zoologisk och veterinärmedicinsk forskning. Detta synsätt
            ledde till att momsen på entréer till djurparker sänktes (betänkande
            2000/01:SkU7) för att stimulera ovanstående. Jag kräver nu en
            utvärdering av huruvida momssänkningen på djurparksentréer lett
            till att öka djurarters mångfald och de vetenskapliga bidragen
            till zoologisk forskning.
          </p>
          <p xml:id="i-8YeSW6eAu4fJYSqNYqCdWg">
            Stockholm den 30 september 2003 Birgitta Ohlsson (fp)
          </p>
        </div>
      </div>
    </body>
  </text>
</TEI>
