<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-03878">
  <teiHeader>
    <fileDesc>
      <titleStmt>
        <title>Trafiksäkerhetspolitisk motion</title>
        <author corresp="i-5QUSwQFaazTZF6GHyxaAkw">av Magnus Jacobsson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3878 av Magnus Jacobsson m.fl. (KD)</title>
          <idno type="rdwebb">H9023878</idno>
          <rs type="number">3878</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H9023878/text</ref>
          <ref type="dokument_url_html">http://data.riksdagen.se/dokument/H9023878</ref>
          <ref type="dokumentstatus_url_xml">http://data.riksdagen.se/dokumentstatus/H9023878</ref>
          <ref type="docx">http://data.riksdagen.se/fil/98B17414-09A4-4DA5-97AF-4E3C0B280CA3</ref>
          <ref type="pdf">http://data.riksdagen.se/fil/985D4192-6B9F-4093-A951-05D43BEBB929</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5QUSwQFaazTZF6GHyxaAkw</idno>
            <name>Magnus Jacobsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-RVBRPDgYSffQso5SLJ9Cxr</idno>
            <name>Larry Söder</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-D2JRw2JQkbJnAYJEiDcH47</idno>
            <name>Camilla Brodin</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Eo9kRYLJjs1m75cXCdvmdh</idno>
            <name>Kjell-Arne Ottosson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-TNGEBGYdRyN1G1TPje3QxD" type="signed"/>
        <correspContext corresp="i-TNGEBGYdRyN1G1TPje3QxD">
          <note type="signatory" corresp="i-5QUSwQFaazTZF6GHyxaAkw"/>
          <note type="signatory" corresp="i-7GFif5DyTUbb8eBXsbicsF"/>
          <note type="signatory" corresp="i-RVBRPDgYSffQso5SLJ9Cxr"/>
          <note type="signatory" corresp="i-D2JRw2JQkbJnAYJEiDcH47"/>
          <note type="signatory" corresp="i-Eo9kRYLJjs1m75cXCdvmdh"/>
        </correspContext>
        <correspAction type="submitted" xml:id="i-Xg6aBQ2P8EJBcnUCBWqcoS">
          <date when="2021-10-05"/>
          <time when="14:10:37"/>
        </correspAction>
        <correspAction type="reviewed" xml:id="i-CRKvsGexL6goTLhfKpiPMH">
          <date when="2021-10-05"/>
          <time when="17:47:54"/>
        </correspAction>
        <correspAction type="referred" xml:id="i-16iw6nZt9HxTwve4iVDa5m">
          <date when="2021-10-14"/>
        </correspAction>
        <correspAction type="assigned" xml:id="i-3PJjShnykSNGsnGqZh2Lp8">
          <date when="2022-06-21"/>
          <time when="15:50:11"/>
        </correspAction>
        <correspContext corresp="i-3PJjShnykSNGsnGqZh2Lp8">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-5Kqrokfr3t1MDhzUuvBjYJ"/>
        <correspContext corresp="i-5Kqrokfr3t1MDhzUuvBjYJ">
          <ref type="uppgift">2021/22:TU20</ref>
          <ref type="ref_dok_id">H901TU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU20</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Dekvz1h7CQAeS9gFMsXoio"/>
        <correspContext corresp="i-Dekvz1h7CQAeS9gFMsXoio">
          <ref type="uppgift">2021/22:TU7</ref>
          <ref type="ref_dok_id">H901TU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU7</ref>
          <ref type="ref_dok_titel">Väg- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-BJFRLMwFikk1tJXoEBS8BE"/>
        <correspContext corresp="i-BJFRLMwFikk1tJXoEBS8BE">
          <ref type="uppgift">2021/22:TU8</ref>
          <ref type="ref_dok_id">H901TU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU8</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-SJwZvQ1DbMjbm2atJyVLLd"/>
        <correspContext corresp="i-SJwZvQ1DbMjbm2atJyVLLd">
          <ref type="uppgift">2021/22:JuU10</ref>
          <ref type="ref_dok_id">H901JuU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU10</ref>
          <ref type="ref_dok_titel">Skärpta straff för grova trafikbrott</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-R6Jo4YokxcxZVyrYzbyVvc"/>
        <correspContext corresp="i-R6Jo4YokxcxZVyrYzbyVvc">
          <ref type="uppgift">2021/22:TU11</ref>
          <ref type="ref_dok_id">H901TU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU11</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-BsNJQsw42HGHKr6oWqhvZt"/>
        <correspContext corresp="i-BsNJQsw42HGHKr6oWqhvZt">
          <ref type="uppgift">2021/22:TU19</ref>
          <ref type="ref_dok_id">H901TU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU19</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:3878 av Magnus Jacobsson m.fl. (KD) Trafiksäkerhetspolitisk motion</div>
      </div>
      <div type="motBody">
        <div type="motProposal" subtype="förslag">
          <head xml:id="i-QyKnSSLaKoWiMhM76722K8">
            Förslag till riksdagsbeslut
          </head>
          <list style="ol">
            <item xml:id="i-622BVtDHoft7kNHC8RMvDJ">
              Riksdagen ställer sig bakom det som anförs i motionen om att
              fortsätta det förebyggande arbetet gällande nolltolerans mot alkohol
              och narkotika i trafiken och tillkännager detta för regeringen.
            </item>
            <item xml:id="i-UXzmbzGBwygvvbn2pPhSkk">
              Riksdagen ställer sig bakom det som anförs i motionen om att
              straffet för rattfylleri och grovt rattfylleri bör skärpas och
              tillkännager detta för regeringen.
            </item>
            <item xml:id="i-XbeyKL4yVZQfW4PhYgGm2w">
              Riksdagen ställer sig bakom det som anförs i motionen om en utredning
              om alkolås eller annan teknik som förhindrar rattfylleri på alla
              nya bilar i Sverige och tillkännager detta för regeringen.
            </item>
            <item xml:id="i-8XiWXRL8zcwqgn3Dg5fjX6">
              Riksdagen ställer sig bakom det som anförs i motionen om att
              införa ett förbud mot eftersupning och tillkännager detta för
              regeringen.
            </item>
            <item xml:id="i-RX9K35acmX9NTmXtzQJP4T">
              Riksdagen ställer sig bakom det som anförs i motionen om att
              införa ett krav på alkoholtest för piloter och besättningspersonal
              vid på- och avstigning på flyget och tillkännager detta för regeringen.
            </item>
            <item xml:id="i-SAzs8SpKu1Wt4rm5vUfzeb">
              Riksdagen ställer sig bakom det som anförs i motionen om uppförandet
              av fler strategiskt placerade alkobommar och tillkännager detta
              för regeringen.
            </item>
            <item xml:id="i-NnBUvW71UUgo2JmqffXeGh">
              Riksdagen ställer sig bakom det som anförs i motionen om att
              motsvarande möjligheter att slumpmässigt kontrollera förare vad
              gäller påverkan av alkohol ska finnas vad gäller påverkan av andra
              droger om det kan genomföras med bibehållen integritet för föraren
              och tillkännager detta för regeringen.
            </item>
            <item xml:id="i-LDQ37hGpaYcPxfogBhjQrA">
              Riksdagen ställer sig bakom det som anförs i motionen om att
              främja detekteringsteknik som möjliggöra masskontroller för att
              hitta drograttfulla och tillkännager detta för regeringen.
            </item>
            <item xml:id="i-GBK39uzhFNGjS1jH3PiXEC">
              Riksdagen ställer sig bakom det som anförs i motionen om att
              införa syntester i samband med körkortsförnyelse och tillkännager
              detta för regeringen.
            </item>
            <item xml:id="i-MVquVnaHofGNSgARxNxoDt">
              Riksdagen ställer sig bakom det som anförs i motionen om att
              Trafikverket ska ta fram en åtgärdsplan för att byta ut vajerräcken
              mot traditionella moderna vägräcken och tillkännager detta för
              regeringen.
            </item>
            <item xml:id="i-JTMZc1HY5mroZq6qmVLqpB">
              Riksdagen ställer sig bakom det som anförs i motionen om att
              lagstifta om ett säkerhetsavstånd på 1,5 meter vid omkörning av
              cyklister och tillkännager detta för regeringen.
            </item>
            <item xml:id="i-7Yh9CyyUsZZti2oUbfbiTG">
              Riksdagen ställer sig bakom det som anförs i motionen om att
              utöka bruket av digitala skyltar och tillkännager detta för regeringen.
            </item>
            <item xml:id="i-FzGay753uUbtwc9USgPZgS">
              Riksdagen ställer sig bakom det som anförs i motionen om att
              pröva möjligheten att höja hastigheten på flera vägsträckor och
              tillkännager detta för regeringen.
            </item>
            <item xml:id="i-YXe4KsM6yUAVm7iBSfb5su">
              Riksdagen ställer sig bakom det som anförs i motionen om att
              med utgångspunkt från brittisk lagstiftning se över de straffrättsliga
              påföljderna vid brott mot luftfartslagen och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-xCXiFFEdeJQ4byBPg44XP">
            Motivering
          </head>
          <p xml:id="i-sc26KhrRY4ucjDYKkCxuL">
            Det är en tragedi varje gång en människa dör eller skadas svårt
            i trafiken. Risken att omkomma är fortfarande betydligt högre
            inom vägtrafiken än inom andra trafikslag. Antalet omkomna i den
            svenska vägtrafiken har sjunkit trendmässigt sett i ett längre
            tidsperspektiv. Sverige är i dag ett av världens trafiksäkraste
            länder. Men Kristdemokraterna anser att arbetet med att förverkliga
            en nollvision om antalet omkomna och allvarligt skadade i trafiken
            måste intensifieras.
          </p>
          <p xml:id="i-Fyg6wxEVfAtK5zBdQQbGzR">
            Viktiga åtgärder för att förbättra trafiksäkerheten är att minska
            alkoholen i trafiken, upprusta och förbättra vägnätet, samt kontroll
            och efterlevnad av hastighetsbegränsningarna. Vi bör också beakta
            olika transportslags skador vid valet av tekniska lösningar för
            att separera trafiken. Kristdemokraterna redogör särskilt för
            våra trafiksäkerhetspolitiska förslag i denna motion.
          </p>
          <head type="h1" xml:id="i-GFtFQZ1GsarXo6Ybbf6Gyx">
            Nolltolerans mot alkohol och narkotika i trafiken
          </head>
          <p xml:id="i-CtSUs2qYj6nPw8oFePbKB1">
            Enligt Trafikverket är i genomsnitt en av femhundra bilister
            rattfull. Det motsvarar cirka 0,2 procent av trafiken. År 2020
            anmäldes Enligt Brottsförebyggande rådet totalt 25 600 rattfylleribrott,
            vilket innebar en minskning med 4 procent jämfört med 2019. Det
            har också skett en ökning av antalet anmälda brott om drograttfylleri
            (påverkan av enbart narkotika), de ökade med 15 procent till 16
            800 anmälda brott. Utvecklingen för det totala antalet anmälda
            fall av drog­rattfylleri har varit kontinuerligt uppåtgående sedan
            2011 (en ökning med 33 procent).
          </p>
          <p xml:id="i-UBYmC2wQ2NWALEJaZqiLsV">
            Trafikverkets statisk kring dödsolyckor under 2020 visar att
            57 personer omkom i en alkohol- eller drogrelaterad trafikolycka.
            Det motsvarar 28 procent av alla omkomna i trafiken. Av dessa
            personer omkom 39 i olyckor som enbart var alkoholrelaterade,
            15 i olyckor som enbart var drogrelaterade och 3 i olyckor som
            var både alkohol- och drogrelaterade. Sammantaget omkom 204 personer
            i vägtrafiken 2020, en kraftig minskning mot föregående år. Antalet
            omkomna i alkohol- eller drogrelaterade olyckor minskade också,
            men andelen omkomna i sådana olyckor förblev konstant.
          </p>
          <p xml:id="i-65GvJQ92SoSS6UBb3dJZ3Y">
            Det är därför viktigt att fortsätta det förebyggande arbetet
            gällande nolltolerans mot alkohol och narkotika i trafiken och
            se till att polisen och kustbevakningen ges tillräckliga resurser
            för nykterhetskontroller och möjlighet att kunna beivra överträdelser.
            Det finns också anledning att implementera nya metoder, som mobila
            trafikkontroller. MHF har tagit fram en prototyp i form av en
            buss utrustad med teknik som alkobommar, ANPR-teknik för fordonskontroll
            och trafikledning.
          </p>
          <p xml:id="i-UGF56QN6cZSJwSKmafxt2A">
            I dag är straffet för rattfylleri böter eller fängelse i högst
            6 månader och för grovt rattfylleri fängelse i högst två år. Vi
            anser att straffet är för lågt i jämförelse med både den risk
            och de konsekvenser alkoholpåverkade personer medför och orsakar
            i trafiken. Vi anser därför att straffet för rattfylleri samt
            grovt rattfylleri bör skärpas. Vi anser också att obetalda bötesstraff
            ska kunna omvandlas till fängelse. Alkolås eller annan teknik
            som förhindrar rattfylleri bör utredas som obligatorium i alla
            nya bilar i Sverige.
          </p>
          <p xml:id="i-K7tUjz8J4ey8RMcsf567HV">
            Kristdemokraterna har också länge drivit frågan om ett förbud
            mot eftersupning som innebär att det inte är tillåtet att dricka
            alkohol de första sex timmarna efter en trafikolycka. I dag är
            det möjligt för rattfyllerister att gå fria när de hävdat att
            det druckit efter och inte före en bilolycka, eftersom det inte
            har varit möjligt att bevisa när föraren intagit alkohol. Riksdagspartierna
            har varit eniga i frågan om ett införande av förbud mot eftersupning,
            men regeringen har valt att gå på samma linje som presenterades
            i promemorian Ds 2013:28 ”Straffansvar för eftersupning”, att
            det inte är ett brott i sig att dölja sitt brott. Kristdemokraterna
            är kritiska till regeringens slutsats och anser att människor
            som utsätter sina medtrafikanter för fara ska stoppas och inte
            komma undan på grund av ett kryphål i lagen. Vi anser därför att
            ett förbud mot eftersupning bör införas.
          </p>
          <p xml:id="i-LcoUDVXs3LeC69dNYKqRLN">
            I oktober 2019 kom Ds 2019:22 Ett stärkt straffrättsligt skydd
            mot upprepad trafikbrottslighet och en utvärdering av den nedre
            promillegränsen för sjöfylleri. I den föreslås ett par åtgärder
            som vore bra för att skräpa straffen för trafikbrott. Utredningen
            konstaterar att antalet trafikbrott ökar, att det är mycket vanligt
            med återfall och att många förövare begår flera brott samtidigt.
            De skriver rakt ut att många är vanebrottslingar och att de ägnar
            sig åt lagtrots. Därtill att trafikbrottlighet ofta sker med stor
            fara för tredje man, som inte kan skydda sig nämnvärt. Påföljden
            för trafikbrott blir oftast böter. Upprepade brott leder sällan
            till straffskärpning. För att nyansera straffskalorna vill utredningen
            höja straffmaximum för grov olovlig körning och rattfylleri till
            ett års fängelse och för grovt rattfylleri till tre års fängelse.
            Dessutom föreslås att nytt brott införs, grov trafikbrottslighet,
            med straff på mellan sex månaders fängelse och fem års fängelse.
            Grov trafikbrottslighet ska den som begår flera olika trafikbrott
            som ett led i en vanemässig och hänsynslös brottslighet dömas
            till. Kristdemokraterna står bakom dessa förslag i utredning och
            anser att de bör införas.
          </p>
          <p xml:id="i-8xbHX5bRsiJu9y5HzcLW8M">
            Vi vill även införa alkotester för piloter och besättningspersonal
            på flyget. Det har uppdagats i ett flertal fall där anställda
            på flyget ertappats med att vara alkoholpåverkade i tjänsten,
            något som kan medföra en stor risk för passagerarnas säkerhet
            och öka risken för flygplansolyckor. Kristdemokraterna anser därför
            att det ska finnas krav på alkoholtest för såväl piloter som besättningspersonal
            vid på- och avstigning för att säkerställa passagerares trygghet
            och säkerhet. Det är inte möjligt för ett enskilt land att ha
            egna regler för kontroll av piloter. Sverige bör därför verka
            inom den internationella flygorganisationen IATA för att skapa
            ett regelverk som möjliggör nykterhetskontroller av piloter vid
            flygningar till och från de länder som önskar detta.
          </p>
          <p xml:id="i-QV4KvcmH9KqiKUFwNXiHUn">
            Efter att regeringen till slut föreslog att alkobommar skulle
            sättas upp vid vissa hamnar för att motverka alkoholpåverkade
            chaufförer på vägar har implementeringen av detta beslut fördröjts
            flera gånger. I dagsläget har endast Göteborgs hamn en automatiserad
            kontroll. Göteborgs hamn präglas dock av relativt lite inkommande
            trafik. Vid de hamnar som annars har en strid ström av inkommande
            trafik saknas dock ännu bommar och de myndigheter regeringen uppdragit
            att realisera dem har skilda tolkningar kring genomförbarheten.
            Invändningar från polismyndigheten går till exempel ut på att
            vikbara bommar ska betraktas som våldsanvändning och likställer
            dem med spikmatta. Helsingborgs hamn har till och med byggt särskilda
            körfiler för att upprätta manuell kontroll med köer och fördröjningar
            som konsekvens.
          </p>
          <p xml:id="i-PdTmkNDdwkrjki5yM3AQca">
            Kristdemokrater anser att regeringen behöver vara tydlig gentemot
            berörda myndigheter om uppdraget. Det är dags att ta nästa steg
            för att motverka alkoholpåverkade trafikanter. Trafikverket ska
            utifrån det givna uppdraget placera automatiserade alkobommar
            vid fler strategiska platser än Göteborgs hamn för att göra trafiken
            säkrare och rädda liv.
          </p>
          <head type="h1" xml:id="i-2WTvesyzLgTiRFNeAbhhW8">
            Tillåt rutinkontroller av narkotikapåverkade förare
          </head>
          <p xml:id="i-PzA1WDWnTqYx4qumtbheYo">
            Dagens regelverk innebär att en förare endast får testas för
            drograttfylla vid misstanke om påverkan av narkotika. Ett test
            får alltså inte göras slumpmässigt likt det som görs för alkohol.
            Kristdemokraterna menar att det vore angeläget ur ett trafiksäkerhetsperspektiv
            och baserat på BRÅs uppgifter angående den stigande trenden i
            antalet anmälda brott för drogfylleri, att möjligheten att utföra
            slumpmässiga test även för narkotika bör övervägas. Vi välkomnar
            därför att regeringen i 2019 tillsatte utredningen ”Effektivare
            kontroller av yrkestrafik på väg” (Dir. 2019:51) i syfte att bland
            annat se över möjligheten att låta polisen få använda sållningsprov,
            dvs slumpmässiga tester, för att upptäcka misstänkta drograttfyllerister.
            Utredningen redovisades delvis i fråga om sållningsprov 30 november
            2020 och för kontrollverksamheten i yrkestrafiken den 1 mars 2021.
            Förslagen från utredningen är nu under regeringens beredning.
            Utredningen föreslår att Tullverket ska få utökade möjligheter
            att göra salivprov och ögonundersökning, även utan misstanke om
            drogpåverkan. Kristdemokraterna anser att polisen bör få tillgång
            till sållningsinstrument för att rutinkontrollera trafikanter
            för narkotika. Det behövs också bättre och snabbare detekteringsteknik
            med möjlighet att göra masskontroller direkt vid väg. Masskontroller
            gör också att kraven på misstanke som idag gäller för polisen
            kan tas bort. Detta bör ges regeringen tillkänna.
          </p>
          <head type="h2" xml:id="i-DdyxU4V51Z4ZjDruHXPKi1">
            Bättre konkurrensvillkor inom åkerinäringen
          </head>
          <p xml:id="i-NFccXPTV9HpRkzJETCJb5T">
            Svensk åkerinäring är i dag utsatt för en hård osund internationell
            konkurrens. Samtidigt som svenska lastbilschaufförer får betala
            tusentals svenska kronor vid överträdelse av kör- och vilotiderna,
            kör många utländska åkare längre än vad som är tillåtet enligt
            EU-regler. Fusket inom åkerinäringen är utbrett och måste tas
            på stort allvar. Oseriösa aktörer betalar inte avtalsenliga löner
            och struntar i miljö- och cabotagereglerna. Detta riskerar att
            slå ut seriösa aktörer på marknaden och skapar rent trafiksäkerhetsmässigt
            en otrygg situation på vägarna. Det förekommer att chaufförer
            kör otillåtna distanser och använder droger för att hålla sig
            vakna.
          </p>
          <p xml:id="i-8kjYAg15bLX9srKQQDc3QG">
            Det är viktigt att efterlevnaden av det nyligen i Europaparlamentet
            antagna Mobilitetspaketet övervakas. Med anledning av den nyligen
            framlagda utredningen Kontroller på väg (SOU 2021:31) finns anledning
            för regeringen att återkomma med förslag för att öka säkerheten
            och stärka kontrollen vad gäller tung trafik. Transportstyrelsens
            sanktionsmöjligheter behöver stärkas och trafikpolisens kontroller
            av yrkestrafiken prioriteras. I utredningen föreslogs möjlighet
            till sanktionsväxling inom yrkestrafikområdet och möjligheten
            till att kunna göra sållningsprov för narkotika. Det är positiva
            steg i rätt riktning, men regeringen behöver nu återkomma med
            skarpa förslag på åtgärder.
          </p>
          <head type="h2" xml:id="i-2nDDh52fuzuDLfnBFY2BeK">
            Synskärpans betydelse för trafiksäkerheten
          </head>
          <p xml:id="i-HmHTmFqF8SFvXCCYK2N2J1">
            Att du ska ha tillfredsställande syn är självklarhet oavsett
            behörighetsnivå för att upprätthålla trafiksäkerheten.
          </p>
          <p xml:id="i-MFrDvSy1et3YiczLnbG9Qq">
            Körkortslagen ställer krav på 0,5 i synskärpa, men synskärpa
            på rätt nivå säkerställs idag endast vid ansökan om körkort. Synintyget
            får då inte vara mer än två månader gammalt. När körkortet väl
            är utställt krävs inga fler kontroller av synen för att få bibehålla
            körkortet. Vid högre körkortsbehörighet ställs dock krav på att
            synen kontrolleras regelbundet vart femte år. Det är en diskrepans
            mellan olika behörigheter som är ologisk.
          </p>
          <p xml:id="i-9VsQWWPHrA2cbqVyKN78HH">
            Synnedsättning är ett vanligt förekommande problem hos en stor
            del av befolkningen och kan påverka trafiksäkerheten negativt.
          </p>
          <p xml:id="i-3WuQ7BhHLkoMHw4wup2PtR">
            I trafikutskottets tidigare behandling av frågan om synkontroll
            har frågan avfärdats med hänsyn till osäkerhet kring kostnader.
            I detta har hänvisats till hälsokontrollers kostnader. Dessa bör
            dock inte sammanblandas med synkontroller. Att ha synkontroller
            vart 10:e år via en optiker och i ett system som redan finns för
            de som är yrkesförare betingar mycket marginella kostnader. Kontroll
            av synskärpan belastar med andra ord inte sjukvården alls. I trafikutskottets
            tidigare behandling av frågan har också hänvisats till Transportstyrelsens
            utredning (Dnr TSV 2018–2366) Översyn syn. Detta uppdrag har dock
            trots Trafikutskottets hänvisning saknat ett uppdrag att utreda
            behovet av återkommande synkontroller för lägre behörigheter.
            Det finns därför anledning att särskilt beakta frågan om kontroll
            av synskärpa och införa syntester i samband med körkortsförnyelse.
          </p>
          <head type="h1" xml:id="i-PzKdsYJVbJTe4nUFLPxKrU">
            Öka säkerheten för motorcyklister
          </head>
          <p xml:id="i-LZmKA4bAFY2rrvENPvHW1G">
            Olyckor som leder till dödsfall eller allvarliga skador är tyvärr
            ofta förekommande bland motorcyklister. En av orsakerna är vägräcken
            med vajer som förorsakar större skador för motorcyklisterna då
            det blir olyckor. Motorcyklister fastnar i dessa räcken, vilket
            förvärrar olyckan med större och alvarligare personskador som
            följd. Mellan 2005 och 2017 omkom i genomsnitt 40 motorcyklister
            årligen i trafiken
            <ref target="i-2utozBEwCtYmwDGyxd8sEE">
              [1]
            </ref>
            . Under år 2019 omkom enligt NTF 29 personer på motorcykel, att
            jämföra med 47 personer år 2018 och 39 personer år 2017. Det var
            196 motorcyklister som skadades allvarligt och 23 som skadades
            mycket allvarligt under 2019. Ungefär var tionde motorcyklist
            som dödas i trafiken omkommer till följd av kollision med vajerräcke
            <ref target="i-AXa6vP2DMVVFeaxuMNudfg">
              [2]
            </ref>
            . På allt för många vägar är fortfarande så kallade vajerräcken
            standard, trots att Statens väg- och transportforskningsinstitut
            (VTI), Svenska väg- och broräckesföreningen (SVBR) och Sveriges
            Motorcyklister (SMC) i en rapport finansierad av Trafikverket
            gett den typen av räcken underbetyg vad gäller säkerheten för
            motorcyklister och istället förordar släta räcken med underglidningsskydd.
            Ska vi uppnå nollvisionen krävs en översyn av räcken på svenska
            vägar. Kristdemokraterna föreslår att Trafikverket ska ta fram
            en åtgärdsplan för att byta ut dessa vajerräcken mot traditionella
            moderna vägräcken för att minska antalet dödade och allvarligt
            skadade motorcyklister.
          </p>
          <head type="h2" xml:id="i-BaZjHDDfaZNeN9cKvPDzAP">
            Omkörning av cyklister
          </head>
          <head type="h1" xml:id="i-PcocwShEJqzS7zLZRF75ri">
            Utefter alltfler vägar finns väl fungerande cykelbanor. Men på
            många ställen delar
          </head>
          <p xml:id="i-KdcyJ6SjWSwVgxqPSrpduS">
            cyklisterna väg med bilister och i dessa sammanhang behöver trafiksäkerheten
            förbättras. Det gäller inte minst när bilar behöver köra om cyklister.
            Många är de cyklister som fått hjärtat i halsgropen då bilister
            inte tagit tillräcklig hänsyn vid
          </p>
          <p xml:id="i-EiqhLLwW4vFZq6d8hT2an6">
            omkörning. Enligt Trafikförordningen 3 kap 33§ ska den förare
            som kör om ”lämna ett betryggande avstånd i sidled mellan sitt
            fordon och det fordon som körs om”. Det finns dock inget angivet
            mått på vad som anses vara ett betryggande avstånd. Kristdemokraterna
            föreslår att detta avstånd specificeras i lagen till minst 1,5
            meter.
          </p>
          <head type="h2" xml:id="i-Kb7nyVkjS6TeivqWM9qS1A">
            Rätt hastighet på vägarna
          </head>
          <p xml:id="i-DUdrWZzohExQswx1EFFbfc">
            Med rätt hastighetsbegränsningar på våra vägar får vi också bättre
            trafiksäkerhet. När USA 1995 beslutade att låta den tidigare nationellt
            bestämda maxhastigheten för motorvägar på 55 mp/h (motsvarande
            88 km/h) bestämmas av delstaterna höjde ett antal delstater hastighetsgränsen
            till 70, 75 och 80 mp/h. Den decentraliserade beslutsnivån för
            hastighetsbegränsningar har harmoniserat med den positiva utvecklingen
            för personolyckor som under perioden 1995–2000 minskade med 37
            procent. Det finns anledning att pröva möjligheten för höjda hastighetsbegränsningar
            i glesbefolkade delar av Sverige. Att tvinga bilister att köra
            långsammare än vad vägförhållanden medger är kontraproduktivt
            för trafiksäkerheten. Trafikverket sänker med trafiksäkerhet som
            motiv hastigheten på många landsvägar från 90 till 80. Tyvärr
            är eftersatt vägunderhåll ett starkt motiv för hastighetssänkningarna
            vilket undergräver trafikens funktionsmål. Farten är en trafiksäkerhetsfaktor
            som inte kan ses oberoende av andra faktorer som väderförhållanden
            och vägbanans kvalitet. Att en vägsträcka är olycksdrabbad kan
            bero på flera orsaker, tex kan vägbanans lutning orsaka olyckor.
            Då spelar hastigheten en underordnad roll till möjligheten att
            justera lutningen. Det är i många fall mer motiverat att stärka
            vägarnas kvalitet än att använda hastighetssänkning som standardlösning.
          </p>
          <p xml:id="i-H6wgiZ8r3M2cDiYMSdZtif">
            Väderförhållanden kan ställa väldigt varierande krav på föraren
            och bilens förutsättningar att ta sig fram. Bruket av digitala
            skyltar för att främja flexibilitet kring högsta tillåtna hastighet
            bör därför öka och inte som idag endast användas för urbana trafikplatser.
          </p>
          <p xml:id="i-Hv6N3u7wRTMYkqR83tzR7G">
            Genom att differentiera hastighetsbegränsningar, lägre på farliga
            vägar och högre på de säkraste motorvägarna, främjas acceptansen
            och efterföljden av reglerna. Med för lågt satta hastighetsbegränsningar
            på vägar riskerar förare att välja andra vägar som kan vara sämre
            trafiksäkerhetsmässigt. Högsta tillåtna hastighet är en viktig
            del i vägarnas konkurrenskraft ­gentemot kortare och osäkrare
            vägar. För att främja valet av de säkraste vägarna bör därför
            möjligheten att höja hastighetsbegränsningen på flera vägsträckor
            prövas.
          </p>
          <head type="h2" xml:id="i-7Lj4RVojcPUuAnsGVcepbz">
            Skärpta regler vid användning av drönare
          </head>
          <p xml:id="i-AKvwATgbc1mdNn75EJAiBY">
            Under de senaste åren har ett flertal allvarliga incidenter med
            drönare rapporterats på skyddade luftrum i Sverige. Detta har
            inneburit stora risker för flygplansolyckor, svåra ekonomiska
            förluster för flygbolagen, samt förseningar för resenärer. Arlanda
            och Bromma tvingades att stoppa trafiken upp till en timme då
            drönare förekommit i luftrummet på flygförbudsområde. Hittills
            finns det dock inget fall där förövaren/piloten har lagförts och
            bötfällts. Redan idag är det förbjudet att utan tillstånd flyga
            drönare inom en radie om 5 km kring en flygplats. Ägarna och piloterna
            till drönarna som flyger i fredad zon begår således ett luftfartsbrott
            som kan ge påföljder om böter eller fängelse i upp till sex månader.
            Grovt brott kan ge upp till 2 års fängelse. För att freda lufttrafiken
            har Heathrows flygplats och Charles de Gaulle flygplats installerat
            ett holografiskt radarsystem som snabbt identifierar drönare som
            utgör ett hot. Brittisk lag identifierar de auktoriserade flygningarna
            som ett brott med upp till fem år som påföljd. Kristdemokraterna
            ser att finns anledning att se över påföljderna och skärpa påföljderna
            i Sverige utifrån brittisk förebild.
          </p>
        </div>
        <div type="motSignatures">
          <list>
            <item xml:id="i-Ar3Hujhzr5KgPnaJx1Xaid">
              Magnus Jacobsson (KD)
            </item>
            <item xml:id="i-An9p1LAkRL5dNJtWFTWY2f">
              Magnus Oscarsson (KD)
            </item>
            <item xml:id="i-7RsX1uFHCm43qngg9V8XSe">
              Larry Söder (KD)
            </item>
            <item xml:id="i-HkbtrGeE8cP6pKYakvDUDv">
              Camilla Brodin (KD)
            </item>
            <item xml:id="i-181UjnVfWGT6tpe9MVdASK">
              Kjell-Arne Ottosson (KD)
            </item>
          </list>
        </div>
        <div type="motNotes">
          <noteGrp>
            <note xml:id="i-2utozBEwCtYmwDGyxd8sEE">
              [1] Källa: Trafikverkets djupstudier av dödsolyckor
            </note>
            <note xml:id="i-AXa6vP2DMVVFeaxuMNudfg">
              [2] Källa: Trafikverkets djupstudier av dödsolyckor
            </note>
          </noteGrp>
        </div>
      </div>
    </body>
  </text>
</TEI>
