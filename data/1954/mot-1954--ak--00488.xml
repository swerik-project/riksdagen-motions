<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__488/mot_1954__ak__488-001.pdf"/>
      <div type="motHeader" xml:id="i-NV9s7i32BHngPwMLmckybj">
        <div type="motTitle" xml:id="i-8jgMfsB3ZKBDFvkyZEWMBQ"/>
        <div type="motSubmissionInfo" xml:id="i-JNqZk6EBpzsbhtdvz2BPRE"/>
      </div>
      <div type="motBody" xml:id="i-NZVMq6T4mcZ5g2DpqKE6Jy">
        <div xml:id="i-NC2wSXGA56EUyPGLWZEZs4">
          <p xml:id="i-3V8ifBAziqBbJQNj2LsxLE">
            Motioner i Andra kammaren, nr 488. 9
          </p>
          <p xml:id="i-5GYFTK2tH2iuskdoeJ6b4v">
            Nr 488.
          </p>
          <p xml:id="i-MDhPt1sdLDCLCaPvgixiwF">
            Av herr Håstad m. fl., om en rådgivande folkomröstning angående
            beslutande folkomröstning.
          </p>
          <p xml:id="i-41G27upowqjPyNR7yUbNRK">
            I den debatt om folkomröstning, som pågått i vårt land under
            nästan hela. tiden efter det andra världskrigets slut, synes en
            ganska stor samstämmighet. ha uppstått om önskvärdheten av en
            utvidgning av det rådgivande referendum, som alltsedan 1922 finnes
            inskrivet i vår författning. Så länge anordnande av en sådan rådgivande
            omröstning är beroende på regeringen och en majoritet i bägge
            kamrarna, kan detta institut tänkas komma till användning blott
            i alldeles exceptionella fall, och då i första hand när majoriteten
            ej själv önskar ta ansvaret i en omstridd fråga. Folkomröstningen
            i denna form saknar dess- utom helt den uppgift, som den allmänt
            tillerkänts i stater med större eller mindre inslag av direkt
            demokrati, nämligen att vara ett konstitutionellt kon- trollmedel
            i det fullmyndiga folkets händer. Endast genom att ge en viss
            mino- ritet — antingen i riksdagen eller av folket eller möjligen
            i bäggedera — en rätt att under närmare preciserade villkor påkalla
            en konsultativ omröstning kan det svenska konsultativa folkomröstningsinstitutet
            aktiveras. Såsom fram- går av både folkomröstningskommitténs betänkande
            och riksdagens ställnings- tagande i fjol råder numera bland de
            politiska partierna i princip tämligen stor enighet om det behövliga
            i att förändra vårt rådfrågande referendunr från en majoritetsrättighet
            till en minoritetsrättighet. Meningsbrytningarna ha speciella
            ehuru i och för sig viktiga aspekter, framför allt spörsmålet
            om hur stor minoriteten bör vara för att tillerkännas rätt att
            påkalla en folkom- röstning. Med anledning av fjolårets riksdagsskrivelse
            ämnar regeringen före- lägga riksdagen en proposition i ärendet.
            Till följd av denna principiella enighet mellan partierna i fråga
            om utvidgning eller underlättande av konsultativt referendum,
            och då utanför riksdagen någon opinion häremot veterligen inte
            framträtt, måste det vara överflödigt att anordna någon konsultativ
            folkom- röstning härom. Annorlunda ställer sig saken beträffande
            frågan om införande av ett beslu- tande referendum. Av partiernas
            ställningstagande både i utredningen och efteråt i riksdagen har
            det framgått att meningarna om ett decisivt referen- dums lämplighet
            äro mycket delade. Samma splittring går igen i pressdebatten,
            varvid uppfattningarna ej helt men i hög grad följa samma linjer
            som skönjts: i partiernas hittillsvarande ställningstaganden i
            riksdagen. Den enda auktori- tet, som inte givits något tillfälle
            hittills att uttala sig men vars meningar i denna fråga kanske
            ej alls sammanfalla med den i varje läger partiofficiella, är
            folket självt. Eftersom just i denna fråga folkets egna uppfattningar
            måste tillmätas den allra största betydelse, finna vi det högeligen
            motiverat att folket
          </p>
          <pb facs="riksdagen-motions-pdf/data/1954/mot_1954__ak__488/mot_1954__ak__488-002.pdf"/>
          <p xml:id="i-AoPcA5mmBxQ3cW9KADDF7w">
            10 Motioner i Andra kammaren, nr 488.
          </p>
          <p xml:id="i-94TFDfS9zuMRt56wK7xuUY">
            i författningsenlig ordning genom en konsultativ folkomröstning
            beredes till- fälle till ett preliminärt ställningstagande. Många
            skäl tala för en sådan procedur, utöver det naturliga för att
            inte säga självklara i att vårt nuvarande rådgivande folkomröstningssystem
            utnyttjas för att inhämta folkets mening i en fråga som så direkt
            angår folket självt och dess egen direkta roll i den demokratiska
            statens styrelse. Redan den omständigheten att meningarna inom
            partierna så starkt brutit sig hänvisar nästan automatiskt till
            en folkrådfrågning. Åtminstone innan den nuvarande koalitionsregeringen
            hösten 1951 bildades uttalade sig ju represen- tanterna för den
            ena, den borgerliga, halvan av nationen för och representan- terna
            för den andra halvan, den socialdemokratiska, mot ett decisivt
            referen- dum, och även om bondeförbundet vid 1952 och 1953 års
            riksdagar ändrat sig samt ställt sig mer eller mindre avvisande
            till denna utvidgning av folkrättig- heterna, har detta knappast
            minskat ovissheten om hur folkmajoriteten reagerar inför tanken
            på att en utbyggnad av folkomröstningsinstitutet i den riktningen
            att folket självt i särskilda omstridda frågor göres till högsta
            beslutande in- :stans. Vi tro vidare att en rådgivande folkomröstning
            rörande beslutande folkom- röstning skulle i hög grad inte blott
            stimulera det allmänna politiska intresset utan även och framför
            allt bidraga till att klarlägga problemställningarna i fråga om
            detta slag av referendum. Vi finna det inte på något sätt förvånande
            att :en rad spörsmål resas när det gäller en reform, som skulle
            innebära att vår hittillsvarande representativa demokrati finge
            ett inslag, låt vara i en begrän- sad utsträckning, av direkt
            demokrati. Vår bestämda tro är att anhängare och motståndare under
            kampanjen för den av oss föreslagna folkomröstningen ';skulle
            tvingas till en djuplodning och precisering av problemen. Hela
            vårt de- mokratiska styrelsesätts funktion med alla dess förtjänster
            och brister skulle inventeras. Ur en sådan debatt skulle förvisso
            mycket värdefullt framkomma oavsett om folkomröstningens utslag
            blir positivt eller negativt. Denna debatt skulle i förra fallet
            därjämte bli av betydelse för den slutliga utformningen av grundlagsstadgandena
            rörande ett decisivt referendum. Men debatten skulle under alla
            förhållanden vara ägnad att väcka medborgarnas samhällsintresse
            och inskärpa deras samhällsansvar; och omröstningen jämte den
            föregående kampanjen skulle ge alla parter en ökad erfarenhet
            om det svenska folkets poli- tiska intresse. För egen del vidhålla
            vi uppfattningen att den nuvarande svenska repiesenta- tiva demokratien
            har ett starkt behov av en komplettering genom införande i begränsad
            omfattning av regler som gör det möjligt för en folkminoritet
            att vädja till folket såsom högsta beslutande organ. Vi upprepa,
            att parti- och :organisationsväsendet aldrig får växa sig så starkt,
            att den individuella med- borgaren så att säga försvinner i kollektivismen
            ; demokrati betyder dock män- niskornas självstyrelse, och det
            måste finnas plats för individen vid sidan om de i och för sig
            nödvändiga organisationerna av politisk, ekonomisk eller facklig
          </p>
          <pb facs="riksdagen-motions-pdf/data/1954/mot_1954__ak__488/mot_1954__ak__488-003.pdf"/>
          <p xml:id="i-8iTvmx1LgUuJEEMkLmvhrn">
            Motioner i Andra kammaren, nr 488. 11
          </p>
          <p xml:id="i-G5wNeQq1Csp7wK3DMcZeo3">
            art. Vi finna det vidare obestridligt att uppfattningarna hos
            dem, som röstat med ett visst parti, i vissa frågor icke sammanfalla
            med partiets och att par- tierna sålunda inte äro representativa;
            i ett sådant fall bildar ett hänskjutande av frågan till folkets
            eget avgörande den enda möjligheten att få en samklang mellan
            folkmening och beslut till stånd. Vi tro att det tack vare radion
            skall vara möjligt att anordna sådan objektiv upplysning för en
            folkomröstning att folket erhåller tillräcklig saklig vägledning;
            i regel måste det nämligen vara lättare att åstadkomma en öppen,
            saklig debatt i en fråga, som isoleras, än vid ett val, då allehanda
            andra synpunkter och intressen fälla utslaget och varje särfråga
            underordnas medborgarnas plikt att välja parti. Vi finna det uppen-
            bart, att referendum och framför allt den beslutande formen, som
            tvingar folket till större ansvar än om riksdagen fortfarande
            har det sista ordet, inte minst har sin betydelse däri, att det
            höjer den politiska kunnigheten och bild- ningen. Detta värde
            får i längden betraktas som så betydelsefullt, att det upp- väger
            ett eller annat eventuellt mindre gynnsamt utslag. Dessa principiella
            synpunkter ha av oss hävdats vid alla de tillfällen, då referendumfrågan
            debatterats. Vi kunna inte se att de rubbats av invändning- arna
            från det decisiva referendums motståndare. När det sålunda sagts
            att denna referendumform skulle vara oförenlig med det parlamentariska
            systemet eller kunna rubba dess funktion, skulle denna anmärkning
            möjligen kunna ha avseende på en direkt demokrati, som vore så
            fullständigt utbyggd som den schweiziska ; vårt förslag till utbyggnad
            av folkomröstningssystemet är emel- lertid alls inte så långtgående
            utan närmast jämförligt med det nya danska, och därvid förtjänar
            det att observeras att man i Danmark vid 1953 ärs total- revision
            av författningen inte ansåg detta inslag av decisivt referendum
            utgöra hinder för att samtidigt inskriva det parlamentariska systemet
            i författningen och där närmare reglera dess funktion. Och när
            man ibland pekar på refe- rendum såsom äventyrligt för statens
            möjligheter att ta upp erforderliga skat- ter eller få in andra
            inkomster och därvid åberopar schweiziska folkomröst- ningserfarenheter,
            vilja vi understryka att vårt förslag undantar skattebeslut från
            kretsen av frågor som skola kunna göras till föremål för decisivt
            refe- rendum. De invändningar slutligen, som bottnat i farhågor
            för pressens makt och utmynnat i låt vara mycket oklara krav på
            vissa åtgärder i syfte att sub- ventionera propagandan, innebära
            enligt vår uppfattning ett underkännande av principen om opinionens
            frihet och förtjäna därför intet avseende. Det fun- damentala
            för en demokrati är just åsiktsbildningens frihet och åsikternas
            fria tävlan. En annan sak är att det ligger i alla parters intresse
            att objektiv upp- lysning garanteras, men det ges många utvägar
            härtill genom statsmakternas försorg utan att grundsatsen om opinionernas
            och argumentens fria kraftmät- ning trädes för när. Vi vilja även
            hänvisa till att decisivt referendum i begränsad form införts
            i tre av de fyra västerländska stater, som reviderat sin författning
            efter det andra världskriget, nämligen i Danmark, Frankrike och
            Italien; i det fjärde
          </p>
          <pb facs="riksdagen-motions-pdf/data/1954/mot_1954__ak__488/mot_1954__ak__488-004.pdf"/>
          <p xml:id="i-4UyPUUK45TjWacb35GYpfk">
            12 Motioner i Andra kammaren, nr 488.
          </p>
          <p xml:id="i-MZKyK1afwMtupyPAG2Tmdv">
            landet, Västtyskland, är den nu tillämpade författningen, 1949
            års Grund- gesetz, blott provisorisk i avvaktan på att ockupationen
            skall upphöra. När Österrike 1945 efter Hitlertiden reorganiserade
            författningslivet genom att återinföra 1929 års författning, betydde
            detta att även det decisiva referendum restaurerades. Med hänvisning
            till vad vi ovan anfört föreslå vi, att en konsultativ folkom-
            röstning rörande decisivt referendum anordnas vid sådan tidpunkt,
            att riks- dagen med ledning av dess utslag kan såsom vilande antaga
            vederbörliga grund- lagstillägg senast vid 1956 års vårsession.
            Folkomröstningen bör enligt vår me- ning äga rum hösten 1954 eller
            våren—försommaren 1955. Att anordna den under vintermånaderna
            torde skapa svårigheter för väljarna på sina håll, främst i Norrland,
            att infinna sig till rösturnan och bör därför undvikas. Ett för-
            läggande av folkomröstningen till det ordinarie valet i höst skulle
            ur vissa synpunkter ha stora fördelar. Mot ett sådant sammanläggande
            kan det dock invändas att de flesta väljare då ha att rösta på
            både landstingsman och stads- eller kommunalfullmäktige, varför
            en tredje röstning skulle skapa en teknisk komplikation. Allra
            tyngst väger dock invändningen att risk uppstode för att referendumfrågan
            bleve undanträngd under valstriden och väljarnas vota dess- utom
            komme att påverkas av deras politiska anslutning vid valet. Vi
            föreslå därför att omröstningen anordnas på en dag och vid en
            tidpunkt då samman- blandning med val ej inträffar. Enligt $ 49
            regeringsformen skall ett beslut rörande hållandet av en kon-
            sultativ folkomröstning tillkomma varje gång i form av en av konung
            och riks- dag samfällt stiftad lag. En sådan lex in casu stiftades
            också vid förbudsom- röstningen 1922. 1950 års folkomröstningsutredning
            har med utgångspunkt från 1922 års lag angående förbudsomröstningen
            framlagt förslag till en mo- derniserad sådan lag. (Stat. off.
            utredn. 1932:7, sid. 14.) Det lagförslag, som vi här nedan framlägga,
            bygger på nämnda utkast till lag. Paragraferna 1 och 18 ha dock
            utformats i anslutning till 1922 års lag, varjämte sådana bestämmelser
            ute- slutits ur förslaget, vilka ej äga tillämpning på det föreliggande
            fallet. Det är tänkbart att under remissbehandlingen en eller
            annan vägande anmärkning rik- tats mot något visst uttryck i utkastet;
            skulle så vara fallet förutsätta vi att kon- stitutionsutskottet
            vid behandlingen av denna motion efter att ha tagit del av remissvaren
            föreslår de jämkningar av utkastet, som kunna visa sig behövliga.
            Det förtjänar att erinras om att även 1922 års folkomröstning
            tillkom på initiativ av riksdagen i anslutning till motioner.
            Varken initiativet till själva beslutet om omröstningen eller
            till utarbetandet av lagen angående denna togs sålunda av Kungl.
            Maj:t. Den då sittande socialdemokratiska regeringen re- spekterade
            riksdagens beslut samt godkände för sin del efteråt det av riks-
            dagens bägge kamrar bifallna lagförslaget. Vad det viktiga spörsmålet
            om frågeställningen beträffar synes allt tala för att denna förenklas
            så långt som möjligt. Även om det vore tänkbart att låta väljarna
            svara på flera alternativa eller kompletterande frågor, kan detta
            dock
          </p>
          <pb facs="riksdagen-motions-pdf/data/1954/mot_1954__ak__488/mot_1954__ak__488-005.pdf"/>
          <p xml:id="i-XJSzujGiUVPMTYZDtdTCXr">
            Motioner i Andra kammaren, nr 488. 13
          </p>
          <p xml:id="i-VymWf7p7xC3NVv8fiTVAu2">
            verka förvirrande, med följd att den verkliga innebörden av svaren
            kan bli oklar eller diskutabel. Vi föreslå därför först och främst
            att frågan endast skall ha avseende på statligt decisivt referendum.
            I och för sig kunde två frågor ställas, den ena gällande statligt
            och den andra kommunalt decisivt referendum, men huvud- intresset
            knyter sig nu till den decisiva folkomröstningen såsom ett inslag
            i statens styrelse, och en lösning av detta problem torde, åtminstone
            enligt de flestas mening, böra föregå en liknande lösning på det
            kommunala området. Det andra spörsmålet är, om frågan skall gälla
            beslutande referendum i största allmänhet eller en viss, kortare
            skisserad utformning av detta. Hittills har på den referendumvänliga
            sidan blott ett förslagskomplex varit under de- batt, nämligen
            det som innefattas i den av hrr Bergvall, Håstad och Wablund i
            betänkandet framlagda reservationen med den modifikation rörande
            det kon- stitutionella referendum, som skisserats i reservationer
            från folkpartiets och högerns representanter i konstitutionsutskottet
            vid 1952 och 1953 års riksdagar, innebärande att för sådant referendum
            skulle krävas två tredjedelars majoritet i bägge kamrarna. Vi
            föreslå att detta referendumsystem måtte läggas till grund för
            frågeställningen. Vi utesluta dock det föreslagna konstitutionella
            referendum, som aldrig tillmätts någon större betydelse eller
            skjutits i för- grunden. Det synes oss nödvändigt att folket får
            ta ställning till ett visst konkret förslag. Utslaget kan bli
            helt olika, om medborgarna ställas inför en fullständig direkt
            demokrati av schweizisk modell eller inför det relativt begränsade
            förslag, som hittills varit under debatt och enligt vilket decisivt
            referendum ej gärna kan tänkas förekomma annat än i enstaka och
            särskilda fall. Ytterligare ett skäl för denna konkretisering
            av frågeställningen är, att någon samlad opinion till förmån för
            ett längre gående referendumsystem hittills ej framträtt under
            de år då folkomröstningssystemet debatterats. Konkretiseringen
            av frågeställning- en på angivet sätt innebär givetvis dock icke
            att riksdagen, därest folkomröst- ningen skulle resultera i en
            majoritet för ja, är bunden att till punkt och pricka grundlagsfästa
            ifrågavarande utformning av det decisiva systemet. I hela den
            konsultativa folkomröstningens natur ligger ju att omröstningen
            blott skall vara rådgivande. Då många olika möjligheter ju erbjuda
            sig, böra även anhängarna av en referendumreform ha ett starkt
            sakligt intresse av att kunna vidta de jämkningar av förslaget,
            som vid den fortsatta debatten kunna visa sig ända- målsenliga
            eller till äventyrs ägnade att bilda en brygga till en slutlig
            sam- förståndslösning. Såsom vi tidigare framhållit finna vi det
            av behovet påkallat, att folket före det av oss begärda referendum
            erhåller en saklig, koncis och klar redogörelse för dels det decisiva
            referendums innebörd och dels huvudargumenten för och emot detta
            referendumsystem. Fördenskull bör riksdagen enligt vår mening
            i händelse av ett bifall till motionen samtidigt bevilja ett anslag
            avseende s. k. objektiv upplysning. Som den lämpligaste formen
            härför föreslå vi att varje väljare, subsidiärt varje hushåll,
            viss tid före omröstningen tillställes ett
          </p>
          <pb facs="riksdagen-motions-pdf/data/1954/mot_1954__ak__488/mot_1954__ak__488-006.pdf"/>
          <p xml:id="i-QXvSQ9mEfrRWWKmiEpSdsX">
            14 Motioner i Andra kammaren, nr 488.
          </p>
          <p xml:id="i-Erj5r3YADrikbzv8cQqLUP">
            blad eller en liten skrift, där anhängare och motståndare fått
            lika stor plats för att utveckla sina synpunkter. Alternativt
            kan det tänkas, att en liknande annons på statens bekostnad publiceras
            i varje nyhetstidning. Det synes oss lämpligt att riksdagen föreskriver,
            att ansvaret för utformningen av dessa texter skall åvila de medlemmar
            av konstitutionsutskottet, som vid avgivandet av ut- låtandet
            över denna motion äro antecknade som anhängare av resp. motståndare
            till förslaget om denna konsultativa folkomröstning. Därefter
            skall det ankom- ma på Kungl. Maj:t att handha tryckningen och
            distribueringen (eventuellt annonseringen) av de bägge texterna.
            Till kostnaderna för denna objektiva upplysning skall därjämte
            läggas de kostnader för själva omröstningen, som ankommer på statsverket,
            däribland för tryckningen av röstsedlarna. Då någon erfarenhet
            om alla dessa kostnaders storlek nu icke finnes, ha vi approximerat
            anslagsposterna till 400 000 kronor för objektiv upplysning och
            750 000 kronor för själva omröstningskostnaderna. Den senare siffran
            är lika med storleken av det anslag, som 1952 beviljades för de
            allmänna valen samma höst. Anslagen böra ges karaktär av förslagsanslag.
            Med hänvisning till vad vi ovan anfört hemställa vi, 1) att riksdagen
            måtte för sin del anta nedanstående
          </p>
          <p xml:id="i-TGD7P5ketLNj6q5tr4HTJM">
            Förslag till
          </p>
          <p xml:id="i-3QHFRYH5ttGpxZR5EaP68q">
            Lag om rådgivande folkomröstning angående beslutande folkomröstning.
          </p>
          <p xml:id="i-HZSvjmLRxuXNxgPVjgaiAa">
            18.
          </p>
          <p xml:id="i-LpMdSMDTCZDa6temnXZoYm">
            Före den 1 juli 1955 skall genom sådan allmän folkomröstning,
            som i $ 49 mom. 2 regeringsformen omförmäles, folkets mening inhämtas
            angående in- förandet av beslutande (decisiv) folkomröstning.
            Den som önskar, att i grundlag och allmän lag skola införas bestämmelser
            om beslutande folkomröstning efter vad nedan i denna paragraf
            angives, rös- tar ja; den, som icke önskar detta, röstar nej.
            Sådana bestämmelser om beslutande folkomröstning som här avses
            skola hu- vudsakligen bereda möjlighet att underställa riksdagens
            beslut, avseende lagar samt nya eller förhöjda statsanslag, omröstning
            bland de röstberättigade. Rätt att påkalla sådan omröstning skall,
            därest tvångsläge ej föreligger, tillkomma en viss, i grundlag
            bestämd minoritet i riksdagens båda kamrar.
          </p>
          <p xml:id="i-38H9uq39H9iBThApVmx4PP">
            28.
          </p>
          <p xml:id="i-GgsSqUjGhiPNLCS4Tnfd8J">
            För omröstningen indelas riket i omröstningsdistrikt. Kommun
            eller del av kommun, som vid val till riksdagens andra kammare
            bildar ett valdistrikt, skall utgöra ett omröstningsdistrikt.
          </p>
          <pb facs="riksdagen-motions-pdf/data/1954/mot_1954__ak__488/mot_1954__ak__488-007.pdf"/>
          <p xml:id="i-SuYGE58yLa3s8tE2ArRvSd">
            Motioner i Andra kammaren, nr 488. 15
          </p>
          <p xml:id="i-D7PdsvmjuqMfMGHDsK3i5e">
            Omröstningsförrättare är inom varje omröstningsdistrikt den som
            vid val till andra kammaren är valförrättare; och skall vad i
            lagen om val till riksdagen finnes stadgat om sådan valförrättare
            äga motsvarande tillämpning beträffande omröstningsförrättare.
          </p>
          <p xml:id="i-YLmDBWZPLrxPdPmjKDDV7a">
            3 $.
          </p>
          <p xml:id="i-BFLShmkFzyVT1HPEXBnd1s">
            Vid omröstningen skall då gällande röstlängd för val till andra
            kammaren lända till efterrättelse.
          </p>
          <p xml:id="i-WAEqo51VUvS6pHy8YgTMem">
            4 $.
          </p>
          <p xml:id="i-24JiGyzo6XTNLhwLamJTgP">
            Sedan dag för omröstningen utsatts, skall länsstyrelsen omedelbart
            utfärda kungörelse angående omröstningen, Om kungörelsen skall
            anslag äga rum efter vad därom stadgas i lagen den 13 mars 1942
            med vissa bestämmelser om kungö- rande i kyrka. Kungörelsen skall
            tillika i erforderlig omfattning införas i tid- ningar inom orten.
            I kungörelsen skall angivas: a) ändamålet med omröstningen samt
            den eller de frågor, som därvid skola besvaras; b) dag och tid
            för omröstningen; ec) omröstningsstället för varje omröstningsdistrikt;
            samt d) erinran om rätt för röstande att i vissa fall utöva rösträtt
            inom riket å postanstalt samt utom riket å svensk beskickning
            eller svenskt konsulat. Skola för ja- och nej-röstning gemensamma
            röstsedlar begagnas, intages i kungörelsen jämväl anvisning om
            det förfarande, varigenom sådan röstning skall utmärkas på röstsedel.
          </p>
          <p xml:id="i-CCuRh6uYa83ug4EXV7RoEK">
            5 $.
          </p>
          <p xml:id="i-RS3LUQ3SUhrwKAorF5MRVP">
            Omröstningen förrättas å den tid på dagen, som i lagen om val
            till riksdagen är stadgad för val till andra kammaren. Jämväl
            i övrigt skola beträffande ordningen för omröstningens förrättande
            i tillämpliga delar gälla de bestämmelser, som i nämnda lag givits
            med avseende å dylika val, såvida ej annat följer av vad nedan
            stadgas. I omröstningslokal skola finnas anslagna exemplar av
            vallagen och av denna lag ävensom av länsstyrelsens kungörelse
            angående omröstningen.
          </p>
          <p xml:id="i-2xfrBhtEHiYBe1Spq6DJ9R">
            6 $.
          </p>
          <p xml:id="i-7wNeQCvzdc8oEbbhDjghkS">
            Vid röstningen skola begagnas ja- och nej-sedlar av vitt papper
            utan känne- tecken. Vid omröstningstillfället skola röstsedlar,
            lika till storlek och beskaffenhet, finnas för de röstande tillgängliga.
          </p>
          <pb facs="riksdagen-motions-pdf/data/1954/mot_1954__ak__488/mot_1954__ak__488-008.pdf"/>
          <p xml:id="i-VGHuFpQfmAte6tz4hvbZdA">
            16 Motioner i Andra kammaren, nr 488.
          </p>
          <p xml:id="i-7XSyKZ3wB7sRdQWmbmDASx">
            7 $.
          </p>
          <p xml:id="i-VVVcSkz2tetDNWJN4qC61c">
            Vid förrättningen skola användas särskilda röstkuvert. Om beskaffenheten
            av dessa och deras tillhandahållande skall gälla vad om valkuvert
            är stadgat.
          </p>
          <p xml:id="i-M4v9cNFfaEnYS85NYH54BV">
            8 $.
          </p>
          <p xml:id="i-MqayK1Mjzdu2hE7bq9PpxM">
            Röstning skall vid omröstningsförrättningen ske i den ordning,
            som för röst- rätts utövande vid andrakammarval är föreskriven;
            och äger äkta make, un- der villkor och på sätt som för valsedelsförsändelse
            stadgas, avlämna röstsedel genom andra maken med begagnande av
            röstsedelsförsändelse.
          </p>
          <p xml:id="i-jUqFWmC9BcsasqLWYvS4e">
            9 8.
          </p>
          <p xml:id="i-Hc2P8WNKwDKvcJ2KSsteZb">
            När alla, som vid det för röstningens slut fastställda klockslaget
            äga tillträde till densamma, avlämnat sina röstsedlar, förklarar
            ordföranden röstningen av- slutad. Omedelbart därefter företages
            preliminär röstsammanräkning, varvid bestäm- melserna i 68 $ vallagen
            skola äga motsvarande tillämpning, med iakttagande av att vad
            där stadgas om valsedlars ordnande i grupper efter väljarbeteckning
            skall gälla ordnande av röstsedlar efter ja- och nej-röster. Protokoll
            skall vid förrättningen föras enligt formulär, som av Konungen
            fastställes.
          </p>
          <p xml:id="i-ui8RLFnizwSHfnmziLCfW">
            10 $.
          </p>
          <p xml:id="i-Nkt4XUsnsnUR9f2CtDwMRK">
            Sedan det vid omröstningsförrättningen förda protokollet upplästs
            och dess riktighet bekräftats av ordföranden och två av de närvarande,
            förklaras om- röstningsförrättningen avslutad. Omröstningsförrättaren
            insänder därefter ofördröjligen till länsstyrelsen de förseglade
            röstomslagen samt omröstningsprotokollet och röstlängden. Sker
            in- sändandet med posten, skall försändelsen anordnas som värdepost.
          </p>
          <p xml:id="i-XfcJyY44oUoypW6QyMjYg9">
            11 $.
          </p>
          <p xml:id="i-FedF9fxt4avuweT8bgwMRF">
            Vad i vallagen stadgas angående rätt för väljare att vid val
            till andra kam- maren i vissa fall avlämna valsedel å postanstalt,
            beskickning eller konsulat skall äga motsvarande tillämpning å
            den som vid omröstningen önskar avlämna röstsedel ; och skola
            i fråga om förfarandet i nämnda avseende gälla de i val- lagen
            därom meddelade bestämmelserna.
          </p>
          <p xml:id="i-6uCf9A2iBEMwqeJEBQNBCb">
            12 8.
          </p>
          <p xml:id="i-EU7WmLRnuYcdLRgGZaEj7g">
            Länsstyrelsen skall, sedan röstomslag, omröstningsprotokoll och
            röstlängder inkommit från alla omröstningsdistrikt i länet, vid
            offentlig förrättning verk- ställa sammanräkning av de inom länet
            avgivna rösterna.
          </p>
          <pb facs="riksdagen-motions-pdf/data/1954/mot_1954__ak__488/mot_1954__ak__488-009.pdf"/>
          <p xml:id="i-8u8CK3zXVN1rrRE3jnyPnA">
            Motioner i Andra kammaren, nr 488. 17
          </p>
          <p xml:id="i-R4Dip8VfDC2vz5kHjCub8o">
            Angående sådan förrättnings förberedande och verkställande skall,
            med iakt- tagande jämväl av bestämmelserna i 14—16 $$ denna lag,
            vad i 76—78 även- som 83 och 84 $$ vallagen är stadgat om röstsammanräkning
            vid val till andra kammaren äga motsvarande tillämpning.
          </p>
          <p xml:id="i-UGZ1vTSkbwarV4e1E9BTFd">
            13 $.
          </p>
          <p xml:id="i-S4FEtGkzSUCm5fkzu497vC">
            Ogill är röstsedel, till vilken använts annat än vitt papper
            eller å vilken finnes något kännetecken, som uppenbarligen blivit
            med avsikt där anbragt. Finnas i ett röstkuvert två likalydande
            röstsedlar, skall allenast en sedel räknas. Finnas i annat fall
            än nu sagts i ett röstkuvert två röstsedlar eller finnas i ett
            röstkuvert flera än två röstsedlar, äro de alla ogilla. Där i
            röst- kuvert finnes jämte röstsedel annat än sådan sedel, är röstsedel
            ogill.
          </p>
          <p xml:id="i-3GxqL7C5MvEXZtKDbimY1p">
            14 $.
          </p>
          <p xml:id="i-63QbENGh8Gaxc6cjm5LYXL">
            Har å röstsedel fråga besvarats annorlunda än med ja eller nej,
            eller framgår ej otvetydigt innebörden av svaret, anses frågan
            hava lämnats obesvarad.
          </p>
          <p xml:id="i-MMZ3VoJteiiWZkzUvpwFPu">
            15 $.
          </p>
          <p xml:id="i-Um2nxEFM63ACSRCsxiLVhv">
            Omröstningens utgång kungöres omedelbart genom uppläsning av
            protokollet över sammanräkningen. Med protokollets uppläsning
            är omröstningsförrättning- en avslutad. Sedan tid för besvär mot
            förrättningen utgått, insändes till inrikesdeparte- mentet avskrift
            av sammanräkningsprotokollet jämte uppgift, huruvida besvär anförts.
          </p>
          <p xml:id="i-LE3jaznDywkvsx6rWrVTok">
            16 8.
          </p>
          <p xml:id="i-SpAr5j8ibt514ymHWsATq8">
            Sedan till inrikesdepartementet från länsstyrelserna inkommit
            protokoll över de av dem förrättade sammanräkningarna och omröstningsförrättningarna
            vun- nit laga kraft, verkställes inför chefen för nämnda departement
            sammanräkning av de inom hela riket avgivna rösterna.
          </p>
          <p xml:id="i-MsZFVswwnjo2qFxWvgBmdS">
            17 3.
          </p>
          <p xml:id="i-3CAV6LatSYEBxhjTo6RLaH">
            Förmenar någon, att omröstningen icke försiggått i laga ordning,
            äger han att däröver hos Konungen anföra besvär. För sådant ändamål
            äger klaganden att hos länsstyrelsen äska behörigt protokollsutdrag.
            Protokoll skall inom tre dagar därefter till klaganden utlämnas
            och skall han vid förlust av talan sist inom tio dagar efter omröstningsförrättningens
            slut med sina till Konungen ställda besvär inkomma till länsstyrelsen,
            som genom tillkännagivande i läns-
          </p>
          <p xml:id="i-WgB9Qsx9SeGk6UKADA1wzE">
            2 Bihang till riksdagens protokoll 1954. 4 saml. Nr 486—488.
          </p>
          <pb facs="riksdagen-motions-pdf/data/1954/mot_1954__ak__488/mot_1954__ak__488-010.pdf"/>
          <p xml:id="i-QCjZLi27h1A8ki12dk8fBQ">
            18 Motioner i Andra kammaren, nr 488.
          </p>
          <p xml:id="i-SkXPVp6WzJH2f8NYt3EEFJ">
            kungörelserna och i tidning inom orten utsätter viss kort tid,
            inom vilken för- klaring över besvär må av vederbörande till länsstyrelsen
            avgivas. Sedan denna tilländagått, har länsstyrelsen att besvären
            jämte förklaringar, som må hava inkommit, ofördröjligen till Konungen
            insända för att i Dess regeringsrätt före- dragas och avgöras.
          </p>
          <p xml:id="i-TCj9QWY4y6E9FdohxWSeU4">
            18 $. Kostnaderna för folkomröstningens anordnande fördelas mellan
            statsverket och kommunerna i enlighet med vad som gäller vid val
            till riksdagens andra kammare. Kuvert och röstsedlar bekostas
            av statsverket.
          </p>
          <p xml:id="i-He9YbqJqNDvsEUgr8wqUjq">
            Stockholm den 27 januari 1954.
          </p>
          <p xml:id="i-SCsCQWG3GwfupUQzdnHQRX">
            Elis Håstad. Bertil Ohlin. Jarl Hjalmarson.
          </p>
          <p xml:id="i-3pfgRZKR9uRxzA5HcGQNpE">
            Tryckeriaktiebolaget Tiden, Stockholm 1954
          </p>
        </div>
      </div>
    </body>
  </text>
</TEI>
