<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_30/mot_200506_MJ_30-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06
          </p>
          <p>
            mnr: MJ30 pnr: c834
          </p>
          <p>
            Motion till riksdagen 2005/06:MJI30
          </p>
          <p>
            av Staffan Danielsson och Jörgen Johansson (c) med anledning
            av skr. 2005/06:88
          </p>
          <p>
            Ekologisk produktion och konsumtion — Mål och inriktning till
            2010
          </p>
          <p>
            Förslag till riksdagsbeslut
          </p>
          <p>
            1.
          </p>
          <p>
            Riksdagen ti
          </p>
          <p>
            företrädare för jord
          </p>
          <p>
            minska jord
          </p>
          <p>
            lkännager för regeringen som sin mening vad i motionen anförs
            om att tillsätta en konkurrenskraftskommission
          </p>
          <p>
            med tunga
          </p>
          <p>
            bruksnäringen, livsmedelsindustrin och staten för att
          </p>
          <p>
            brukets kostnader och byråkrati så att näringens
          </p>
          <p>
            konkurrenskraft snarast förbättras liksom därmed också uppfyllandet
            av
          </p>
          <p>
            de svenska miljömålen.
          </p>
          <p>
            Riksdagen ti anförs om
          </p>
          <p>
            animalieproduktionen, främst mjölk och nötkött, så at
          </p>
          <p>
            miljömål kan Riksdagen ti
          </p>
          <p>
            utformas vad
          </p>
          <p>
            med beaktande av bästa resurseffektivitet för insatta åtgärd
            miljösynpunkt.
          </p>
          <p>
            Riksdagen ti!
          </p>
          <p>
            lkännager för regeringen som sin mening vad i motionen
          </p>
          <p>
            att sätta upp enkla målsättningar för d
          </p>
          <p>
            uppfyllas.
          </p>
          <p>
            en svenska t angelägna
          </p>
          <p>
            Ikännager för regeringen som sin mening vad i motionen anförs
            om att utreda hur målen för svensk livsmedelsproduktion skall
            gäller både helheten och olika odlingskoncept inom den,
          </p>
          <p>
            er från bl.a.
          </p>
          <p>
            Ikännager för regeringen som sin mening vad i motionen anförs
            om att till en del omforma dagens miljöersättningar från att
          </p>
          <p>
            premiera enskilda certifieringskoncept till att premiera ett
            paraply av
          </p>
          <p>
            konkreta åtgärder som leder till bästa miljömålsuppfyllelse.
          </p>
          <p>
            Riksdagen ti
          </p>
          <p>
            lkännager för regeringen som sin mening vad i motionen anförs
            om regeringens bedömning att inriktningen för konsumtionen av
            livsmedel i stat, kommuner och landsting skall vara att andelen
            ekologiskt certifierade produkter tiodubblas till 25 26 år 2010.
          </p>
          <pb facs="riksdagen-motions-pdf/data/200506/mot_200506_MJ_30/mot_200506_MJ_30-0002.pdf"/>
          <p>
            2005/06:MJ30
          </p>
          <p>
            Bakgrund
          </p>
          <p>
            Det svenska jordbruket och livsmedelsproduktionen är mycket hårt
            pressad, och håller i realiteten likt flera andra råvaruproducerande
            näringar delvis på att flytta utomlands. Detta är en utomordentligt
            allvarlig utveckling eftersom matproduktionen betyder så mycket
            inte enbart vad gäller produktion och jobb i hela landet utan
            också så mycket för landets resurshushållning och kretsloppsinriktning,
            för miljö- och djurskyddshänsynen och för vårt öppna landskap
            m.m. Staffan Danielsson har i flera interpellationer till jordbruks-
            och konsumentminister Ann-Christin Nykvist krävt snabba insatser
            från staten för att motverka denna alarmerande utveckling genom
            att i samverkan med jordbruksnäringen och livsmedelsindustrin
            i en konkurrenskraftskommission genomföra stora och små insatser
            för att sänka kostnaderna för näringen och därigenom öka konkurrenskraften.
            Centerpartiet har även lagt motionsförslag i denna riktning. Danielsson
            har även pekat på att samhället rimligen borde vidga sina målsättningar
            vad gäller att slå vakt om åkermarken och betesmarkerna till att
            även innefatta volymbedömningar av vilken livsmedelsproduktion,
            främst mjölk och nötkött, som erfordras för detta. Uppenbart är
            att fortsätter livsmedelsproduktionen att minska så kommer de
            minskade produktionsvolymerna att öka produktionskostnaden per
            enhet och sänka konkurrenskraften, ytterligare minska antalet
            livsmedelsindustrier, minska antalet djur som omfattas av vår
            ambitiösa djurskyddslag samtidigt som importen ökar från länder
            där djuren har det sämre, minska ett av världens mest miljöinriktade
            jordbruk och hota vårt öppna landskap bl.a. genom att betesmarkerna
            delvis växer igen på grund av för få betande djur. Produktionsmål
            kan sägas finnas i t.ex. skogsnäringen och bilindustrin, att behålla
            och helst öka befintliga volymer, och där genom åren staten bidragit
            med olika insatser, inte minst när hot har förelegat. Jordbruksministern
            har inte agerat utan bl.a. hänvisat till möjligheterna för näringen
            att höja priserna på sina produkter. I stället kommer nu regeringen
            med en skrivelse till riksdagen med ytterligare höjda ambitionsnivåer
            och målsättningar för hur stor just andelen ekologisk produktion
            ska vara av den totala jordbruksproduktionen i Sverige. Det vill
            säga, samtidigt som regeringen inte vill ange sina mål för den
            svenska livsmedelsproduktionen i sin helhet så vill man oavsett
            hur den utvecklas att andelen ekologiskt certifierad mat — svensk
            eller import — bör öka kraftigt liksom samhällets insatser för
            just denna produktion.
          </p>
          <p>
            Analys
          </p>
          <p>
            Självfallet ska staten verka för en jordbruksproduktion som bedrivs
            med stor hänsyn tagen till djur och miljö. Självfallet ska staten
            arbeta med generösa miljöersättningar som leder till en god uppfyllelse
            av våra olika miljökvalitetsmål. Statens uppgift bör främst vara
            att ge den svenska
          </p>
          <pb facs="riksdagen-motions-pdf/data/200506/mot_200506_MJ_30/mot_200506_MJ_30-0003.pdf"/>
          <p>
            livsmedelsproduktionen bästa möjliga förutsättningar att klara
            den hårdnande konkurrensen på området genom en mycket bra näringslivs-
            och småföretagarpolitik, genom ambitiösa och förnuftigt utformade
            regelverk för produktion, miljö och djur, genom konkurrenskraftiga
            avgifts- och skattenivåer samt genom riktade ersättningar som
            främjar konkreta och verkningsfulla åtgärder för att upprätthålla
            ett resurshushållande och miljöinriktat jordbruk. Det svenska
            jordbruket är idag ledande på miljö- och djurskyddsområdet i världen,
            och en fortsatt minskning av produktionen och ökad import försämrar
            således för både miljö och djur. Av den svenska livsmedelsproduktionen
            kommer den helt dominerade delen — långt över 90 90 — från det
            vanliga miljövänliga jordbruket som inom givna och högt uppställda
            lagar och regelverk och med hjälp av modern forskning och teknik
            kommit långt i sin utveckling med god hjälp av vårt kalla klimat
            och vår känsla för husdjur och miljö. Det är det ena och dominerande
            miljökonceptet i den svenska livsmedelproduktionen, som vi har
            stor respekt för. Det andra miljökonceptet representeras av den
            alternativa odlingen som idag betecknas som ekologisk odling och
            som i allt väsentligt marknadsförs av kontrollföreningen för alternativ
            odling — ”Krav”. Det är ett lite fyrkantigare miljökoncept som
            styr med hjälp av tydliga regelverk som avgränsar vilka metoder
            som får och inte får användas i produktionen, t.ex. är användningen
            av många kemiska medel inte tillåtna och inte heller lättlösliga
            handelsgödselmedel. Detta är ett tydligt och framgångsrikt miljökoncept
            som vi har den största respekt för, och det finns tusentals engagerade
            producenter och andra som gjort och gör storverk för att utveckla
            och bedriva en miljöinriktad livsmedelsproduktion under de givna
            och över tid anpassade förutsättningarna. På bara några decennier
            har också produktionen mångdubblats från en mycket låg utgångsnivå,
            och konceptet röner en stor uppskattning från t.ex. myndigheter,
            opinionsbildare och allmänhet. Det tredje alternativet för handel
            och konsumenter är livsmedel som är producerade i andra länder
            och på andra kontinenter. Dessa livsmedel bryter de svenska kretsloppen,
            de bidrar negativt till att upprätthålla de svenska miljömålen
            och de är producerade under sämre betingelser för djur och miljö
            än de båda svenska miljökoncepten. Om t.ex. ekologiskt certifierat
            — eller inte certifierat — nötkött från Polen eller dito mjölk
            från Tyskland skulle ersätta en del av de svenska mjölk- och nötkreaturen
            är det enligt vår mening uppenbart att detta är starkt negativt
            för de svenska miljömålen. Nötkreatur i Polen eller Tyskland betar
            inga svenska betesmarker, äter inte hö och ensilage från svenska
            miljövänliga vallar, och omfattas inte av de strängare svenska
            miljö- och djurskyddslagarna eller av de svenska kretsloppen.
            I t.ex. dessa länder är den ekologiskt certifierade produktionens
            miljöförsprång före den dominerande vanliga produktionen längre,
            medan det i Sverige enligt ovan mera handlar om två olika men
            någorlunda likvärdiga miljökoncept. Det är viktigt att med stor
            respekt för de båda svenska miljökoncepten kunna diskutera och
            utforma samhällets synpunkter och eventuella
          </p>
          <p>
            2005/06:MJ30
          </p>
          <pb facs="riksdagen-motions-pdf/data/200506/mot_200506_MJ_30/mot_200506_MJ_30-0004.pdf"/>
          <p>
            2005/06:MJ30
          </p>
          <p>
            målsättningar för deras utveckling, och hur miljöersättningarna
            för det svenska jordbruket bäst ska utformas. Under något decennium
            har staten styrt en mycket betydande andel av sina miljöersättningar,
            ca 25 96 eller ca 700 miljoner kronor per år, till de som odlar
            ekologiskt och som i praktiken marknadsför sina produkter som
            Krav- producerade. Den ekologiska produktionen har vuxit kraftigt
            från en mycket låg nivå. Det svenska ekostödet är sannolikt det
            största inom EU och det är till skillnad från de flesta andra
            länder inte inriktat på ett omställningsstöd under omläggningen
            utan det är ett ”evigt” stöd som utgår varje år oavsett hur länge
            ekoproduktionen bedrivits. Detta medför tillsammans med ett merpris
            på marknaden på ca 30 26 över normalpriserna att lönsamheten på
            de ekologiska gårdarna i genomsnitt ligger högre än på vanliga
            gårdar. Trots dessa betydande stödinsatser och merpriser så är
            de ekologiska livsmedlens andel av den totala livsmedelsmarknaden
            i Sverige inte mer än 2-3 4. Regeringen vill nu tillsammans med
            Miljöpartiet och Vänsterpartiet, i ett läge där det samlade svenska
            jordbruket är mycket hårt ekonomiskt pressat och produktionen
            minskar, ytterligare öka de statliga målen för just den certifierade
            ekologiska produktionen genom en tredubbling till 20 926 av åkermarken
            och till ”en markant” respektive ”kraftig” ökning av ekoproduktionen
            av mjölk, ägg och nötkött samt griskött och matfågel. Och man
            signalerar därför att de statliga ekostöden bör ytterligare öka,
            inriktas mer till stöd för den ekologiskt certifierade produktionen,
            att många av statens myndigheter — ”storebrorstatens många armar”
            — ska mobiliseras för att förmå fler att köpa ekologiskt certifierade
            livsmedel och att stat, kommuner och landsting bör mångdubbla
            sina ekoinköp till 25 26 av de totala inköpen Detta innebär att
            miljöersättningarna till det vanliga miljövänliga jordbruket sannolikt
            dras ner ytterligare samtidigt som försäljningen av den svensk-
            och närproducerade vanliga maten till kommuner och landsting minskar.
            Regeringens argumentation för denna fortsatta expansion av insatserna
            är närmast av slagordskaraktär och innehåller ingen analys som
            belägger att detta är motiverat utifrån faktisk miljönytta. Den
            ekologiska produktionens mervärden oavsett om den är producerad
            i Sverige eller i andra delar av världen relativt det svenska
            lantbrukets miljövänliga produktion i övrigt analyseras endast
            i allmänna termer och slagord som ”ökad miljönytta”, ”giftfrihet”,
            ”ingen övergödning”, ”större andel vall” etc. Någon hänvisning
            till utredningar och forskningsresultat som belyser just ekoproduktionens
            förtjänster och objektiva miljöeffekter relativt det vanliga miljövänliga
            jordbruket görs inte, trots att sådana finns gjorda, inte heller
            görs någon analys värd namnet av i hur hög grad de stora miljöersättningarna
            till ekoodlingen = bidrar till att uppfylla våra miljömål relativt
            andra riktade åtgärder. Det görs heller ingen analys av vad faktorer
            som t.ex. närproducerat (i regionen eller i Sverige) betyder ur
            ett miljöperspektiv för det svenska kretsloppet och öppna landskapet
            relativt importerad mat (certifierad eller ej) från andra länder
            eller kontinenter.
          </p>
          <pb facs="riksdagen-motions-pdf/data/200506/mot_200506_MJ_30/mot_200506_MJ_30-0005.pdf"/>
          <p>
            Det norrländska jordbruket är starkt inriktat på mjölk- och köttproduktion,
            och bedrivs mycket miljövänligt med t.ex. låga insatser av kemiska
            medel och med mycket vall. Miljömervärdesnyttan av att övergå
            till ekologiskt certifierad produktion är därför begränsad. Eftersom
            det absolut viktigaste för norrlandsjordbruket är att upprätthålla
            sin volymproduktion och behålla sitt jordbruk och sin livsmedelsindustri
            kan uppdelningen av volymerna på två miljövänliga odlingskoncept
            medföra betydande merkostnader. Nu ska regeringen tillsammans
            med Jordbruksverket, Naturvårdsverket, Konsumentverket, länsstyrelser,
            kommuner och landsting m.fl. genom aktionsplaner, informationskampanjer,
            marknadsföringsstöd, orskningsinsatser, = certifieringsstöd, =
            miljöersättningar osv. förmå konsumenterna att handla mycket mer
            ekologiskt certifierad mat. Det är enligt vår uppfattning principiellt
            tveksamt i hur hög grad staten ska använda sina myndigheter till
            kampanjer för enskilda certifieringssystem, det bör i stället
            vara upp till de som producerar och förädlar livsmedel att på
            en ri marknad argumentera för sina produkter och koncept. Däremot
            ska självfallet de statliga myndigheterna ge god information vad
            olika faktorer, t.ex. ursprunget, närhetsprincipen och olika certifieringskoncept,
            betyder i orm av miljöeffekter i främst Sverige. Samtidigt med
            de precisa mål och åtgärder för att öka andelen ekologiskt certifierad
            mat som nu föreslås, och det är själva grunden till denna motion,
            belyser regeringen inte med ett ord — eller tar några initiativ
            för att förhindra — vad som nu håller på att ske inom jordbruket
            och livsmedelsproduktionen i sin helhet, att den delvis flyttar
            utomlands. Den svenska produktionen av mjölk beräknas inom kort
            ha sjunkit till 10 26 under den tillåtna EU-kvoten, ägst av EU-länderna.
            Produktionen av nötkött är den lägsta på 50 år och svarar idag
            endast för drygt 55 960 av den svenska konsumtionen. Produktionen
            av griskött är också den lägsta på många decennier och sjunker.
            De unika svenska betesmarkerna hotas nu på flera håll av igenväxning
            eftersom betesdjuren helt enkelt inte räcker till. Vilket är viktigast
            i detta läge om vi spetsar till frågan; att mål uppsätts för hur
            mycket betande nötkreatur som erfordras för att hålla de svenska
            betesmarkerna öppna eller att mål uppsätts för hur stor andelen
            ekologiskt certifierade betesdjur ska vara av det minskande totala
            antalet? Det svenska jordbruket i sin helhet inklusive det ekologiska
            jordbruket ligger i världstoppen i miljö- och djurskyddshänsyn.
            När nu produktionen minskar och matimporten i stället ökar kraftigt
            blir effekten naturligtvis att det totalt sett blir sämre för
            både miljön och djuren eftersom vi köper alltmer från länder som
            ligger efter oss i båda avseendena. Det är ett svek mot våra höga
            miljö- och djurskyddsambitioner.
          </p>
          <p>
            Förslag
          </p>
          <p>
            Det är med denna allvarliga verklighet som grund som regeringen
            tillsamman med jordbruksnäringen och livsmedelsindustrin behöver
            tillsätta en
          </p>
          <p>
            2005/06:MJ30
          </p>
          <pb facs="riksdagen-motions-pdf/data/200506/mot_200506_MJ_30/mot_200506_MJ_30-0006.pdf"/>
          <p>
            2005/06:MJ30
          </p>
          <p>
            konkurrenskraftskommission för att sänka kostnader och minska
            byråkratin så att näringens konkurrenskraft snarast förbättras.
            Härigenom kan t.ex. fler mjölkkor och betande djur vidmakthållas
            vilket är en förutsättning för att uppfylla angelägna miljömål.
            Detta bör ges regeringen till känna. Vi anser enligt ovan att
            en fortsatt krympning av livsmedelsproduktionen till allt lägre
            nivåer är starkt negativ i många avseenden vad gäller Sveriges
            ekonomi och ekologi. Eftersom uppfyllandet av de mål som finns
            för att bevara landets åker- och betesmarker är så intimt sammanknippade
            med en fortsatt animalieproduktion, särskilt mjölk och nötkött,
            bör enkla målsättningar utformas även för denna. För växtodlingen
            däremot kommer den växande bioenergiproduktionen att successivt
            säkerställa ett fullt utnyttjande av åkermarken. Detta bör ges
            regeringen till känna. Det finns goda skäl till att ge det ekologiska
            jordbruket särskilda miljöstöd. Det bör dock ifrågasättas om detta
            som nu ska vara lika stort varje år, eller om det i högre grad
            bör utformas som ett stöd för de som vill lägga om sin jordbruksdrift
            till ekologisk produktion. Dagens stödnivåer är bland de högsta
            inom EU. Regeringen anser att de bör ytterligare höjas. Vi anser
            att de i stället bör omfördelas en del enligt nedan. Regeringen
            hänvisar i sin skrivelse i stor utsträckning till just de ekologiska
            lantbrukarnas och till Naturskyddsföreningens remissvar som motiv
            för att ytterligare öka statens insatser för ekologiskt certifierad
            produktion. Sveriges lantbruksuniversitet framhåller i stället
            att krav på just inköp av ekologiskt certifierat inte bör överordnas
            utan jämställas med andra former av hållbar produktion som svensktproducerat
            och närproducerat, en uppfattning som vi delar. Det finns också
            risker med att så kraftigt stödja en snabb volymexpansion av ekologiskt
            certifierat genom höjda mål och insatser. Detta kan leda till
            ett överutbud som pressar marknadspriserna och därmed lönsamheten
            för producenterna, vilket LRF, Swedish Meats och Livsmedelsekonomiska
            institutet framför i sina remissvar. I ett läge när den svenska
            livsmedelsproduktionen minskar bör man noga överväga hur samhällsmålen
            för jordbruket ska formuleras, så att största effekt fås av de
            medel som kan användas för att understödja dessa mål. Regeringen
            föreslår nu ett mycket starkt fokus på åtgärder för att öka andelen
            ekologiskt certifierade livsmedel, oavsett hur den samlade svenska
            livsmedelsproduktionen utvecklas. Som framgår nedan föreslås satsningen
            på just detta bli mycket betydande relativt vad som satsas på
            hela jordbruket i övrigt. Detta kan leda till en allt högre andel
            ekologiskt certifierade livsmedel samtidigt som en allt större
            del av livsmedelsproduktionen ersätts av import. Sett ur miljösynpunkt
            kan detta i så fall inte rimligen vara den effektivaste resursanvändningen,
            eftersom de båda miljökoncepten svenskproducerat respektive ekologiskt
            producerat båda har miljöförtjänster respektive nackdelar och
            vid en samlad jämförelse ligger i samma härad. Svenskproducerade
            livsmedel har också den stora miljöfördelen att de bidrar till
            miljömålen och kretsloppet i Sverige, medan de ekologiskt certifierade
            livsmedlen kan komma även som import. Mot denna bakgrund bör regeringen
            ges i uppdrag att återkomma till riksdagen med förslag till målsättningar
            för
          </p>
          <pb facs="riksdagen-motions-pdf/data/200506/mot_200506_MJ_30/mot_200506_MJ_30-0007.pdf"/>
          <p>
            den svenska livsmedelsproduktionens, särskilt mjölk och nötkött,
            utveckling i sin helhet, och där målen för enskilda certifieringskoncept
            får avvägas utifrån både den samlade bilden och efter hur insatta
            åtgärder ges största utväxling vad gäller miljömålen. Detta bör
            ges regeringen till känna. Det finns goda idéer om att miljöersättningarna
            borde omformas så att de mindre premierar hela certifieringskoncept
            utan mer utformas som ett paraply av konkreta åtgärder som leder
            till bästa miljömålsuppfyllelse. Dessa riktade ersättningar kan
            då utnyttjas av alla som vill fullgöra de åtaganden som krävs,
            oavsett var och hur man sedan väljer att sälja och marknadsföra
            sina produkter. Idag kan t.ex. en bonde få betydande stöd för
            att bl.a. inte använda kemiska medel om man följer alla uppställda
            eko- eller Krav-regler. Om han eller hon inte vill använda några
            kemiska medel men inte uppfyller alla de övriga ekologiska certifieringskraven
            erhålls inte ett öre. Likaså kan den som med alltmer utvecklade
            metoder vill minska växtnäringsförlusterna från sitt vanliga jordbruk
            bli utan stöd, medan den ekoproducent som kan ha större förluster
            ändå erhåller det generella ekostödet. Genom att mer styra de
            framtida miljöersättningarna till ett paraply av konkreta åtgärder
            enligt ovan som bäst främjar samhällets olika miljömål kan alltså
            både den som vill sälja sina produkter via Krav, Svenskt Sigill
            eller enbart inom ramen för de svenska miljölagarna erhålla stöd
            i förhållande till hur mycket man faktiskt bidrar till att uppfylla
            målen. Detta bör ges regeringen till känna. Det finns olika bedömningar
            för hur mycket livsmedel som den offentliga sektorn i Sverige
            årligen upphandlar, men det finns uppgifter om nivån 20 miljarder
            kronor. Härav beräknas idag några procent vara Krav-producerat,
            det mesta svensk mjölk samt frukt och grönsaker till stor del
            från utlandet. Regeringen föreslår nu att inköpen av ekologiskt
            certifierade livsmedel bör tiodubblas fram till år 2010, så att
            andelen då uppgår till 25 26. Detta kan beräknas öka kostnaderna
            för livsmedelsinköpen till stat, kommuner och landsting med över
            en miljard kronor. Om staten, kommuner och landsting vill öka
            miljöinsatserna i jordbruket med denna volym skattepengar torde
            dessa medel kunna användas effektivare och med mer miljönytta
            t.ex. genom ett åtgärdsparaply av riktade insatser eller genom
            att uppställa upphandlingskriterier som utöver ekologiskt certifierad
            produktion gynnar t.ex. betesbaserad mjölk och köttproduktion
            i regionen eller landet före långväga transporterade produkter.
            Förslaget reser också principiella invändningar. För det första
            att den offentliga sektorn så kraftfullt ska prioritera ett enda
            odlingskoncept. För det andra enligt ovan om denna prioritering
            verkligen ger den största miljönyttan. För det tredje är det upp
            till varje kommun och landsting att själva hantera sina skattepengar
            och avgöra hur man ska göra sina inköp utan några ambitiösa pekpinnar
            från staten. Och för det fjärde borde en uppmaning från staten
            till den offentliga sektorn att handla på ett visst och dyrare
            sätt åtföljas av motsvarande budgetmedel. Av dessa syns dock inte
            ett spår. Riksdagen bör därför avslå regeringens grovt tillyxade
            och ofinansierade förslag i denna fråga.
          </p>
          <p>
            2005/06:MJ30
          </p>
          <pb facs="riksdagen-motions-pdf/data/200506/mot_200506_MJ_30/mot_200506_MJ_30-0008.pdf"/>
          <p>
            2005/06:MJ30
          </p>
          <p>
            Stockholm den 4 april 2006
          </p>
          <p>
            Staffan Danielsson (c) Jörgen Johansson (c)
          </p>
        </div>
      </div>
    </body>
  </text>
</TEI>
