<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-JoU-00723">
  <teiHeader>
    <fileDesc>
      <titleStmt>
        <title>Översyn av lagstiftningen för skydd av hotade växtoch djurarter</title>
        <author corresp="i-428Hjmwgi7AWPWkBr4Pecy">Lars Ernestam (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av lagstiftningen för skydd av hotade växtoch djurarter</title>
          <idno type="rdwebb">GA02Jo723</idno>
          <rs type="number">Jo723</rs>
          <orgName type="comitteeAbbreviation">JoU</orgName>
          <ref type="dokument_url_text">http://data.riksdagen.se/dokument/GA02Jo723/text</ref>
          <ref type="dokument_url_html">http://data.riksdagen.se/dokument/GA02Jo723</ref>
          <ref type="dokumentstatus_url_xml">http://data.riksdagen.se/dokumentstatus/GA02Jo723</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-428Hjmwgi7AWPWkBr4Pecy</idno>
            <name>Lars Ernestam</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>Lars Emestam</name>
            <state type="partyAffiliation" ref="Q53764745">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WdtHjkDzG9ReaDVppSEADJ" type="signed"/>
        <correspContext corresp="i-WdtHjkDzG9ReaDVppSEADJ">
          <note type="signatory" corresp="i-428Hjmwgi7AWPWkBr4Pecy"/>
          <note type="signatory" corresp="r-0"/>
        </correspContext>
        <correspAction type="assigned" xml:id="i-GZfgvbcAKAthsoWPAt7DNx">
          <date when="2014-11-19"/>
          <time when="14:35:35"/>
        </correspAction>
        <correspContext corresp="i-GZfgvbcAKAthsoWPAt7DNx">
          <ref type="assignedTo">Jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_jo_723/mot_198687_jo_723-001.pdf"/>
      <div type="motHeader" xml:id="i-JMBi565yytBpPgLgxstDNj">
        <div type="motTitle" xml:id="i-2RS3vrfUDd2Js1ANbmcH5n"/>
        <div type="motSubmissionInfo" xml:id="i-KcSYM2noUTak9jCoCbA7wF"/>
      </div>
      <div type="motBody" xml:id="i-8x5WiJbayYgT9YGQvGGp3A">
        <div xml:id="i-GBqc8mF9qdZkKiviU9mmh1">
          <p xml:id="i-TmjydyfoA2Zo7ukDmytQg">
            Motion till riksdagen 1986/87:J0723
          </p>
          <p xml:id="i-N1PkPtnoZTJ9qQ1xG4DQm4">
            Lars Ernestam (fp)
          </p>
          <p xml:id="i-WjTEbbDsTvm8gyJdrDXETf">
            Översyn av lagstiftningen för skydd av hotade växt- och djurarter
          </p>
          <p xml:id="i-43HT7QLCjYAmSvr8KZKkVV">
            Det svenska skogs- och jordbrukslandskapet omvandlas i snabb
            takt. Omvandlingsprocessen leder generellt sett till ett mer enformigt
            och fattigt landskap med färre biotoper och livsformer. Stora
            naturvärden har redan gått till spillo i denna process. Fler står
            på tur. Ett stort antal växt- och djurarter är på väg ut ur vår
            flora och fauna. Främst på grund av skogsbruket hotas åtta ryggradsdjur,
            175 ryggradslösa djur och 89 växter. Några av dessa är globalt
            utrotningshotade. Ett mycket stort antal arter missgynnas av skogsbruket
            och kommer i framtiden att främst vara hänvisade till ett fåtal
            tillflyktsorter i skogslandskapet. Arternas mångfald bör betraktas
            som en stor naturresurs. Det måste vara ett viktigt mål för varje
            generation att till kommande generationer lämna över en natur
            lika rik på livsformer som den man själv en gång fått överta.
            En av de viktigaste uppgifterna för naturvården är därför att
            försöka motverka utarmningen av naturen. Därvid finns huvudsakligen
            två handlingslinjer, som endast i ringa utsträckning är utbytbara
            mot varandra och som därför måste följas samtidigt. 1. Uppbyggnad
            av ett nät av skyddade områden med sådan omfattning, spridning
            och representativitet att det kan tjäna som tillflyktsort för
            hotade arter, referens för forskning och utbildning samt slutligen
            rekreations- och upplevelsekälla för naturintresserade människor.
            2. Påverkan av skogs- och jordbruket mot större hänsynstagande
            till miljön och mer naturvårdsanpassade brukningsmetoder. Därvid
            är det självklart viktigt att samhället inte med bidrag stöttar
            sådan verksamhet som hotar värdefull natur. Ett naturvårdsarbete
            efter dessa båda linjer hämmas dess värre av en grundläggande
            brist i svensk naturvårds- och skogsvårdslagstiftning. Mellan
            NVL:s skyddsformer och de allmänna naturvårdshänsynen i NYL och
            SVL finns i dag ett mycket stort gap. Som exempel på konsekvenserna
            av detta gap kan nämnas: 1. Det finns i dag ett stort antal smärre
            naturvårdsintressanta områden som är för stora för att kunna skyddas
            med 21$ SVL och för små för att naturreservat skall kunna bli
            aktuellt. 2. Det saknas möjligheter att av naturvårdsskäl stoppa
            från naturvårdssyn- punkt mycket negativa skogsbruksmetoder. 3.
            Utrotningshotade arter saknar ett verkningsfullt skydd. Genom
            den ändring i ersättningsprinciperna som blir följden av PBL vidgas
            gapet betydligt. Det står därmed klart att om skogsbrukets miljöpro-
          </p>
          <pb facs="riksdagen-motions-pdf/data/198687/mot_198687_jo_723/mot_198687_jo_723-002.pdf"/>
          <p xml:id="i-mx3HBmiKMB6mzXKmbSWTf">
            blem skall kunna motverkas så räcker inte ens en bra tillämpning
            av SVL och ett stort antal nya naturreservat. Dessutom krävs väsentliga
            förändringar av vår skogsvårds- och naturvårdslagstiftning. Tyvärr
            är det bråttom. Den ekologiska och estetiska utarmningen av skogslandskapet
            rullar fram med förfärande fart.
          </p>
          <p xml:id="i-JWfP9JH4QMppecsx1ZhL4c">
            Naturvårdshänsynen i lagen är otillräckliga
          </p>
          <p xml:id="i-Avg52Tg1YKdqpytZXQYfZw">
            Jord- och skogsbruk skall, liksom all annan mänsklig verksamhet,
            bedrivas med vederbörlig hänsyn till naturen. Skogsbrukets naturvårdshänsyn
            regle- ras med skogsvårdslagens 21 $. Innehållet i och tillämpningen
            av denna paragraf är således av stor betydelse för naturvården
            i skogen. Dess bestämmelser, som är uttryckta i de tillämpningsanvisningar
            som skogssty- relsen utarbetat, är dock vaga och kan inte kompensera
            de negativa konsekvenser för naturvården som 1979 års skogsvårdslag
            innebär.
          </p>
          <p xml:id="i-9qYzPGbo6gcp9CQNbMq9c7">
            Ändrade ersättningsregler får stora negativa konsekvenser för
            naturvården i skogen
          </p>
          <p xml:id="i-9jw7wv7bhYS8JjHtmYoJ2A">
            Från den 1 juli 1987 kommer nya regler att gälla vid bedömningen
            av vad som är avsevärd skada i pågående markanvändning. Den enhet
            till vilken skadan relateras ändras då från brukningsenhet till
            berörd del av fastighet, dvs. det enskilda hygget eller skogsbeståndet.
            Detta kommer i praktiken att innebära att det blir betydligt svårare
            att i Sverige skydda mindre områden, exempelvis områden som inte
            är större än mellan ett till tio hektar. Naturvårdsverket och
            länsstyrelserna kan av naturliga skäl inte göra reservat av områden
            av den storleksordningen i en situation när landets samlade naturvårdsadministra-
            tion knappt klarar att handlägga ca 30 naturreservat om året.
            Om alla dessa småområden skulle skyddas som naturreservat så skulle
            detta innebära tiotusentals små reservat. Av markägarna blir det
            med de nya reglerna betydligt svårare att kräva att de undantar
            småområden från skogsbruk. Detta även om markägaren är ett stort
            bolag som totalt sett tar mycket liten hänsyn till naturen i sin
            verksamhet. Någon hänsyn kan inte längre tas till hur markägarens
            hela skogsinnehav ser ut, dvs. hur mycket och hur stora naturvärden
            som fortfarande finns kvar.
          </p>
          <p xml:id="i-KYMLAcrENwxPo31ThvWzJ7">
            Skydd av hotade eller sällsynta arter
          </p>
          <p xml:id="i-VvMHoKkr8Za2mrtqormyQm">
            Den viktigaste åtgärden för skydd av sällsynta eller hotade arter
            är att säkerställa deras biotyper. Många gånger innebär detta
            ett avsevärt försvå- rande av pågående markanvändning vilket medför
            att markägaren är ersättningsberättigad. Enda möjligheten är då
            att tillgripa något av NVL:s skyddsinstitut, främst naturreservat.
            Som tidigare beskrivits avsätts av skilda orsaker endast ett fåtal
            naturreservat varje år. Resurserna är så små och problemen så
            stora att inte ens de värdefullaste områdena kan skyddas som naturreservat
            inom överskådlig tid. Detta betyder att det i praktiken är svårt
            att avsätta naturreservat enbart till skydd för en sällsynt eller
            hotad art. I regel krävs stora samverkande naturvärden för att
            naturreservat skall
          </p>
          <p xml:id="i-CfSetiNsonNXz9aKexpCFS">
            Mot. 1986/87 Jo723
          </p>
          <pb facs="riksdagen-motions-pdf/data/198687/mot_198687_jo_723/mot_198687_jo_723-003.pdf"/>
          <p xml:id="i-4HzNh8cUgosLqN5gEQGgYU">
            komma i fråga. Därtill kommer att det är mycket svårt att med
            NVL:s hjälp tillfälligt skydda en lokal som endast under några
            år är häckningslokal för en hotad art. Några statliga medel för
            att skydda lokaler som inte omfattas av något av NVL:s skyddsinstitut,
            t. ex. med nyttjanderättsavtal, finns inte. Då inte naturreservat
            eller nationalpark kan bli aktuella återstår möjlighe- ten för
            länsstyrelsen att tillgripa naturvårdsområde eller samrådsplikt
            enligt 20 $ NVL och slutligen de allmänna naturvårdshänsyn som
            för skogens vidkommande är uttryckta i21 $ SVL. Gemensamt för
            dessa är att de inte får innebära annat är marginella inskränkningar
            i pågående markanvändning. Många arter är dock sällsynta eller
            hotade just därför att de har svårt att samexistera med dagens
            skogs- och jordbruk. Lokalt är därför mer omfattan- de inskränkningar
            i markanvändningen än vad som kan krävas med 21 $ SVL ofta av
            nöden. Man kan således med fog hävda att det i dag föreligger
            ett stort gap emellan å ena sidan NVL:s skyddsinstitut och å andra
            sidan de möjligheter till biotopskydd som ges i NVL och SVL. Detta
            gap är en mycket försvårande faktor i arbetet med att skydda hotade
            eller sällsynta arter. Med de nya ersättningsregler som tidigare
            berörts kan gapet bli ödesdigert stort. Så kräver exempelvis ett
            havsörnsbo 10—12 hektar skyddad skog och ett revir för den akut
            utrotningshotade vitryggiga hackspetten 50-100 hektar, där samtliga
            lövträd (2 000-10 000 stycken) lämnas vid alla skogsbruksåt- gärder.
            För att skydda våra mest hotade djur- och växtarter skulle vi
            behöva något tusental skyddade småområden. Totalt sett skulle
            dessa inte omfatta så stora arealer, men i dag är de inte möjliga
            att klara med nuvarande lagstiftning och naturvårdsresurser.
          </p>
          <p xml:id="i-36LfHWjHGuJsyMJ6xuw9XZ">
            Översyn av skogsvårdslagen och naturvårdslagen
          </p>
          <p xml:id="i-MdmeNnbo2rV3EsF4mfq4dQ">
            Svenska naturskyddsföreningen har redovisat ett förslag till
            ny skogsvårdslag och naturskyddslag. Folkpartiet har också i olika
            sammanhang framfört behovet av en översyn av lagstiftningen. Kravet
            på översyn är inte enbart kopplat till naturvårdshänsyn. Det finns
            också förenklingar som kan genomföras för att uppnå rationella
            skogsbruk.
          </p>
          <p xml:id="i-Lwc6rgPPpaePMA5ZccLVUn">
            Hemställan
          </p>
          <p xml:id="i-ESNNWWHFdLCteZYUfGo8uT">
            Skyddet för de hotade arterna är emellertid ännu ett skäl för
            en översyn av lagstiftningen, och med hänvisning till ovanstående
            hemställs att riksdagen som sin mening ger regeringen till känna
            vad som i motionen anförs om översyn av skogsvårdslagen och naturvårdslagen
            för skydd av hotade arter.
          </p>
          <p xml:id="i-JRsfUnhmyajTKQ9qrycmzh" type="date">
            Stockholm den 21 januari 1987
          </p>
          <p xml:id="i-JcX43aKvaxE65DdAwUvdoo">
            Lars Ernestam (fp)
          </p>
          <p xml:id="i-CX7f5RY5fYYL1fMhy4BY6c">
            Mot. 1986/87 Jo723
          </p>
        </div>
      </div>
    </body>
  </text>
</TEI>
