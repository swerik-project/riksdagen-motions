<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-TU-01118">
  <teiHeader>
    <fileDesc>
      <titleStmt>
        <title>Digitalisering</title>
        <author corresp="i-4QgJk2KLdj426CZACRgwdW">av Torsten Elofsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1118 av Torsten Elofsson (KD)</title>
          <idno type="rdwebb">HA021118</idno>
          <rs type="number">1118</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/HA021118/text</ref>
          <ref type="dokument_url_html">http://data.riksdagen.se/dokument/HA021118</ref>
          <ref type="dokumentstatus_url_xml">http://data.riksdagen.se/dokumentstatus/HA021118</ref>
          <ref type="pdf">http://data.riksdagen.se/fil/B6EC7540-BFDD-4B33-9072-9D221A1BB1B4</ref>
          <ref type="docx">http://data.riksdagen.se/fil/E2BD4CF9-9E91-4498-88AF-0FE609C76DDE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4QgJk2KLdj426CZACRgwdW</idno>
            <name>Torsten Elofsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-URmRHxTTv1uAchuQnV6Cuo" type="signed"/>
        <correspContext corresp="i-URmRHxTTv1uAchuQnV6Cuo">
          <note type="signatory" corresp="i-4QgJk2KLdj426CZACRgwdW"/>
        </correspContext>
        <correspAction type="submitted" xml:id="i-QZK2hYK16qZsaxCyyBZtKp">
          <date when="2022-11-22"/>
          <time when="12:43:58"/>
        </correspAction>
        <correspAction type="reviewed" xml:id="i-BHx6vd6Ejj2mnyDaBkJZcx">
          <date when="2022-11-22"/>
          <time when="18:21:37"/>
        </correspAction>
        <correspAction type="referred" xml:id="i-F8EFdJ2rR5KQ5H4bfAck97">
          <date when="2022-12-01"/>
        </correspAction>
        <correspAction type="assigned" xml:id="i-6jPL1JUpmUgYs2Jo6kwKsJ">
          <date when="2023-08-21"/>
          <time when="12:45:32"/>
        </correspAction>
        <correspContext corresp="i-6jPL1JUpmUgYs2Jo6kwKsJ">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-PzWvsZHNgtadvijGVtdx7D"/>
        <correspContext corresp="i-PzWvsZHNgtadvijGVtdx7D">
          <ref type="uppgift">2022/23:TU12</ref>
          <ref type="ref_dok_id">HA01TU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU12</ref>
          <ref type="ref_dok_titel">Digitaliserings- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1118 av Torsten Elofsson (KD) Digitalisering</div>
      </div>
      <div type="motBody">
        <div type="motProposal" subtype="förslag">
          <head xml:id="i-6YLjRq9iw33z7TgfUj8i2F">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-KUPKt5FubKCKGKkWA2KhH7">
              Riksdagen ställer sig bakom det som anförs i motionen om krav
              på förbättrad tillgänglighet och den enskildes rätt att välja
              sätt att kommunicera och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-6jr7zoKFNs1BFR1jrN7G84">
            Motivering
          </head>
          <p xml:id="i-A4voHfWpq2FkgZyXQHk3a6">
            Vi lever i en digitaliserad värld. Alltfler myndigheter, banker
            och företag stänger ner traditionell kundservice och lägger över
            ansvaret på den enskilde att uträtta sina ärenden med digitala
            hjälpmedel i form av datorer, smartphones och bank-id för att
            nämna några. I många avseenden är utvecklingen positiv då den
            möjliggör för flertalet av oss att klara av myndighetskontakter,
            bankärenden och annat oavsett var vi befinner oss så länge vi
            har en bra uppkoppling.
          </p>
          <p xml:id="i-89kpCtfuw2FGFJ5rhVrSJd">
            Tanken är god men det krävs dels att den digitala lösningen fungerar
            och dels att användaren har tillgång till adekvat utrustning samt
            att denne har kapacitet och förmåga att hantera verktygen. Så
            är inte alltid fallet. Även den enskildes ekonomiska förut­sättningar
            med låg kreditvärdighet kan ibland innebära ett hinder.
          </p>
          <p xml:id="i-Nm8NAnGL15t7qbERSGmXLi">
            Den digitalisering som nu sker utelämnar två stora grupper i
            vårt samhälle, dels många äldre och dels personer med olika former
            av funktionsnedsättning. En övergång till renodlad digitalisering
            kan därför ses som diskriminerande då personer i nämnda kategorier
            riskerar att utestängas från berättigad service oavsett om det
            gäller myndig­heter eller privata företag.
          </p>
          <p xml:id="i-QEuNbHMDk6UFEJF82Ln3b">
            I mitt uppdrag som god man möter jag personer som saknar nödvändiga
            verktyg. De får inte teckna abonnemang och än mindre köpa en dator
            eller mobiltelefon på grund av bristande kreditvärdighet. En annan
            person som jag hjälper kan inte hantera it‑utrustning på grund
            av en nervskada.
          </p>
          <p xml:id="i-RtaMnwV8LNyiQKdNXqfg3j">
            Den tidigare regeringen hade som uttalat mål att den svenska
            offentliga sektorn ska vara bäst i världen på att ta till vara
            digitaliseringens möjligheter. Ambitionen finns säkert, men när
            OECD jämförde den digitala mognaden i medlemsländernas offentliga
            förvaltningar hamnade Sverige på sista plats. Även EU-kommissionen
            konstaterar att Sverige halkar efter övriga länder. Detta är ett
            problem i sig, men vad som är riktigt allvarligt är att en usel
            digital service kopplad till en nedstängning av traditionell kundservice
            innebär nästintill oöverstigliga hinder för stora grupper i vårt
            samhälle.
          </p>
          <p xml:id="i-E8yrkGtjeGbNwCDLDb7tH8">
            Riksrevisionen har lämnat granskningsrapporten ”Var god dröj,
            myndigheterna digitaliserar – service till enskilda som inte kan
            eller vill vara digitala” (RiR 2021:8). Granskningen visade att
            var tredje granskad myndighet har orimligt långa väntetider i
            telefon och att endast ett fåtal myndigheter som tar emot besök
            följer upp väntetider vid kontoren.
          </p>
          <p xml:id="i-S3hPd37LQd1PHfQDUf5bhA">
            Det måste finnas alternativ för enskilda som av skilda skäl inte
            kan uträtta sina ärenden eller nödvändiga myndighetskontakter
            digitalt. Inte minst har myndigheterna ett krav på likvärdig service
            och bemötande även för dem som befinner sig i ett digitalt utanförskap.
          </p>
          <p xml:id="i-Gniuqbd3V7jBjTGSDj8Hbk">
            Vi kristdemokrater vill bygga samhället nedifrån och upp och
            vi hyllar subsidiariteten. En princip som bland annat handlar
            om att högre nivåer ska arbeta stödjande för den lägre nivån.
            Utifrån denna princip kan vi enkelt dra slutsatsen att den enskilde
            ska ha rätt att förvänta sig att en myndighet är digitalt nåbar,
            men en myndighet har absolut inte rätt att ställa krav på den
            enskilde invånaren att denne ska använda digitala verktyg. Det
            är alltid den enskildes rätt att själv få välja hur denne vill
            kommunicera med en myndighet som ska styra. Det är myndighetens
            skyldighet att möta den enskilde där denne befinner sig. Samhället
            är till för alla och alla har rätt att få inkluderas på sina villkor
            utan att behöva förklara sig eller försvara sig.
          </p>
        </div>
        <div type="motSignatures">
          <list>
            <item xml:id="i-UsvhAigvTrSPQy4ZJ3GLGN" who="i-4QgJk2KLdj426CZACRgwdW">
              Torsten Elofsson (KD)
            </item>
          </list>
        </div>
      </div>
    </body>
  </text>
</TEI>
