<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_465/mot_200405_MJ_465-0001.pdf"/>
      <pb facs="riksdagen-motions-pdf/data/200405/mot_200405_MJ_465/mot_200405_MJ_465-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ465 pnr: s45221
          </p>
          <p>
            Motion till riksdagen 2004/05:MJ465
          </p>
          <p>
            av Sören Wibe och Britta Rådström (s)
          </p>
          <p>
            Omlokalisering av Naturvårdsverket
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att Naturvårdsverket skall utlokaliseras från Stockholm.
          </p>
          <p>
            Motivering
          </p>
          <p>
            Det har länge varit känt att Stockholm är väl försett med statliga
            myndigheter. Enligt SOU 2000:36, rapport 17, sidan 62 uppgår de
            statliga utgifterna för förvaltnings- och myndighetsuppgifter
            år 1997 till ca 17.000 kronor per capita i Stockholm. Motsvarande
            tal för hela riket var ca 8.800 kronor och för t ex småregioner
            4.300. Det finns alltså redan på grund av dessa skillnader skäl
            att noga överväga om det är möjligt att omlokalisera statliga
            verk till andra delar av landet. Dessutom gäller att kostnaden
            för att driva ett statligt verk i huvudstaden, jämfört med andra
            delar av landet, ofta är högre p.g.a. höga lönekostnader samt
            högre hyror. Även om vissa andra kostnader (t.ex. resor till regering
            och riksdag) blir högre vid en lokalisering utanför Stockholm,
            är det ingalunda säkert att detta gäller för totalkostnaden. En
            omlokalisering har stora utsikter att samtidigt generera en besparing
            för statskassan. Det finns även andra skäl som ofta åberopas vid
            lokaliseringsbeslut, nämligen de som rör arbetsmarknaden. En utlokalisering
            av ett verk till en ort med högre arbetslöshet (än Stockholm),
            t.ex. en ort som drabbas av de förbandsnedläggningar som nu sker,
            innebär troligen att den totala sysselsättningen i riket ökar,
            något som givetvis ökar den ekonomiska tillväxten. Dessutom medför
            givetvis en utlokalisering att det ofta framförda önskemålet om
            ”regional balans” mellan landets olika delar lättare kan tillgodoses.
            Slutligen finns ett mer symboliskt motiv för att utlokalisera
            just Naturvårdsverket; nämligen det att en naturvårdsmyndighet
            hellre bör ligga ”nära naturen” än nära en stadskärna. Jag vill
            dock understryka att detta är ett mer symboliskt och mindre sakligt
            argument.
          </p>
          <pb facs="riksdagen-motions-pdf/data/200405/mot_200405_MJ_465/mot_200405_MJ_465-0002.pdf"/>
          <p>
            2004/05:MJ465
          </p>
          <p>
            Det finns naturligtvis skäl som talar mot en utlokalisering.
            Ett är att det för berörd personal alltid är problem med en omställning.
            Ett annat är att det tar tid att bygga upp kompetens, och att
            en del av den nuvarande kompetensen kommer att gå förlorad (genom
            att vissa anställda väljer att sluta sin anställning) vid en omlokalisering
            av verket. Erfarenheterna från andra utlokaliseringar (främst
            de stora omlokaliseringarna i början av 1970-talet) talar dock
            för att dessa problem är övergående och relativt kortvariga. Mot
            bakgrund av ovanstående vill jag att riksdagen beslutar att ge
            regeringen till känna att riksdagen önskar en omlokalisering av
            Naturvårdsverket.
          </p>
          <p>
            Stockholm den 1 oktober 2004
          </p>
          <p>
            Sören Wibe (s) Britta Rådström (s)
          </p>
        </div>
      </div>
    </body>
  </text>
</TEI>
