<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UU-02782">
  <teiHeader>
    <fileDesc>
      <titleStmt>
        <title>En förnyad utredning om Estonias militärtransporter</title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2782 av Mikael Oscarsson (KD)</title>
          <idno type="rdwebb">H9022782</idno>
          <rs type="number">2782</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H9022782/text</ref>
          <ref type="dokument_url_html">http://data.riksdagen.se/dokument/H9022782</ref>
          <ref type="dokumentstatus_url_xml">http://data.riksdagen.se/dokumentstatus/H9022782</ref>
          <ref type="docx">http://data.riksdagen.se/fil/345DBA32-4D62-41DC-AFF1-F06A64F7F1C4</ref>
          <ref type="pdf">http://data.riksdagen.se/fil/180CF9A6-9BD4-48D0-85DA-BC8CFDD9E935</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JPHNZiWThqmQc9rAWUtm3v" type="signed"/>
        <correspContext corresp="i-JPHNZiWThqmQc9rAWUtm3v">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-CtpqxqdgtCscGEob1MnrHB" type="submitted">
          <date when="2021-10-04"/>
          <time when="12:11:04"/>
        </correspAction>
        <correspAction xml:id="i-J5nfQcXzxqGTiZVzeNzHZG" type="reviewed">
          <date when="2021-10-04"/>
          <time when="17:49:18"/>
        </correspAction>
        <correspAction xml:id="i-4KLPVLhQovqMWSeibwk1Rj" type="referred">
          <date when="2021-10-14"/>
        </correspAction>
        <correspAction xml:id="i-KX5CaVKFuSVACViBWkPiuA" type="assigned">
          <date when="2022-10-06"/>
          <time when="15:27:26"/>
        </correspAction>
        <correspContext corresp="i-KX5CaVKFuSVACViBWkPiuA">
          <ref type="assignedTo">Utrikesutskottet</ref>
        </correspContext>
        <correspAction xml:id="i-HSiafuS5dudLTZcRCnBmTA" type="behandlas_i"/>
        <correspContext corresp="i-HSiafuS5dudLTZcRCnBmTA">
          <ref type="uppgift">2021/22:UU15</ref>
          <ref type="ref_dok_id">H901UU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter i länder och regioner m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9kmd22RthwD4NkV1qo1TfR" type="motHeader">
        <div xml:id="i-LaG3SkQo3LbXhAcPBdbEZn" type="motTitle">
          Motion till riksdagen 2021/22:2782 av Mikael Oscarsson (KD) En
          förnyad utredning om Estonias militärtransporter
        </div>
      </div>
      <div xml:id="i-6cUaHpzC2HT98Cw82Tor4v" type="motBody">
        <div xml:id="i-VzfmmzRwNJ8Fj8qwJtHC6M" type="motProposal" subtype="förslag">
          <head xml:id="i-DvJNBp9TDAtxj2yn2fhvK4">
            Förslag till riksdagsbeslut
          </head>
          <list xml:id="i-Mmvs9q3Gf3Fjy24phjPsSF" style="ol">
            <item xml:id="i-QvA5eYxVcFuVDqPpn1UQb3">
              Riksdagen ställer sig bakom det som anförs i motionen om att
              regeringen specifikt bör låta utreda de uppgifter som pekar på
              att det ska ha transporterats militär utrustning på M/S Estonia
              under själva förlisningsnatten och tillkännager detta för regeringen.
            </item>
            <item xml:id="i-Qes5pkp9VonqFDThxrdfVr">
              Riksdagen ställer sig bakom det som anförs i motionen om att
              regeringen bör vidta åtgärder för att bringa klarhet i om KSI
              ansvarade för eller kände till några militära frakter på Estonia
              och tillkännager detta för regeringen.
            </item>
            <item xml:id="i-TuDbxytBjeoMYQ7eV2NrnE">
              Riksdagen ställer sig bakom det som anförs i motionen om att
              regeringen bör vidta åtgärder för att bringa klarhet i om det
              finns hemligstämplade dokument eller utredningar arkiverade om
              M/S Estonias militära transporter hos polisen, Försvarsmakten,
              UD eller andra myndigheter och när sekretessen för dessa handlingar
              i så fall löper ut, och detta tillkännager riksdagen för regeringen.
            </item>
            <item xml:id="i-BS9JWM3WiPTHPhi7RdbNkx">
              Riksdagen ställer sig bakom det som anförs i motionen om att
              regeringen bör vidta åtgärder för att utreda vilka länder som
              skulle kunna ha varit inblandade i att använda M/S Estonia för
              att frakta militär materiel och vilket slags materiel det i så
              fall varit fråga om samt vilket land eller vilka länder som var
              slutliga mottagare av materielen, och detta tillkännager riksdagen
              för regeringen.
            </item>
            <item xml:id="i-Y5H6AiucQRyNjrEHKwnoNw">
              Riksdagen ställer sig bakom det som anförs i motionen om att
              regeringen bör kontrollera om det stämmer att utredningsmaterial
              från Hirschfeldts utredning förstörts, och om så har skett bör
              regeringen i så fall vidta åtgärder för att klarlägga varför detta
              skett och vilka uppgifter materialet innehöll, och tillkännager
              detta för regeringen.
            </item>
            <item xml:id="i-JDnBaGLNPmHMHfWNHePN8h">
              Riksdagen ställer sig bakom det som anförs i motionen om att
              regeringen bör klarlägga vad det var för militär utrustning ”som
              inte var explosiv” som enligt Johan Hirschfeldt fraktades på M/S
              Estonia på svenskt uppdrag veckorna före förlisningen samt om
              materielen skulle transporteras till Sverige eller till andra
              länder och i så fall vilka, och detta tillkännager riksdagen för
              regeringen.
            </item>
          </list>
        </div>
        <div xml:id="i-Cbo3SoVBViBDfKGqpBCsMn" type="motContent">
          <head xml:id="i-JCYpSCtaxMYEaGbfLWvWaH" type="h1">
            Motivering
          </head>
          <p xml:id="i-HWsZYmYDk9C4wUb1tzt4vL">
            I Ekot i Sveriges Radio den 11 november 2020 intervjuades Estoniaöverlevaren
            Anders Eriksson, som var en av ett tjugotal anhöriga och överlevande
            som i ett möte med statsrådet Damberg samfällt uttryckte en önskan
            till Damberg om att militärtransport­erna nu måste utredas.
          </p>
          <p xml:id="i-MCtXKvwXhFqnaRmqHwKyDf">
            Ekot: ”Överlevande Anders Eriksson var också med på dagens möte,
            även han ville ha klarhet i hur det låg till med de militära transporterna.
            ’Alla pratade bara om de militära transporterna och ställde frågor
            kring det, säger Anders Eriksson’”.
          </p>
          <p xml:id="i-K9YozViRomM1bBST1AXToP">
            Den 25 november 2020 skrev 89 barn till omkomna och överlevande
            ett öppet brev i DN till Haverikommissionen och politiker, och
            en av punkterna som barnen kräver att få svar på från Haverikommissionen
            rör just militärtransporterna. De uttrycker följande fråga med
            krav på utredning:
          </p>
          <p xml:id="i-MPdVUwpU31gSfujqe53pwB">
            Varför har man inte utrett vilka länder som skulle kunna ha varit
            inblandade i att använda M/S Estonia för att frakta militärt material?
            Det finns vittnesmål som kan bekräfta att militära fordon setts
            köra ombord på fartyget precis före avgång den 27 september 1994.
            Utredningen som gjorts av Johan Hirschfeldt kring detta har endast
            bekräftat att Sverige känt till transporter vid två andra tillfällen,
            något som en före detta tulltjänsteman redan offentliggjort. Övrigt
            material i utredningen förstördes av Hirschfeldt. Varför? Är det
            tillåtet att förstöra viktigt utredningsmaterial? Finns det hemligstämplade
            dokument arkiverade kring militära transporter på M/S Estonia?
          </p>
          <p xml:id="i-XMexN1P6zxiCXFDwzRgdzd">
            Förra biskopen Caroline Krook, som var medlem i Etiska rådet,
            ställde den 25 januari 2021 frågor på sin egen Facebooksida om
            Estonias militärtransporter: ”Varför fick ingen veta något om
            de militära transporter som skett före förlisningen och förmodligen
            också under förlisningsnatten? Undanhölls vi i Etiska rådet väsentlig
            information?”
          </p>
          <p xml:id="i-XFMtH9UXUgNz4yz7z1WSTk">
            Att inte bara anhöriga och överlevande utan även medlemmar i
            Etiska rådet nu ställer krav på mer information om Estonias militärtransporter
            är talande.
          </p>
          <p xml:id="i-HvUB6HKSc2UN4V1eaC7nmb">
            Nu säger dock Haverikommissionen att man inte kommer att utreda
            frågetecknen kring militärtransporterna. Skälet sägs vara att
            man uppfattar att man bara fått uppgift av regeringen att utreda
            hur Estonia sjönk och att militära transporter inte direkt har
            med det att göra. Många, inte minst överlevande och anhöriga,
            upprörs över detta besked.
          </p>
          <p xml:id="i-HfBDc6U3D3GNtRB71wfaKT">
            På initiativ av Kristdemokraterna arrangerades den 5 november
            2020 en utfrågning av det sammansatta utrikes- och försvarsutskottet
            om Estonia. Då utlovade försvars­minister Peter Hultqvist ökad
            transparens om Estonias militära transporter. Han sa för ett år
            sedan att ingenting hemlighålls och att regeringen inte har något
            intresse av att hemlighålla någonting.
          </p>
          <p xml:id="i-RFqEZ3spzdtESDRFCx8wNp">
            Vad har vi sett av den utlovade transparensen? Ingenting. Trots
            löften om öppenhet är vår samlade kunskap om Estonias militära
            transporter lika knapp som tidigare.
          </p>
          <p xml:id="i-QxbJQbhMciBdY8UuubSdwt">
            Varför informerades inte regeringen om militärtransporterna efter
            förlisningen? Vi vet inte. Varför informerades inte Etiska rådet
            om militärtransporterna? Vi har ingen aning.
          </p>
          <p xml:id="i-DPNvL6kD2L9J6eC387RyLZ">
            Låt mig till sist sammanfatta varför det behövs en ny utredning
            om Estonias militära transporter:
          </p>
          <list xml:id="i-MCUhcB77qe4WULSLmVdbkM" style="ol">
            <item xml:id="i-4zihCVT3iSNaZ5UskNUcg7">
              För det första: Redan från början riktades allvarlig kritik mot
              den utredning som gjordes 2004 gällande Estonias militärtransporter.
              Informationen i utredningen var uppseendeväckande knapphändig.
              Det framkom inte vem som hade hörts i utred­ningen. Utredaren
              påstod sig ha förstört sitt eget utredningsmaterial. Låt mig summera:
              Vi vet ingenting om Estonias militärtransporter idag och kan heller
              inte kontrollera något.
            </item>
            <item xml:id="i-HVGqYfY3Cpw5ES1i82qYom">
              För det andra: Det har framkommit nya uppgifter som pekar på
              att en militär­transport ägde rum under själva förlisningsnatten.
              Erfarna journalister säger sig ha fått information om en sådan
              transport, vilket uppmärksammas i Estoniadokument­ären. Sara Hedrenius,
              som överlevde förlisningen, säger att hon såg militära fordon
              rulla ombord på Estonia strax före avgång. Det har hon sagt till
              medier, och jag har själv pratat med henne. Det säger sig självt
              att uppgifterna om militär last under för­lisningsnatten måste
              utredas.
            </item>
            <item xml:id="i-8u7jBPXTcZs6NDFWL9AwEv">
              För det tredje: Vi är skyldiga att hörsamma de anhörigas och
              överlevandes önskemål om att utreda militärtransporterna. Gång
              på gång uttrycker de en önskan om att förstå varför Estonia, som
              var en passagerarfärja, användes för att transportera känslig
              militär materiel.
            </item>
          </list>
        </div>
        <div xml:id="i-6unE3A3FczXRJCpfguWmHY" type="motSignatures">
          <list xml:id="i-Gg2HmrCx4d5ppiWjvZC48D">
            <item xml:id="i-Ww7jkFCyLucuPQJ4AS53so">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
