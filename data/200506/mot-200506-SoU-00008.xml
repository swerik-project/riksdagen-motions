<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-SoU-00008">
  <teiHeader>
    <fileDesc>
      <titleStmt>
        <title>med anledning av prop. 2005/06:43 Legitimation och skyddad yrkestitel</title>
        <author corresp="i-N4rvx7AGKxwhx5XDdagQzk">av Helena Hillar Rosenqvist m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2005/06:43 Legitimation och skyddad yrkestitel</title>
          <idno type="rdwebb">GT02So8</idno>
          <rs type="number">So8</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GT02So8/text</ref>
          <ref type="dokument_url_html">http://data.riksdagen.se/dokument/GT02So8</ref>
          <ref type="dokumentstatus_url_xml">http://data.riksdagen.se/dokumentstatus/GT02So8</ref>
          <ref type="doc">http://data.riksdagen.se/fil/0DA71E3F-5F68-465E-A907-C166D003C9E3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-N4rvx7AGKxwhx5XDdagQzk</idno>
            <name>Helena Hillar Rosenqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-APELvxGf3JYiSTi4k8E9SN</idno>
            <name>Mona Jönsson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-C3eHFvb7sBtncSFfFct1uH" type="basedOn"/>
        <correspContext corresp="i-C3eHFvb7sBtncSFfFct1uH">
          <ref>Proposition 2005/06:43</ref>
        </correspContext>
        <correspAction xml:id="i-CGqSJgF65kEyXh8XHYWiQ" type="signed"/>
        <correspContext corresp="i-CGqSJgF65kEyXh8XHYWiQ">
          <note type="signatory" corresp="i-N4rvx7AGKxwhx5XDdagQzk"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-APELvxGf3JYiSTi4k8E9SN"/>
          <note type="signatory" corresp="i-FnYuSnrPcb2UZaoXY7vjXa"/>
          <note type="signatory" corresp="i-3GrPnM5KDKuSxfWxymYNoC"/>
        </correspContext>
        <correspAction xml:id="i-VFYk14pwb6JYjEiGS5VX3A" type="referral">
          <date when="2005-12-13"/>
        </correspAction>
        <correspAction xml:id="i-HJhASb37gV3J9oSMeBMvm7" type="dismissal">
          <date when="2005-12-12"/>
        </correspAction>
        <correspAction xml:id="i-Fvb6nENkhPRUU7kcuTEcrC" type="dismissal">
          <date when="2005-12-12"/>
        </correspAction>
        <correspAction xml:id="i-FzkUJ5yoc2oZXE5CogP5Zv" type="submission">
          <date when="2005-12-09"/>
        </correspAction>
        <correspAction xml:id="i-SvgHP9fJvVP16F7qL1JWWq" type="assigned"/>
        <correspContext corresp="i-SvgHP9fJvVP16F7qL1JWWq">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_So_8/mot_200506_So_8-0001.pdf"/>
      <div xml:id="i-7Mv7u88kSS5jd9rsp4PGhZ" type="motHeader">
        <div xml:id="i-6CZYRo9Ce8QhYpYFM9zk7J" type="motTitle"/>
        <div xml:id="i-Cct4dj2BRE9SN5ru6dLS9y" type="motSubmissionInfo"/>
      </div>
      <div xml:id="i-VYgtsrFE69bdyRacpVGUoZ" type="motBody">
        <div xml:id="i-Cq5LdpRh733iuranPtB2Ht">
          <p xml:id="i-6urQhiYw9VRUJWQS7uYSps">
            2005/06 mnr: So8 pnr: mp008
          </p>
          <p xml:id="i-3na4CPsPA7gryVtHmZsenq">
            Motion till riksdagen 2005/06:S08
          </p>
          <p xml:id="i-M7LDHVBwBTMpvQK1MYmYLE">
            av Helena Hillar Rosenqvist m.fl. (mp) med anledning av prop.
            2005/06:43
          </p>
          <p xml:id="i-EpUp1z9Z6atwN1pPmRBnBZ">
            Legitimation och skyddad yrkestitel
          </p>
          <p xml:id="i-6FS6NkmFVmC12eGRAiwk1P">
            Förslag till riksdagsbeslut
          </p>
          <p xml:id="i-V9THqHZRKqxFnoUcsUxVZZ">
            1. Riksdagen beslutar om ändring i LYHS, lagen om yrkesverksamhet
            på hälso- och sjukvårdens område, så att även socionomer i hälso-
            och sjukvården kan tilldelas legitimation och skyddad yrkestitel.
            2. Riksdagen beslutar om ändring i LYHS, lagen om yrkesverksamhet
            på hälso- och sjukvårdens område, så att även cytodiagnostiker
            kan tilldelas legitimation och skyddad yrkestitel. 3. Riksdagen
            beslutar om ändring av 3 kap. 2 8 LYHS, lagen om yrkesverksamhet
            på hälso- och sjukvårdens område, så att också yrkestiteln fysioterapeut
            skyddas för legitimerade sjukgymnaster.
          </p>
          <p xml:id="i-BVBhX83JPRJR2V9X9i9vSb">
            Motivering
          </p>
          <p xml:id="i-8FVnnVFpUr2Qsq2bq3Pa9o">
            Innan lagen om yrkesverksamhet på hälso- och sjukvårdens område
            (LYHS) infördes fanns det inom hälso- och sjukvården tio yrken
            i vilka utövarna efter genomgången utbildning och praktik hade
            rätt att efter ansökan få legitimation för yrket. Dessa yrken
            är barnmorskor, optiker, logopeder, läkare, psykologer, psykoterapeuter,
            sjukgymnaster, sjuksköterskor, tandhygienister och tandläkare.
            Även kiropraktorer med viss utländsk utbildning samt naprapater
            har på senare år haft möjlighet att efter ansökan få legitimation
            för sitt yrke. När LYHS trädde i kraft den 1 januari 1999 utökades
            yrkesgrupperna som kunde ges legitimation med arbetsterapeuter,
            apotekare och receptarier, sjukhusfysiker och kiropraktorer med
            svensk utbildning. År 2000 infördes också legitimation för röntgensjuksköterskor.
            Skyddad yrkestitel var tidigare förbehållet barnmorskor, läkare,
            psykologer, psykoterapeuter och tandläkare. I och med LYHS utvidgades
            skyddet till att omfatta även logopeder, sjukgymnaster, sjuksköterskor
            och tandhygienister.
          </p>
          <pb facs="riksdagen-motions-pdf/data/200506/mot_200506_So_8/mot_200506_So_8-0002.pdf"/>
          <p xml:id="i-SuCBpcQ7pWapZxmRnCXBjT">
            2005/06:5S08
          </p>
          <p xml:id="i-TYG9BJNG7TGX146J1qVwsj">
            Alla dessa yrkesutövare (i legitimationsyrken och i yrken med
            endast skyddad titel) står under tillsyn av Socialstyrelsen. Det
            gäller oavsett om de är verksamma i den offentliga eller den privata
            sektorn. Legitimation kan återkallas för den som visat sig uppenbart
            olämplig att utöva yrket. Legitimerade yrkesutövare är dessutom
            skyldiga att föra journal enligt patientjournallagen (1986:562)
            och är befriade från mervärdesskatt för (varor och) tjänster som
            utgör sjukvård. I förarbetena till LYHS framhöll regeringen att
            rätten till legitimation skall förbehållas sådana grupper av yrkesutövare
            som:
          </p>
          <p xml:id="i-JX8uedTJS7SmasPcjh5aQr">
            1. har en självständig yrkesfunktion med kvalificerade arbetsuppgifter,
            2. har ett särskilt ansvar för patientens säkerhet i vården och
            3. i inte oväsentlig utsträckning vänder sig direkt till allmänheten,
            t.ex. i egenskap av fria yrkesutövare.
          </p>
          <p xml:id="i-7ruEujcgmWmZ4cco6do1Yj">
            Vi i Miljöpartiet de gröna anser att dessa omständigheter gäller
            för fler yrkesgrupper verksamma inom = hälso- och sjukvården,
            nämligen socionomer/kuratorer och cytodiagnostiker.
          </p>
          <p xml:id="i-DLTRZ3YkyZY4rZUDQYUq38">
            Socionomer/kuratorer
          </p>
          <p xml:id="i-GX3wp6Q1qLML2drMQ7Agxy">
            För kuratorer i hälso- och sjukvården finns i dag varken legitimation
            eller skyddad yrkestitel. I princip kan vem som helst kalla sig
            kurator. För att kunna få anställning som kurator krävs emellertid
            socionomexamen eller motsvarande akademisk grundutbildning. Socionomprogrammet
            är på 140 poäng (3,5 år). Vanligt är också att kuratorer har vidareutbildning
            inom socialt behandlingsarbete. Utbildningen måste vara både en
            samhälls- och beteendevetenskaplig utbildning. Det som måste ingå
            är rättskunskap, socialrätt, psykologi och de beteendevetenskapliga
            ämnena. Inom socionomutbildningen sammanförs de samhälls- och
            beteendevetenskapliga ämnesområdena till ett betygsgrundande ämne,
            som ofta kallas social metodik. Kuratorsarbetet är självständigt
            och ställer stora krav på det egna behandlingsansvaret. Det är
            nödvändigt med yrkeserfarenhet och adekvata vidareutbildningar
            för kuratorer både i primär- och specialistvården. Även om personlig
            lämplighet är viktig går det inte att göra avkall på kompetens
            och utbildningsnivå. Med sin tvärvetenskapliga kompetens är kuratorn
            den kunskapsresurs i hälso- och sjukvården som kan komplettera
            de kropps- och sjukdomsvetenskapliga kompetenserna. I dag, när
            behovet av nätverksarbete ökar, ställs allt högre krav på kuratorns
            kompetens men också på delaktighet både inom verksamheten och
            gentemot vårdgrannar och andra myndigheter. I mötet med dessa
            förväntas det naturligtvis att kuratorn har för yrkeskompetensen
            adekvat utbildning. Trots många högskolepoäng saknar kuratorer/socionomer
            en skyddad yrkestitel. Däremot ger Nämnden för Socionomauktorisation
            utbildade och erfarna socionomer möjlighet att bli auktoriserade.
            Systemet har inrättats av Akademikerförbundet SSR. För att en
            ansökan skall prövas krävs
          </p>
          <pb facs="riksdagen-motions-pdf/data/200506/mot_200506_So_8/mot_200506_So_8-0003.pdf"/>
          <p xml:id="i-CLL23eV6pftjxCRa4in8u3">
            socionomexamen, tre års yrkeserfarenhet, dokumenterad extern
            handledning samt intyg om den sökandes lämplighet. Syftet med
            auktorisation är att ge klienten ökad trygghet genom ett garanterat
            professionellt bemötande och handläggning. Socionomen får en kvalitetsstämpel
            och arbetsgivaren en kvalitetsgaranti. Auktorisationen ses ibland
            som ett led i processen mot legitimation. En legitimation för
            socionomer/kuratorer skulle säkerställa att den som arbetar med
            ofta mycket svåra och tunga ärenden har en grundläggande utbildning
            och erfarenhet av socialt arbete. Det är av yttersta vikt både
            för patientens tillit och för rättssäkerheten, men också för den
            enskilde kuratorn att uppleva säkerhet i sin yrkesutövning. Legitimation
            kan även fungera som ett kvalitetsinstitut för ansvariga politiker.
            Ett titelskydd kan bidra till ökad patientsäkerhet då kuratorer/socionomer
            i vården har ett självständigt yrkesansvar med direkta patientkontakter.
            En skyddad yrkestitel kan också hindra eventuella oseriösa utövare
            att utge sig för att ha en utbildning de inte har.
          </p>
          <p xml:id="i-WY4mfZV2cXsgXrzRyBCzZH">
            Cytodiagnostiker
          </p>
          <p xml:id="i-2985uVvLr3sHKpLiDLjuNV">
            Sverige ligger bland de främsta länderna i världen när det gäller
            att tidigt upptäcka cellförändringar som kan utvecklas till bl.a.
            livmoderhalscancer. Alla vuxna kvinnor blir med jämna mellanrum
            kallade till undersökningar vars resultat analyseras och diagnostiseras
            av cytodiagnostiker vid landstingens sjukhus. Årligen diagnostiseras
            ca 800 000 gynekologiska cellprover under självständigt ansvar
            av denna yrkesgrupp. Sedan provtagningarna infördes i slutet av
            1960-talet har dödligheten i livmoderhalscancer minskat med 50
            procent. Utbildningen till cytodiagnostiker består av en utbildning
            till biomedicinsk analytiker på 120 poäng, som kompletteras med
            en specialistutbildning i klinisk cytologi på 50 poäng. Denna
            utbildning ges idag vid Karolinska Institutet. Rekryteringen till
            utbildningen är mycket begränsad. Under de senaste åren har endast
            mellan fem och åtta personer per år påbörjat utbildningen. Det
            räcker inte på långa vägar för att täcka dels det ökade behovet
            av analyser och diagnoser, dels de väntade pensionsavgångarna.
            Cirka hälften av cytodiagnostikerna kommer att pensioneras inom
            tio år och cirka 70 procent inom femton år. Att specialisera sig
            till cytodiagnostiker innebär i dagsläget ett betydligt större
            ansvar, framför allt ur patientsynpunkt, än att vara biomedicinsk
            analytiker, men det medför inte förbättrad lön, status eller ställning
            inom vården. Med en egen legitimation får yrkesgruppen ett erkännande
            av att yrket är kvalificerat och ansvarsfullt, vilket bidrar till
            ökad rekrytering till yrket. I dag finns ingen formell kvalitetsgaranti
            från statsmakternas sida för att analyserna och diagnoserna utförs
            av kvalificerad personal. Även om diagnoserna vid landstingens
            sjukhus i dag utförs av utbildade och
          </p>
          <p xml:id="i-Q46ksMjQHA6kvyxfWbVWWN">
            2005/06:S08
          </p>
          <pb facs="riksdagen-motions-pdf/data/200506/mot_200506_So_8/mot_200506_So_8-0004.pdf"/>
          <p xml:id="i-Bo6WYhwBV46pSbKEGkJK4D">
            2005/06:5S08
          </p>
          <p xml:id="i-LAaVFBUADMTYP4Ae1i8fXA">
            yrkeserfarna cytodiagnostiker är det ingen garanti för att så
            kommer att ske i ramtiden. Risken är uppenbar att den höga kvaliteten
            i bekämpningen av dessa sjukdomar kommer att försämras om inte
            åtgärder vidtas skyndsamt. I örlängningen kan följderna annars
            bli ökad sjuklighet och dödlighet i livmoderhalscancer. Ur patientsäkerhetssynpunkt
            är statsmaktens kontrollinstrument avgörande ör tillsynen av att
            de som utför analyserna och diagnoserna har tillräcklig teoretisk
            utbildning och yrkesmässig kompetens för att kvaliteten skall
            kunna bibehållas eller höjas. I ett läge där bristen på kvalificerad
            kompetens örväntas bli stor, är behovet av kvalitetskontrollen
            än viktigare. Cytodiagnostikerna har ett självständigt icke-delegerat
            diagnosansvar. De signerar och ansvarar själva för diagnoserna
            och har dessutom skyldighet att öra journal. Det är således inte
            cytologläkarna som har diagnosansvaret eller som för journal i
            detta avseende. Cytodiagnostikerna är den enda yrkesgrupp inom
            sjukvården som har icke-delegerat diagnosansvar och skyldighet
            att föra journal men som inte har legitimation. Det är därför
            angeläget att cytodiagnostiker tilldelas en egen legitimation
            och det brådskar. Det tar flera år innan införandet av legitimation
            för yrkesgruppen får genomslag i = tillräckligt många = färdigutbildade
            cytodiagnostiker för att täcka behoven av kompetens i takt med
            pensionsavgångarna.
          </p>
          <p xml:id="i-8jss22eoS9n679LzQcRABg">
            Cytodiagnostiker och kuratorer uppfyller kraven för legitimation
          </p>
          <p xml:id="i-MQxv9ngCD6H8TWTcbMUhSb">
            Enligt nuvarande lag om yrkesverksamhet på hälso- och sjukvårdens
            område, LYHS (1998:531), är legitimation ett kontrollinstrument
            för staten med syfte att garantera patientsäkerheten. LYHS innehåller
            en rad skyldigheter för hälso- och sjukvårdspersonal, såväl i
            offentlig som i privat verksamhet. I allmänhet gäller emellertid
            inte skyldigheterna dem som saknar legitimation och arbetar i
            privat regi. Rätten till legitimation förbehålls sådana yrkesgrupper
            som har en självständig yrkesfunktion med kvalificerade arbetsuppgifter
            och ett särskilt ansvar för patienternas säkerhet i vården och
            som i inte oväsentlig utsträckning vänder sig till allmänheten,
            t.ex. i egenskap av fria yrkesutövare. Med utgångspunkt från LYHS,
            proposition 1997/98:109 (som föregick LYHS) och Socialdepartementets
            internutredning Ds 2004:28 kan följande huvudsakliga kriterier
            anges för att en yrkesgrupp skall kunna erhålla legitimation:
          </p>
          <pb facs="riksdagen-motions-pdf/data/200506/mot_200506_So_8/mot_200506_So_8-0005.pdf"/>
          <p xml:id="i-DA97tyQVPouv7XwKb2ugCr">
            Särskilt ansvar för patientsäkerheten
          </p>
          <p xml:id="i-4ECH9FBFWnGf2najkYf2vG">
            I proposition 1997/98:109 och i riksdagens beslut angavs att
            patientsäkerheten skall vara överordnad övriga kriterier. Cytodiagnostikerna
            uppfyller detta kriterium i och med att de har ett självständigt,
            icke-delegerat diagnosansvar. På motsvarande sätt som för läkare
            och barnmorskor får cytodiagnostikerna stå till svars för eventuella
            felaktigheter i diagnoserna. Någon formell kontroll, som en legitimation
            skulle ge, har emellertid inte statsmakterna över denna viktiga
            verksamhet inom kvinnosjukvården. Kuratorer/socionomer i hälso-
            och sjukvården, som kan handha mycket svåra ärenden och ofta gör
            självständiga bedömningar av patienter och behandling, har givetvis
            ett stort ansvar för patientsäkerheten. Rätt till legitimation
            — skulle = säkerställa en = formell = kvalitets- och patientsäkerhetskontroll.
          </p>
          <p xml:id="i-FtQMjzacA9AfKpFfXgafLk">
            Särskilt ansvar för patienternas säkerhet även i egenskap av
            fria yrkesutövare
          </p>
          <p xml:id="i-96HQizBPsEQbqaK3UhknUe">
            Såsom fri yrkesutövare har statsmakterna ingen kontrollmöjlighet
            såvida inte yrkesgruppen är legitimerad. Om bristen på cytodiagnostiker
            tilltar, vilket kommer att inträffa såvida inte åtgärder vidtas,
            är det troligt att privata laboratorier kommer att stå för en
            tilltagande andel av de analyser som utförs. Troligen utförs dessa
            analyser av biomedicinska analytiker, utan den nödvändiga specialistutbildningen
            på 50 poäng som krävs för att med god kvalitet utföra analyserna.
            Diagnoserna kommer att behöva utföras av de kvarvarande cytodiagnostikerna
            på sjukhusen (i den mån de hinner). Denna förväntade utveckling
            motiverar starkt att cytodiagnostikerna legitimeras.
          </p>
          <p xml:id="i-VW6YvG2SFpTjJPqAxUoonr">
            Hög utbildningsnivå
          </p>
          <p xml:id="i-Nyr8kRehY1t8k2HZeZRfGs">
            Utbildningens nivå, längd och innehåll samt den vetenskapliga
            förankringen är, enligt propositionen, betydelsefulla omständigheter
            vid bedömningen av om ett yrke skall vara legitimationsgrundande.
            Med mer än fyra års högskolestudier uppfyller cytodiagonstikerna
            med råge detta kriterium. Att cytologi har en vetenskaplig förankring
            är välkänt. Även socionomerna/kuratorerna uppfyller mer än väl
            detta kriterium. Socionomutbildningen är 3,5 år (140 poäng) med
            både teoriavsnitt och praktik med varierande längd beroende på
            utbildningsort. Många av socionomerna i hälso- och sjukvården
            har akademiska påbyggnadsutbildningar i form av magister- eller
            psykoterapeututbildningar. Med sin tvärvetenskapliga kompetens
            är socionomen/kuratorn den kunskapsresurs i hälso- och sjukvården
            som kan komplettera de kropps- och
          </p>
          <p xml:id="i-QGXX1sKRZFFNviP4vUXEbf">
            2005/06:S08
          </p>
          <pb facs="riksdagen-motions-pdf/data/200506/mot_200506_So_8/mot_200506_So_8-0006.pdf"/>
          <p xml:id="i-YDiJ5ysWtBX8d1vPyJQ266">
            2005/06:5S08
          </p>
          <p xml:id="i-NF23j686FWt8GRcsraaJPA">
            sjukdomsvetenskapliga kompetenserna. För socionomer i hälso-
            och sjukvården är avsaknad av legitimation en försvårande omständighet
            när det gäller att hävda det sociala arbetets betydelse bland
            omgivande övriga legitimerade grupper.
          </p>
          <p xml:id="i-Pt4FAZ7BnmbZFNS7pRwvH">
            Självständig yrkesfunktion
          </p>
          <p xml:id="i-HsYRXPHPaSq24EtEGhKLuv">
            Cytodiagnostikerna har ett eget självständigt icke-delegerat
            diagnostiskt ansvar. Det är unikt för en grupp som saknar legitimation.
            Socionomer utför ett viktigt och ansvarsfullt arbete i hälso-
            och sjukvården och handhar många gånger ärenden som kräver specialkompetens.
            Yrket är självständigt och ställer stora krav på det egna behandlingsansvaret.
            Det behövs en legitimation som visar att utövarna har den kompetens
            som krävs.
          </p>
          <p xml:id="i-MppXoHRa7LKBazZeSvtPyD">
            Skyldighet att föra journal
          </p>
          <p xml:id="i-M15M23zL4m2y2G8FRSuwaP">
            Enligt patientjournallagen (1985:562) måste alla yrkesgrupper
            med legitimation föra journal. Cytodiagnostikerna har redan i
            dag skyldighet att föra journal. Socionomerna har eget patientansvar,
            måste föra journal och är vetenskapligt förankrade i ämnet socialt
            arbete.
          </p>
          <p xml:id="i-Maj5qqoBxNtmfbpZGDwXTj">
            Kvalificerade arbetsuppgifter
          </p>
          <p xml:id="i-BUA4HTnA3cpktwWZQriVJK">
            För att utföra cytodiagnostikernas arbetsuppgifter räcker det
            inte med grundutbildningen till biomedicinsk analytiker. Det krävs
            dessutom en specialistutbildning på 50 poäng i klinisk cytologi.
            För att självständigt få genomföra analyser och utfärda diagnoser
            krävs dessutom minst ett års yrkeserfarenhet under ledning av
            en erfaren cytodiagnostiker. Dessa teoretiska och praktiska krav
            är uppställda för att värna om patientsäkerheten. Cytodiagnostikerna
            uppfyller alltså även detta kriterium för legitimation. Det gör
            också socionomer/kuratorer, som ofta arbetar med mycket tunga
            och komplicerade ärenden. En legitimation skulle säkerställa att
            den som arbetar med mycket svåra ärenden har en grundläggande
            utbildning och erfarenhet av socialt arbete. Det vore av yttersta
            vikt både för klientens tillit och rättssäkerheten i kontakterna
            med hälso- och sjukvården. Sammanfattningsvis uppfyller både cytodiagnostiker
            och socionomer med bred marginal de kriterier som ställs på ett
            legitimerat yrke. Legitimation har fördelar för patienterna, statsmakterna
            och för yrkesgruppen. Patienterna får ökad trygghet i och med
            att de är av statsmakterna kontrollerade och kvalificerade yrkesgrupper.
            Statsmakterna får genom legitimation ett kontrollinstrument med
            vars hjälp önskad kvalitet och patientsäkerhet kan
          </p>
          <pb facs="riksdagen-motions-pdf/data/200506/mot_200506_So_8/mot_200506_So_8-0007.pdf"/>
          <p xml:id="i-U84HLCLUtwqtPugBVLTNst">
            uppnås, icke minst bland fria yrkesutövare. Yrkesgrupperna får
            ett erkännande från statsmakterna att deras yrke är kvalificerat
            och ansvarsfullt. Legitimation har sedan länge ansetts vara det
            mest framträdande beviset på en yrkesutövares kompetens inom hälso-
            och sjukvården. Legitimation kan också starkt bidra till ökad
            rekrytering. Vi yrkar därför att LYHS, lagen om yrkesverksamhet
            på hälso- och sjukvårdens område, ändras så att även socionomer
            i hälso- och sjukvården och cytodiagnostiker kan tilldelas legitimation
            och skyddad yrkestitel.
          </p>
          <p xml:id="i-RGXRwC8B197kWoVW3EwvaU">
            Sjukgymnaster/fysioterapeuter
          </p>
          <p xml:id="i-9ZkBCgmJdhPvLqGQBBhDef">
            Sjukgymnaster är en av de yrkesgrupper som har legitimation och
            skyddad yrkestitel. För att kunna få legitimation krävs examen
            från treårig sjukgymnastutbildning. Däremot finns inget skydd
            för den internationella titeln fysioterapeut. Det finns starka
            motiv för ett sådant skydd. Olika aktörer i vården kan använda
            sig av titeln ”fysioterapeut” och det förekommer att sådana ”fysioterapeuter”
            uppfattas som sjukgymnaster utan att de har vare sig legitimation,
            kunskap eller erfarenhet som = sjukgymnast. Ur ett patientsäkerhetsperspektiv
            är detta mycket otillfredsställande. Legitimerade Sjukgymnasters
            Riksförbund (LSR) har vetskap om fall då hälso- och sjukvårdmyndigheterna
            i såväl Finland som Island av misstag uppfattat svenska ”fysioterapeuter”
            som legitimerade i tron att yrkestiteln fysioterapeut även i Sverige
            är identisk med sjukgymnast. Samtliga nordiska länder använder
            ordet fysioterapeut i betydelsen legitimerad sjukgymnast. Internationellt
            innebär fysioterapeut att legitimation eller motsvarande behörighetsbevis
            innehas. Inom EU-området och även internationellt är fysioterapeut
            den vanliga titeln för sjukgymnast. Utvecklingen inom EU speglas
            av hur frågan hanterats inom Förbundsrepubliken Tyskland. Efter
            samgåendet med Östtyskland har det tyska förbundet således fått
            till stånd en ändring av den tidigare yrkestiteln Krankengymnast
            till nuvarande lagskyddade yrkestiteln Physioterpeut. Enligt det
            tyska förbundets generalsekreterare Eckhardt Böhle har denna förändring
            medfört en större patientsäkerhet. Böhle bekräftar även den internationella
            betydelsen av en sådan ändring. Genom att skydda titeln fysioterapeut
            som är den internationellt erkända och välkända yrkestiteln underlättas
            samtidigt migrationen för sjukgymnaster såväl inom som utom EU.
            De svenska ej legitimerade ”fysioterapeuterna” kan däremot ha
            den mest skiftande bakgrund, och har ofta relativt begränsad utbildning.
            LSR framhåller att det finns kurser i komvuxregi på några veckor
            vilka ger en så
          </p>
          <p xml:id="i-5Kzuph1Nn3GJWcEWABLBUk">
            kallad ”fysioterapeutexamen”. Dessa går naturligtvis inte att
            jämföra med de kunskaper och den kompetens som fås genom en sjukgymnastexamen,
            men risk för sammanblandning av yrkestitlarna hos allmänheten
            är uppenbar. I ett rättsfall i Göteborg dömdes en person som kallade
            sig sjukgymnast (NN). Patienten hade drabbats av stroke i samband
            med NN:s behandling. NN dömdes sedermera av Göteborgs tingsrätt
            för såväl vållande av kroppsskada
          </p>
          <p xml:id="i-Zuwofy8fVmdCY65vN1Dqd">
            2005/06:S08
          </p>
          <pb facs="riksdagen-motions-pdf/data/200506/mot_200506_So_8/mot_200506_So_8-0008.pdf"/>
          <p xml:id="i-Le84omxfcvjMX28hQp3fWa">
            2005/06:5S08
          </p>
          <p xml:id="i-JjQDkHNNfzdTafovjz7ATK">
            som för att, i strid mot lagen om yrkesverksamhet på hälso- och
            sjukvårdens område (LYHS), ha använt sig av titeln sjukgymnast.
            Domstolen konstaterade att NN:s utbildning inte på något sätt
            var jämförlig med sjukgymnastutbildningen samt att dennes okunskap
            förorsakat den stroke som målsäganden drabbats av. Om NN i stället
            kallat sig för fysioterapeut, vilket många med NN:s bakgrund idag
            gör, hade missbruket av den vilseledande yrkestiteln inte kunnat
            beivras enligt nuvarande regelsystem. Domen är ett exempel på
            hur patientsäkerheten äventyras när det inte finns ett heltäckande
            titelskydd för sjukgymnastprofessionen. Domen visar även på nödvändigheten
            av att yrkestiteln sjukgymnast/ fysioterapeut snarast får ett
            lagskydd. Vi yrkar därför att 3 kap. 2 8 lagen om yrkesverksamhet
            på hälso- och sjukvårdens område (LYHS, 1998:531) ändras så att
            också yrkestiteln fysioterapeut skyddas för legitimerade sjukgymnaster.
            Det kan ske genom följande tillägg: 13. sjukgymnast/fysioterapeut
            sjukgymnastexamen
          </p>
          <p xml:id="i-8H6186wbk36CypgM8mysij" type="date">
            Stockholm den 9 december 2005
          </p>
          <p xml:id="i-7KWiue5thG1YfQa1RnfsDT" type="signatureBlock">
            Helena Hillar Rosenqvist (mp) Jan Lindholm (mp) Mona Jönsson
            (mp) Mikael Johansson (mp) Mikaela Valtersson (mp)
          </p>
        </div>
      </div>
    </body>
  </text>
</TEI>
