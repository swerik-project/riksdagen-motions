<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0301/mot_200304_MJ_0301-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ301 pnr: fp456
          </p>
          <p>
            Motion till riksdagen 2003/04:MJ301
          </p>
          <p>
            av Birgitta Ohlsson (fp)
          </p>
          <p>
            Uppfödning av fjäderfän
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att inga dispenser delas ut för fortsatt burhållning
            av hönor. 2. Riksdagen tillkännager för regeringen som sin mening
            vad i motionen anförs om att en utredning bör tillsättas för att
            främja mindre industriell slakt av fjäderfän.
          </p>
          <p>
            Den svenska djurskyddslagen
          </p>
          <p>
            Sverige har världens strängaste djurskyddslag på papperet, men
            den tillämpas sämre i praktiken. Framförallt så strider djurhanteringen
            inom det svenska lantbruket ofta mot den svenska djurskyddslagens
            portalparagrafer: att djuren inte ska utsätta för onödigt lidande
            (2 $) och att djuren ska kunna bete sig naturligt (4 8). Uppfödning,
            slakt och allmän djurhantering liknar ofta industriell produktion
            snarare än hantering av levande och kännande varelser. Djuren
            lever i en ohälsosam miljö utan möjlighet att bete sig naturligt.
            Djuren inom dagens lantbruk har idag alltmer blivit produktionsbrickor
            i ett spel som går ut på att de ska producera mer. De ska växa
            snabbare, bli större eller lägga fler ägg. Sjukdomskurvorna stiger
            parallellt med produktionskurvorna. Aveln skapar bieffekter, allt
            för att få fram snabbare resultat. Inte minst fjäderfän, som kycklingar
            och höns, har drabbats av produktionshysterin. Nedanstående reformer
            bör därför införas i enlighet med svenska djurskyddslagen vad
            gäller uppfödning, hantering och slakt av höns, kycklingar och
            tuppar.
          </p>
          <pb facs="riksdagen-motions-pdf/data/200304/mot_200304_MJ_0301/mot_200304_MJ_0301-0002.pdf"/>
          <p>
            2003/04:MJ301
          </p>
          <p>
            Höns
          </p>
          <p>
            Enligt den svenska djurskyddslagen skulle värphönsen varit ute
            ur burarna 1999. Men sanningen blev en annan. De flesta är nämligen
            kvar i burarna. De får aldrig se dagsljus, sträcka vingarna eller
            värpa sina ägg naturligt. De stressas i burarna, hackar varandra
            och drabbas av diverse åkommor på grund av den ohälsosamma miljön.
            Svensk djurskyddslag måste nu på allvar gälla även för hönorna.
            Inga dispenser ska få delas ut för fortsatt burhållning.
          </p>
          <p>
            Kycklingar
          </p>
          <p>
            2003 beräknas 20 miljarder kycklingar slaktas i världen, men
            aveln är till två tredjedelar centraliserad till två amerikanska
            multinationella företag. Broilerindustrin i Sverige är också omfattande
            och omkring 65 miljoner kycklingar dödas varje år. Kycklingarna
            avlas, matas och göds i raskt tempo för att bli mat. Dagens broilerkycklingar
            beräknas växa dubbelt så snabbt som för 30-40 år sedan. Den snabba
            aveln av slaktkyckling är vår tids största djurskyddsproblem,
            anser ordföranden i EU:s vetenskapliga kommitté. Bendefekter,
            trånga anläggningar med tiotusentals kycklingar och maskinell
            automatisk slakt där djuren ofta skadas eller är levande när de
            krokas upp är vardag. En utredning bör tillsättas för att främja
            mindre industriell slakt av fjäderfän. Broilerproduktionen måste
            bort.
          </p>
          <p>
            Stockholm den 1 oktober 2003
          </p>
          <p>
            Birgitta Ohlsson (fp)
          </p>
        </div>
      </div>
    </body>
  </text>
</TEI>
