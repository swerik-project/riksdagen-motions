<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-NU-00276">
  <teiHeader>
    <fileDesc>
      <titleStmt>
        <title>Bioenergikombinat är framtidsmodellen</title>
        <author corresp="i-PxnWyEEEJkswzBKdKbv36K i-BzccJvrsm3YED8gWPHwfGn">av Agneta Lundberg och Karl Gustav Abramsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bioenergikombinat är framtidsmodellen</title>
          <idno type="rdwebb">GV02N276</idno>
          <rs type="number">N276</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GV02N276/text</ref>
          <ref type="dokument_url_html">http://data.riksdagen.se/dokument/GV02N276</ref>
          <ref type="dokumentstatus_url_xml">http://data.riksdagen.se/dokumentstatus/GV02N276</ref>
          <ref type="doc">http://data.riksdagen.se/fil/FE1459F6-9572-4235-AB4E-40E30AC2A629</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-BzccJvrsm3YED8gWPHwfGn</idno>
            <name>Karl Gustav Abramsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TNgsNMjf7R2LEA6A1CUQDx" type="signed"/>
        <correspContext corresp="i-TNgsNMjf7R2LEA6A1CUQDx">
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-BzccJvrsm3YED8gWPHwfGn"/>
        </correspContext>
        <correspAction xml:id="i-F1TUXjs3teuPqkgqumasqE" type="referral">
          <date when="2007-10-16"/>
        </correspAction>
        <correspAction xml:id="i-E5iY8Uhb8uHN79f3DSrcfC" type="dismissal">
          <date when="2007-10-16"/>
        </correspAction>
        <correspAction xml:id="i-6RjHK2TGvqB1CRKAwiDdhN" type="numbering">
          <date when="2007-10-05"/>
        </correspAction>
        <correspAction xml:id="i-Dke8AsEmLvR3WrDzG8k61" type="submission">
          <date when="2007-10-04"/>
        </correspAction>
        <correspAction xml:id="i-XQbSvkypmrf2FV558eoXgZ" type="transfer">
          <date when="2007-10-03"/>
        </correspAction>
        <correspAction xml:id="i-GJRDEx78CQK47zzwLF7pnh" type="assigned"/>
        <correspContext corresp="i-GJRDEx78CQK47zzwLF7pnh">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-SQrDocL59Tv5nkF34i89pV">
            Förslag till riksdagsbeslut
          </head>
          <p xml:id="i-Jf4uQXLRTG6vND8cCTddpk">
            Riksdagen tillkännager för regeringen som sin mening vad som
            anförs i motionen om bioenergikombinat i framtiden.
          </p>
        </div>
        <div type="motContent">
          <head xml:id="i-DtzjgSRAKrEHxSncqJMDVG" type="h1">
            Motivering
          </head>
          <p xml:id="i-EWxpXeS83pzZg1dJALykQK">
            I Örnsköldsvik finns en världsunik anläggning som tillverkar
            etanol av sågspån. Varje dygn matas det in 4 ton spån och ut kommer
            400500 liter etanol. Det är som en liten droppe i havet. Behovet
            av bioenergibaserat drivmedel är en rullande snöboll. Det växer
            varje dag. Bara för att klara EU:s biodrivmedelsmål för år 2010
            skulle Sverige behöva cirka 800 000 kubikmeter etanol.
          </p>
          <p xml:id="i-AsXoSsz2RHGFZD52QCsJ8h">
            Det är bråttom, men Sverige ligger i forskningsfronten. Tekniken
            att framställa etanol är inte ny. Nu gäller det att hitta nya
            tekniska lösningar så att så lite energi som möjligt går till
            spillo.
          </p>
          <p xml:id="i-LqYz74RTnDMBVLYN9jmUtU">
            Pilotanläggningen i Örnsköldsvik är till för att producera kunskap
            så att vi i framtiden kan bygga riktigt stora, smarta anläggningar
            där vi tar ut maximal energi ur cellulosan.
          </p>
          <p xml:id="i-EvNvMpJr7WLC5foUtqTFux">
            Upplägget med etanolfabriken i Örnsköldsvik är att ta till vara
            på biprodukter från skogen och processa fram etanol som sedan
            ska driva miljövänliga bilar. Ungefär en tredjedel av råvarans
            energi omvandlas till etanol.
          </p>
          <p xml:id="i-BHGpweDMtCoR7e21aP8SCP">
            För att få maximal utväxling av energin är tanken att etanolfabriken
            ska samverka med kraftvärmevärk, en cellulosaindustri eller ett
            sågverk. I ett sådant så kallat bioenergikombinat omvandlas alltså
            sågspån, skogsbiprodukter eller returfibrer till högvärdig energi.
            Man får cirka 30 procent etanol och 40 procent lignin, vilket
            kan användas till att producera till exempel el, fjärrvärme och
            gröna kemikalier.
          </p>
          <p xml:id="i-MrtTR4dBXxEgy3c2K9gd9J">
            Vi har bara sett början på den här oerhört spännande utvecklingen.
            Det har skett en omsvängning från tveksamhet till öppenhet och
            nyfikenhet och framför allt ett stort intresse i forskarvärlden.
          </p>
          <p xml:id="i-34jcp5zV3yxY5LoMr273hD">
            Etanol och energi är det primära i energikombinaten, men det
            finns en stor potential att vidareförädla produkter.
          </p>
          <p xml:id="i-C3fKgves98KsSm8PzAijY6">
            Vi ser en utveckling mot en industriell process där helt nya
            produkter kan framställas. Oljeraffinaderierna har haft 100 år
            på sig att utveckla nya produkter. Det här är början till något
            nytt.
          </p>
          <p xml:id="i-EUT87mwuZ8duQcuLRtoUmo">
            Pilotanläggningen i Örnsköldsvik invigdes i maj 2004 och är den
            enda anläggningen i världen där hela processen med återföringar
            av strömmar kan testas. Energieffektiviteten i en anläggning är
            cirka 75 procent. Den stora vinsten är att man reducerat koldioxidutsläppet
            med 90 procent, tack vare att man använt förnybar råvara.
          </p>
          <p xml:id="i-7C6XhMSDUVK8K68R9A8ECK">
            Planerna på att bygga tre anläggningar är ett viktigt led i den
            industriella utveckling som SEKAB Biofuel Industries anser nödvändig.
            Avsikten är att påskynda teknikutvecklingen så att Sverige kan
            behålla det tekniska försteg som vi har idag. Många andra länder
            börjar nu satsa och kan komma i fatt om inte vi satsar medvetet
            och koncentrerat.
          </p>
          <p xml:id="i-8zLYrPZ3QbNQUg1Wa5fouN">
            I industriella utvecklingsanläggningen (IDU), som är nästa steg,
            skall teknik och utrustning skalas upp 5060 gånger från pilotanläggningens
            storlek. IDU är inte så stor att inkomsterna från produkterna
            kan täcka de löpande och fasta kostnaderna. Det är i stor utsträckning
            apparattekniska utmaningar som man stöter på när processer skall
            dimensioneras upp men även processutformning och val av parametrar
            som temperaturer, uppehållstid m.m. IDU skall i framtiden fungera
            som testanläggning för råvaror från andra länder när tekniken
            skall exporteras och svenska leverantörer skall ge processgarantier
            till utländska kunder.
          </p>
          <p xml:id="i-H4eDwCNmb5A9WN5vj6wi4k">
            Både pilotanläggningen och IDU skall ingå i det nationella FoU-program
            som Bioalcohol Fuel Foundation (BAFF) tagit initiativ till. Programmet
            omfattar 1 miljard kronor under 8 år för att svenska forskare
            och tekniker skall utveckla tekniken till en kommersiell process.
          </p>
          <p xml:id="i-YA8hKR9q41fJL7wWTMaShB">
            Den andra anläggningen, demokombinatet, skall byggas i en storlek
            som kan vara kommersiell när barnsjukdomar har övervunnits. Viktigt
            här är att få underlag och tekniska lösningar för integration
            med bioenergiproduktion i kraftvärmeverk. En stor del av ekonomin
            är att optimalt använda ligninet, som är den andra stora produkten
            från en etanolanläggning. Förutom att anläggningen blir ca 10
            gånger större än demoanläggningen, ca 60 000 kubikmeter etanol
            per år, blir integreringsfrågorna mycket viktigare. Även IDU blir
            integrerad men blir en liten del i det stora energi- och bioraffinaderi
            som Alfredshems industriområde i Örnsköldsvik utgör med sulfitcellulosa-,
            kemikalie- och energiproduktion.
          </p>
          <p xml:id="i-Fjj6TJpdnKh9QFmJoevwZ7">
            Referenskombinatet är en nära kommersiell anläggning där tekniken
            förfinats, utvecklats och gjorts robust så att den tillsammans
            med kraft- och värmeproduktion blir en anläggning som kan utgöra
            basen för marknadsföringen av tekniken såväl inom som utom landet.
            Storleken kan bli 60 000 till 100 000 kubikmeter etanol per år.
            Efter detta steg räknar man med att anläggningarna kan mångfaldigas.
            Även här är det viktigt att poängtera integrationen med kraft-
            och värmeproduktion baserat på samprodukterna lignin och biogas,
            som kanske kan vara en råvara för generering av el i en gasturbin.
          </p>
          <p xml:id="i-U5FN1xU8ueg1h9bGXcbXqh">
            Förstudien har genomförts på de orter där de engagerade energibolagen
            Övik Energi, Skellefteå Kraft och Umeå Energi har kraftvärmeproduktion.
            Syftet var att se hur olika lokaliseringar påverkar arealbehov,
            transporter, tekniska lösningar från råvaruhantering till servicesystem,
            kostnader för olika tekniker m.m. Med detta som utgångspunkt har
            en plan lagts fram för att så snart som möjligt göra tekniken
            kommersiell. Det arbetet har utmynnat i ovanstående förslag till
            tre anläggningar.
          </p>
          <p xml:id="i-Nsxi14iHeXD3CmVqkafDqp">
            Den första IDU bör placeras i Örnsköldsvik där pilotanläggningen
            redan finns med erfarna operatörer, tekniker och forskare som
            kan fortsätta utvecklingsarbetet. De båda anläggningarna kommer
            att samköras på lämpligt sätt. Infrastruktur med ånga, vatten
            och elförsörjning finns redan inom fabriksområdet. Anläggningen
            har tillgång till en bra hamn för mottagning av råvara från utlandet
            vid framtida garantiförsök.
          </p>
          <p xml:id="i-DvLtVpPUNqLL9hccTkAPX2">
            Var demokombinat och referenskombinat kommer att placeras har
            inte beslutats, men energibolagen kommer i samarbete med SEKAB
            Biofuel Industries att inleda planering av detta. Viktigt är att
            det finns ett starkt engagemang hos företagen, tillgång till servicesystem
            och större kraftvärmeproduktion som kan klara de snabba variationer
            i ångbehov som kommer att uppstå vid utveckling och uppskalning
            av tekniken samt att det finns ett värmeunderlag för lågtemperaturvärme.
            Alternativ som diskuterats är Hedensby Skellefteå och Dovamyra
            Umeå där befintliga kraftvärmeverk är lokaliserade och planerade
            expansioner finns . Det bör heller inte uteslutas möjligheterna
            att tillkommande anläggningar ska kunna placeras även i inlandet.
          </p>
          <p xml:id="i-9zkbmikPs2pyj5rNVvi4Uo">
            Uppförandet av anläggningarna är ett viktigt led i rättare sagt
            en förutsättning för att utveckla svensk teknik till en internationellt
            gångbar produkt som kan ge exportinkomster och en långsiktigt
            hållbar sysselsättning inom tekniskt kvalificerade arbeten inom
            verkstadsindustri, teknik och ingenjörsföretag m.m.
          </p>
          <p xml:id="i-Lp4R9i9Gv39ucv7HQapcYW">
            Offentlig finansiering nationellt och från EU kommer att krävas
            för att klara detta eftersom satsningar på att övergå till förnybara
            drivmedel är så beroende av politiska beslut. Det är inte rimligt
            att kommunernas energibolag skall ta den största delen av finanseringen.
            Det är en nationellt viktig fråga som kräver ett handfast skyndsamt
            initiativ från regeringen. En lösning som nyttjats tidigare till
            exempel vid botniabanebygget har varit att tillsätta en förhandlingsman
            som tillsammans med parterna hittar en bra lösning. Det totala
            behovet av investeringar inklusive FoU-program och kraftvärmeverk
            ligger på cirka 10 miljarder kronor.
          </p>
        </div>
        <div type="motSignatures">
          <list>
            <item xml:id="i-EkyAfTacjNSrygygyVp3Rb" who="i-PxnWyEEEJkswzBKdKbv36K">
              Agneta Lundberg (s)
            </item>
            <item xml:id="i-RdBDFgtx3A4j9qVUqg8D4c" who="i-BzccJvrsm3YED8gWPHwfGn">
              Karl Gustav Abramsson (s)
            </item>
          </list>
        </div>
      </div>
    </body>
  </text>
</TEI>
