<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200001-NU-00207">
  <teiHeader>
    <fileDesc>
      <titleStmt>
        <title>Privatisering av Telia AB</title>
        <author corresp="i-Q6uWG1k3pbJio9CebNs3Cz i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Privatisering av Telia AB</title>
          <idno type="rdwebb">GO02N207</idno>
          <rs type="number">N207</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GO02N207/text</ref>
          <ref type="dokument_url_html">http://data.riksdagen.se/dokument/GO02N207</ref>
          <ref type="dokumentstatus_url_xml">http://data.riksdagen.se/dokumentstatus/GO02N207</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors </name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F1Ae2sL2Ci4iagbLwP5nqG" type="signed"/>
        <correspContext corresp="i-F1Ae2sL2Ci4iagbLwP5nqG">
          <note type="signatory" corresp="i-Q6uWG1k3pbJio9CebNs3Cz"/>
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction type="reviewing" xml:id="i-4NVR7zuHVE6BaPcgWJzaEL">
          <date when="2000-10-11"/>
        </correspAction>
        <correspAction type="referral" xml:id="i-Gn7mDYkmWYXupkgEkhdeTg">
          <date when="2000-10-11"/>
        </correspAction>
        <correspAction type="dismissal" xml:id="i-N6CnxLF4F22cDnCewDUYci">
          <date when="2000-10-11"/>
        </correspAction>
        <correspAction type="submission" xml:id="i-UPJrDDqwbhhzU9y13GQQQJ">
          <date when="2000-10-05"/>
        </correspAction>
        <correspAction type="referral" xml:id="i-Niudjq5i7DYQHeosGGx5Sz">
          <date when="2000-10-11"/>
        </correspAction>
        <correspAction type="dismissal" xml:id="i-23DbsT9LYRWaRd9QJji2W3">
          <date when="2000-10-11"/>
        </correspAction>
        <correspAction type="submission" xml:id="i-WbMKsTqRbYgRS6KvnGZs7K">
          <date when="2000-10-05"/>
        </correspAction>
        <correspAction type="assigned" xml:id="i-69a4MN5aaVhd9DeneUDsqX"/>
        <correspContext corresp="i-69a4MN5aaVhd9DeneUDsqX">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_N_0207/mot_200001_N_0207-0001.pdf"/>
      <div type="motHeader" xml:id="i-C9hFA2qBd81AosEsTx417i">
        <div type="motTitle" xml:id="i-VqtJBikUNJXcEbBEfWHU13"/>
        <div type="motSubmissionInfo" xml:id="i-QBwBPJUujVYfBFY6WvT3S8"/>
      </div>
      <div type="motBody">
        <div>
          <p>2000/01 mnr: N207 pnr: m105</p>
          <p>Motion till riksdagen 2000/01:N207</p>
          <p>av Sten Tolgfors (m)</p>
          <p>Privatisering av Telia AB</p>
          <p>Sammanfattning</p>
          <p>Marknaden vet hur irrationellt och genompolitiserat staten hittills agerat som ägare av Telia. Vad hindrar att samma irrationella ägarutövande skall drabba Telia igen? Bolaget behöver starka och kompetenta kommersiella ägare och bör slippa oket av fortsatt statligt ägande och irrationellt statligt ägarutövande. Telia och dess aktieägare behöver ett besked om det långsiktiga ägandet. Därför bör staten för bolagets, de anställdas och aktieägarnas skull snarast gå ur ägandet av Telia helt och hållet. Riksdagen bör ge regeringen detta till känna. Regeringen bör i enlighet med detta därför bemyndigas att helt avveckla statens ägande i Telia AB.</p>
          <p>Förslag till riksdagsbeslut</p>
          <p>1. Riksdagen tillkännager för regeringen som sin mening vad i motionen anförs om att Telia AB bör privatiseras i sin helhet. 2. Riksdagen beslutar bemyndiga regeringen att avveckla hela det statliga ägandet i Telia AB. 3. Riksdagen tillkännager för regeringen som sin mening vad i motionen anförs om den borgerliga regeringens privatiseringsprogram 1991-1994.</p>
          <p>Statligt ägande har skadat Telia</p>
          <p>Det vete sjutton om inte de svenska hushållen är beredda att sänka barnbidragen för att klara att behålla Telia.</p>
          <p>Detta uttalande var kommunikationsminister Ines Uusmanns sätt att blankt avvisa en privatisering när Telias ledning för bara ett par år sedan sa att bolaget behövde kapitaltillskott. Nya pengar till Telia skulle istället tas från andra statliga företag, menade Uusmann.</p>
          <p>15</p>
          <pb facs="riksdagen-motions-pdf/data/200001/mot_200001_N_0207/mot_200001_N_0207-0002.pdf"/>
          <p>2000/01:N207</p>
          <p>16</p>
          <p>Sveriges barnfamiljer låg på den tiden knappast vakna om nätterna p.g.a. Telias ägarförhållanden. Det gör de däremot kanske idag, om de köpte aktier i regeringens delprivatisering av företaget. Barnfamiljerna inser nog nu att de gjort sina sparpengar beroende av Uusmanns efterträdare, som ju alltjämt är Telias huvudägare. Viljan att behålla Telia statsägt inskränkte sig rimligen på Uusmanns tid till regeringens snävaste kretsar. Så är det säkert idag också. Marknaden och småspararna önskar tvärtom klarhet kring det långsiktiga ägandet i bolaget. Klarhet måste skapas nu.</p>
          <p>Pinsamhetens process</p>
          <p>Istället för den helprivatisering av Telia AB som den borgerliga oppositionen länge argumenterat för valde regeringen först att ge sig in på ett konstlat och politiserat försök till sammanslagning av Telia AB med norska Telenor. Två statliga företag skulle bli ett enda — som om det vore lämpligare, lättare och rationellare för ett företag att ha två regeringar som ägare än en. Det som därefter följde blev en pinsamhetens process för regeringen och näringsministern. Hela sammanslagningen fick avbrytas med 130 miljoner i direkt förlust för staten i form av bortkastade sammanslagningskostnader och förberedelser för delförsäljning av det nya bolaget. Den värsta effekten var dock att de berörda bolagen skadades och hamnade i stor osäkerhet för framtiden. Regeringen dröjde sedan oförsvarligt länge med besked om ägandet i Telia AB. Det blev slutligen en delprivatisering. Osäkerheten om det framtida ägandet och att t.o.m. en delprivatisering dröjde så länge har varit skadligt för Telia och försämrat bolagets möjligheter att hävda sig på en avreglerad och internationaliserad marknad. Statsägda bolag saknar tillgång till riskkapitalmarknaden och lever därför med sämre förutsättningar för tillväxt än sina konkurrenter. Detta har i all synnerhet gällt Telia AB. Den socialdemokratiska regeringens hantering av Telia AB framstår som desto mer generande med tanke på den kritik som partiet löpande bestod den borgerliga regeringens privatiseringar med.</p>
          <p>Den borgerliga regeringens privatiseringsprogram</p>
          <p>Under den borgerliga regeringen 1991-994 genomfördes ett av Europas mest framgångsrika privatiseringsprogram. Företag till ett värde av ca 23 miljarder kronor privatiserades. Detta bidrog både till stärkta företag och stärkta statsfinanser.</p>
          <pb facs="riksdagen-motions-pdf/data/200001/mot_200001_N_0207/mot_200001_N_0207-0003.pdf"/>
          <p>Företagen fick genom privatiseringen industriellt lämpliga och kompetenta ägare, de fick tillgång till riskkapitalmarknaden på lika villkor som konkurrenterna och osäkerheten som skapas av det stundom irrationella ägarskap som staten tidigare utövat försvann. Genom skapandet av folkaktier i bl.a. Assi Domän och Pharmacia fick Sverige en dryg halvmiljon nya aktieägare, vilket starkt har bidragit till att vidga riskkapitalmarknaden och att göra aktieägande till det folksparande som det är idag. Enligt socialdemokraterna fanns det dock inget gott i privatiseringarna. Om de privatiserade företagens kurser steg hade staten skänkt pengar till kapitalägarna. ”Borgarna gav bort kyrksilvret”, hette det. Med samma argumentation kan man fundera på hur Teliaaktiens utveckling sommaren 2000 skall beskrivas. ”Staten stjäl pengar från småspararna”, kanske?</p>
          <p>Regeringens delprivatisering av Telia</p>
          <p>Staten är inte en kompetent ägare av kommersiella företag. Ägandet utövas inte sällan irrationellt och med politiska förtecken. Andra hänsyn än bolagets bästa tillåts ta överhanden, vilket skadar de statsägda företagens möjligheter att utvecklas. Den socialdemokratiska regeringens hantering av Telia har visat detta med övertydlighet. I själva verket tjänar hanteringen av Telia AB som en praktillustration till varför staten inte skall äga företag. ”För Telia AB är det väsentligt att nu veta vilka förutsättningar som gäller för dess fortsatta utveckling.” Det skrev regeringen i propositionen om delprivatisering av Telia. Men det långsiktiga ägandet är fortfarande inte klargjort. Regeringen bemyndigades av riksdagen att minska statens ägande i Telia AB till 51 26 av samtliga aktier i bolaget. Denna lösning var och är olycklig, vilket är en av de faktorer som återspeglas i Telias börskurs.</p>
          <p>Privatisera hela Telia AB</p>
          <p>Det måste nu komma en tydlig signal om att staten skall gå ur bolaget helt. Samtliga statens aktier i Telia AB bör säljas. Telia AB bör slippa oket av fortsatt statligt ägande och irrationellt statligt ägarutövande. Bolaget behöver starka och kompetenta kommersiella ägare. Telia och dess aktieägare behöver ett besked om det långsiktiga ägandet. Marknaden vet hur irrationellt och genompolitiserat staten hittills agerat som ägare av Telia. Vad hindrar att samma irrationella ägarutövande skall drabba Telia igen? Staten bör för bolagets, de anställdas och aktieägarnas skull snarast gå ur ägandet av Telia helt och hållet. Riksdagen bör ge regeringen detta till känna. Regeringen bör i enlighet med detta därför bemyndigas att helt avveckla statens ägande i Telia AB.</p>
          <p>2000/01:N207</p>
          <p>27</p>
          <pb facs="riksdagen-motions-pdf/data/200001/mot_200001_N_0207/mot_200001_N_0207-0004.pdf"/>
          <p>2000/01:N207</p>
          <p>Stockholm den 20 september 2000</p>
          <p>Sten Tolgfors (m)</p>
          <p>18</p>
        </div>
      </div>
    </body>
  </text>
</TEI>
