<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__327/mot_1951__ak__327-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 327. 7
          </p>
          <p>
            Nr 327.
          </p>
          <p>
            Av herr Hagberg i Luleå m. fl., i anledning av Kungl. Maj:ts
            framställningar om vissa anslag under fjärde huvud- titeln.
          </p>
          <p>
            Den militära upprustningen i vårt land antar allt större proportioner.
            Re- dan under budgetåret 1949/50 voro de omedelbara kostnaderna
            uppe i den för vårt lands förhållanden ofantliga summan av 817,4
            miljoner. För inne- varande budgetår beräknas de direkt kontrollerbara
            kostnaderna till drygt 1150 miljoner kronor och för budgetåret
            1951/52 till drygt 1 200 miljoner kronor. Vid beräkningarna har
            hänsyn icke tagits till de förändringar i frå- ga om löner och
            priser som inträffat under de senaste månaderna, givetvis inte
            heller till de prisstegringar och lönestegringar som komma att
            inträffa i fortsättningen. Det kan icke råda någon tvekan om att
            de i och för sig fan- tastiska kostnader som sålunda angivits
            komma att betydligt överskridas. På grundval av uppgifter som
            försvarsutredningen inhämtat från myn- digheterna inom de olika
            försvarsgrenarna har också gjorts en samman- ställning av kostnaderna
            för militärmakten enligt myndigheternas beräk- ningar för tioårsperioden
            1950/51—1959/60. Sammanställningen visar, att kostnaderna för
            det militära försvaret för tioårsperioden komma att uppgå till
            i genomsnitt omkring 1390 miljoner kronor per år. Genomsnittskostnaden
            för tioårsperioden överstiger sålunda de verkliga utgifterna för
            budgetåret 1949/50 med inte mindre än 417 miljoner kronor. Men
            om genomsnittssiffran för tioårsperioden ligger så mycket över
            de verk- liga kostnaderna för nyssnämnda budgetår, så är det tydligt,
            att skillnaden är väsentligt mycket högre, om man tar något av
            de senaste åren i tioårs- perioden till jämförelse. Med andra
            ord, vid slutet av tioårsperioden ha vi en kostnad för militärapparaten
            som väsentligt överstiger genomsnittskost- naden för perioden,
            och det ligger säkert ingen överdrift i antagandet, att kostnaderna
            då betydligt överstiga en och en halv miljard kronor. Det är uppenbart
            att denna väldiga rustningsbörda kommer att medföra svåra återverkningar
            på landets ekonomiska och sociala liv. Redan nu ha statsmakterna
            slagit in på en linje som leder till en allvarlig sänkning av
            folkets levnadsstandard. Upprustningen av militärväsendet tillåtes
            kraftigt inkräkta på det utrymme för en generell standardhöjning
            som produktions- ökningen skapar. Möjligheterna till en höjning
            av folkets levnadsstandard minskas medvetet i samma takt som utgifterna
            för upprustningen öka. Den sociala standarden undergår för närvarande
            en kraftig försämring. Bestå- ende reformer urvattnas eller sättas
            ur kraft (sjukvårdsreformen) och pla- nerade nya sådana uppskjutas
            på obestämd framtid. Trots en upprörande
          </p>
          <pb facs="riksdagen-motions-pdf/data/1951/mot_1951__ak__327/mot_1951__ak__327-002.pdf"/>
          <p>
            8 Motioner i Andra kammaren, nr 327.
          </p>
          <p>
            bostadsnöd minskas byggnadskvoterna, varför eftersläpningen i
            förhållande till behovet blir allt större. Den stora skolreformen
            skall inte genomföras före år 1970. även andra kulturbehov ha
            satts på indragningsstat. På prak- tiskt taget alla samhällslivets
            områden kan man förmärka verkningarna av de omfattande rustningsutgifterna.
            Att de dessutom medföra ett oerhört skattetryck över folket är
            uppenbart. Den kommunistiska riksdagsgruppen har vid upprepade
            tillfällen förkla- rat, att kommunisterna inta en positiv ställning
            till landets försvar. Detta innebär emellertid icke att vi anse
            frågan om landets försvar enbart vara ett spörsmål om hur många
            flygplan, kanoner och krigsfartyg som stå till lan- dets förfogande
            eller att vi reservationslöst skulle acceptera varje ökning av
            militärbudgeten. Givetvis kräver ett nationalförsvar försvarsmedel,
            men det finns andra viktiga frågor som måste tas i betraktande
            vid avgöranden om militärmaktens behov. Dit höra frågorna om den
            utrikespolitiska kursen, försvarsmaktens demokratiska pålitlighet
            och folkets livsbetingelser. Vi ha tidigare klargjort vår mening
            om dessa viktiga frågor. Den nu igångsatta upprustningen tjänar
            icke fredens sak. Den bidrar tvärtom till att öka spän- ningen
            i världen och ökar därmed också krigsrisken för vårt eget land.
            All erfarenhet visar dessutom, att en upprustad militärmakt, som
            inte står un- der kontroll av och är ett med folket, lätt blir
            ett stöd för reaktionens krafter. Härutöver bör det emellertid
            framhållas, att militärutgifterna spränga gränserna för landets
            och folkets bärkraft. De utgöra nu cirka 200 kronor per invånare.
            Skattekällorna äro hårt utnyttjade och beskattningen utgör en
            oerhört tung börda för de små inkomsttagarna. När det nu gått
            så långt, att den ekonomiska och sociala standarden sänkes för
            att de omättliga ansprå- ken från de militära myndigheterna skola
            kunna tillgodoses, är detta ett full- gott bevis för att gränsen
            för det arbetande folkets bärkraft överskridits. Detta utgör ett
            allvarligt hinder för att i farans stund kunna utnyttja hela folkets
            försvarskraft. Det kan inte råda någon tvekan därom, att ett folk
            som utsättes för press i fråga om sina livsbetingelser, lever
            i ständig osäkerhet om framtiden, icke kan visa någon större försvarskraft.
            Förutsättningen för ett effektivt utnyttjande av folkets försvarskraft
            är också att det bjudes sådana levnadsförhållanden, att det anser
            landet värt att försvara. Vi finna det vara på hög tid att upprustningen
            hejdas. Det finns möjlig- heter att för en väsentligt lägre kostnad
            skapa ett effektivt försvar, och vi ha tidigare motionsledes i
            riksdagen angivit vissa riktlinjer härför. Det är av kända skäl
            omöjligt att ingå på en detaljgranskning av de olika anslags-
            posterna under fjärde huvudtiteln. Det viktigaste för oss i dagens
            situation är att hejda en upprustning, som startats i panikens
            tecken och i tron på krigets oundviklighet. Vi komma därför i
            det följande att föreslå beskär- ningar av vissa anslagsposter
            och beställningsbemyndiganden för att därige- nom nedbringa kostnaderna.
            I år föreslås att 70 000 värnpliktiga skola inkallas till efterutbildnings-
            övningar. Vi anse att dessa både med hänsyn till kostnaderna och
            knapp- heten på arbetskraft böra uppskjutas.
          </p>
          <pb facs="riksdagen-motions-pdf/data/1951/mot_1951__ak__327/mot_1951__ak__327-003.pdf"/>
          <p>
            Motioner i Andra kammaren, nr 327. 9
          </p>
          <p>
            Vi anse vidare att de väldiga anslagen för materielanskaffning
            liksom de begärda beställningsbemyndigandena kunna begränsas till
            de stora belopp som utgingo för två år sedan. De här nedan jämförliga
            materielanslagen ut- gjorde då — budgetåren 1949/50 — för armén
            (tygmateriel) 30 000 000 kro- nor, för marinen (fartygsbyggnader)
            30 000 000 kronor och för flygvapnet 110 000 000 kronor. Om dessa
            anslag beslutas för kommande budgetår inne- bära de en minskning
            av Kungl. Maj:ts förslag med respektive för armén Anskaffning
            av tygmateriel minus 55 000 000 kronor, för marinen Fartygs- byggnader
            minus 30 000 000 kronor, Anskaffning av artillerimateriel minus
            25 000 000 kronor samt för flygvapnet minus 75 000 000 kronor
            eller sam- manlagt 185 000 000 kronor. Lägges därtill 11 miljoner
            kronor för de sär- skilda efterutbildningsövningarna kan i runt
            tal 200 000 000 kronor inbespa- ras på fjärde huvudtiteln utan
            några förändringar av försvarsorganisa- tionen. Med hänsyn till
            de oerhört ökade rustningarna blir beslutet att — tillfäl- ligt?
            — nedlägga försvarsutredningens arbete alldeles oförklarligt för
            att inte säga oförsvarligt. Det synes oss därför som om denna
            borde åläggas att snarast möjligt slutföra det uppdrag den erhållit.
            Enligt vår mening kunde direktiven för densamma ha åsyftat en
            billigare försvarsorganisation än den utpekade, trots att densamma
            inte på något sätt uppnår de dimensioner som regeringens förslag
            ställer i utsikt. Vi föreslå med hänvisning härtill, att riksdagen
            måtte besluta under Fjärde huvudtiteln 1) Armén, anskaffning av
            tygmateriel: a) bemyndiga Kungl. Maj:t att i enlighet med i det
            före- gående angivna grunder medgiva utläggande av beställningar
            å tygmateriel m. m. inom en kostnadsram av 55 000 000 kro- nor,
            samt b) till Armén, Anskaffning av tygmateriel m. m. för bud-
            getåret 1951/52 anvisa ett reservationsanslag av 30000 000 kronor.
            2) a) Marinen, fartygsbyggnader (s. 128) 30 000 000 kro- nor.
            b) Marinen, anskaffning av artillerimateriel m. m. (s. 134) 20
            000 000 kronor. 3) Flygvapnet, anskaffning av flygmateriel m.
            m. (s. 158) 110 000 000 kronor.
          </p>
          <p>
            Stockholm i januari 1951.
          </p>
          <p>
            H. Hagberg. Erik Karlsson. K. E. Senander.
          </p>
          <p>
            Gustav Johansson. Gunnar Dahlgren.
          </p>
        </div>
      </div>
    </body>
  </text>
</TEI>
