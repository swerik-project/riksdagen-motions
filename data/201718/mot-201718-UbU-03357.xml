<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-03357">
  <teiHeader>
    <fileDesc>
      <titleStmt>
        <title>Universitet och högskolor</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3357 av Camilla Waltersson Grönvall m.fl. (M)</title>
          <idno type="rdwebb">H5023357</idno>
          <rs type="number">3357</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H5023357/text</ref>
          <ref type="dokument_url_html">http://data.riksdagen.se/dokument/H5023357</ref>
          <ref type="dokumentstatus_url_xml">http://data.riksdagen.se/dokumentstatus/H5023357</ref>
          <ref type="docx">http://data.riksdagen.se/fil/06DA373A-41A5-420E-95A4-0D36D10CE182</ref>
          <ref type="pdf">http://data.riksdagen.se/fil/FEF7F8BC-307D-4613-BCD3-D690A8B38214</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-QVqqZAPY1emsYgUbz5v2SA</idno>
            <name>Michael Svensson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RaMkfMt8MzwfqAxncChJEu</idno>
            <name>Erik Bengtzboe</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WRZApgF22A22p7LqtbHqj4" type="signed"/>
        <correspContext corresp="i-WRZApgF22A22p7LqtbHqj4">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-QVqqZAPY1emsYgUbz5v2SA"/>
          <note type="signatory" corresp="i-RaMkfMt8MzwfqAxncChJEu"/>
          <note type="signatory" corresp="i-5kLPqJYKuXdEi7mU2QqyGZ"/>
          <note type="signatory" corresp="i-NDXytJ2sEVrtLhDNxEoc8A"/>
        </correspContext>
        <correspAction xml:id="i-DuLmsx5dPzJJGYzsG8rFET" type="submitted">
          <date when="2017-10-05"/>
          <time when="12:48:19"/>
        </correspAction>
        <correspAction xml:id="i-NpiXDGNhUxex51ZHioetZ8" type="reviewed">
          <date when="2017-10-05"/>
          <time when="13:19:21"/>
        </correspAction>
        <correspAction xml:id="i-DC5kxRKyeSNFzNsvWi4KzT" type="referred">
          <date when="2017-10-13"/>
        </correspAction>
        <correspAction xml:id="i-NogszZw62EjDWYnr8Ay3TG" type="assigned">
          <date when="2018-11-21"/>
          <time when="14:51:05"/>
        </correspAction>
        <correspContext corresp="i-NogszZw62EjDWYnr8Ay3TG">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-QMGixqk5X9xC565PVS4zbZ" type="behandlas_i"/>
        <correspContext corresp="i-QMGixqk5X9xC565PVS4zbZ">
          <ref type="uppgift">2017/18:UbU16</ref>
          <ref type="ref_dok_id">H501UbU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU16</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FpjRdAQnb9F35DYxHRyQC5" type="motHeader">
        <div xml:id="i-GEWtjTicbKuR2uiHsvXfmr" type="motTitle">
          Motion till riksdagen 2017/18:3357 av Camilla Waltersson Grönvall
          m.fl. (M) Universitet och högskolor
        </div>
      </div>
      <div xml:id="i-NPhe7N83xhKNfLdTqEQZLd" type="motBody">
        <div xml:id="i-JnrivmouC58AZRxPEUGULb" type="motProposal" subtype="förslag">
          <head xml:id="i-EpDSkRcafMXKatKyAwaZr7">
            Förslag till riksdagsbeslut
          </head>
          <list xml:id="i-G44brbhzrb6J8EtQogcKqr" style="ol">
            <item xml:id="i-FexkA8ee9HT7ZhaYEG8vHV">
              Riksdagen ställer sig bakom det som anförs i motionen om att
              resultatet av Ledningsutredningens rekommendationer ska utvärderas
              under 2018 och tillkännager detta för regeringen.
            </item>
            <item xml:id="i-9HgThetqGowL6e7n4vvq7T">
              Riksdagen ställer sig bakom det som anförs i motionen om att
              tydliggöra rollen för rektorer och för lärosätenas styrelser och
              tillkännager detta för regeringen.
            </item>
            <item xml:id="i-7HB96iez3ekCujzEhRBgAp">
              Riksdagen ställer sig bakom det som anförs i motionen om att
              utbildningars kvalitet ska kunna jämföras mellan olika lärosäten
              och tillkännager detta för regeringen.
            </item>
            <item xml:id="i-EWRB7XT4dZAdh4reHJdJ5K">
              Riksdagen ställer sig bakom det som anförs i motionen om att
              alla akademiska utbildningar bör redovisa kvalitet och jobbchans
              genom att en nationell rankningslista inrättas, och detta tillkännager
              riksdagen för regeringen.
            </item>
            <item xml:id="i-4ZKhQvBtme5SsEnqfXgsJi">
              Riksdagen ställer sig bakom det som anförs i motionen om att
              stärka Universitetskanslersämbetets kvalitetsutvärdering och tillkännager
              detta för regeringen.
            </item>
            <item xml:id="i-TPRbr8yFtrZg4EGFaDiTBR">
              Riksdagen ställer sig bakom det som anförs i motionen om att
              vidta åtgärder så att heltidsstudier motsvaras av heltid och tillkännager
              detta för regeringen.
            </item>
            <item xml:id="i-HbZVLbkByCPLSBZ1YuAEJU">
              Riksdagen ställer sig bakom det som anförs i motionen om att
              lärosätena ska redovisa hur de systematiskt arbetar för att förbättra
              studenters inlärningsmiljö och tillkännager detta för regeringen.
            </item>
            <item xml:id="i-G3fZdopThqdxzamDmKBBmK">
              Riksdagen ställer sig bakom det som anförs i motionen om redovisning
              av principerna för den modell enligt vilken resurser till forskning
              ska fördelas 2018 och 2019 och tillkännager detta för regeringen.
            </item>
            <item xml:id="i-MVFErQMFKrmNMDvQcdaXih">
              Riksdagen ställer sig bakom det som anförs i motionen om lagförslaget
              gällande breddad delaktighet och tillkännager detta för regeringen.
            </item>
            <item xml:id="i-VD8oabFej2Y6mxqn9XvJCX">
              Riksdagen ställer sig bakom det som anförs i motionen om utredningen
              om resurstilldelningssystemet och tillkännager detta för regeringen.
            </item>
            <item xml:id="i-CwUW9qci6S9ogjJZdDKt6R">
              Riksdagen ställer sig bakom det som anförs i motionen om vikten
              av att utreda och avhjälpa formella hinder för ökat samarbete
              mellan lärosäten och tillkännager detta för regeringen.
            </item>
            <item xml:id="i-6aPtxJjjpjurMCoPFmwGk3">
              Riksdagen ställer sig bakom det som anförs i motionen om att
              lärosätena ska utarbeta en strategi om digitalisering och modern
              teknik och tillkännager detta för regeringen.
            </item>
          </list>
        </div>
        <div xml:id="i-A5FN6nL8WDbJmcbLjxWXE7" type="motContent">
          <head xml:id="i-ChhFn81T4JcGLqFZqYNihg" type="h1">
            Motivering
          </head>
          <p xml:id="i-Tb2fjKHGS9nPvS9CTFFRPJ">
            Sverige är en kunskapsnation. Vår befolkning är välutbildad,
            vården är modern och vår industri är högteknologisk. Detta är
            resultatet av en lång svensk tradition när det gäller att satsa
            på både bildning och god utbildning, som är tillgänglig för alla.
            Vi vet att utbildning, forskning och entreprenörskap lägger grunden
            för framtidens arbets­marknad. Därför är Moderaterna tydliga med
            att Sveriges ambitioner ska vara höga. Vi ska ha en internationellt
            sett hög kvalitet på våra utbildningar och använda resurserna
            på ett effektivt sätt så att studenternas efterfrågan och arbetsmarknadens
            behov tillgodoses. Under åren 2006 till 2014 gjorde Moderaterna
            och alliansregeringen historiskt stora satsningar inom utbildnings-
            och forskningsområdet för att Sverige även i framtiden ska vara
            en modern och innovativ kunskapsnation. Något som är helt avgörande
            för ett litet och exportberoende land.
          </p>
          <head xml:id="i-AF4ghfExpBWXpLu1WM9qaU" type="h2">
            Ledarskapet är viktigt
          </head>
          <p xml:id="i-4CsSAkWc1XUwbfZNFhou4F">
            I en globaliserad och föränderlig värld ställs stora krav på
            ett strategiskt ledarskap. Det gäller också för universitet och
            högskolor. Det finns flera studier som visar att ett välfungerande
            och akademiskt ledarskap har stor betydelse för att den vetenskapliga
            kvaliteten i utbildning och forskning är hög. Intressant i sammanhanget
            är att många av de förslag som florerar i diskussioner som rör
            högre utbildning och forskning äger universitet och högskolor
            mandat att genomföra. Exempel kan vara att stimulera ökad mobilitet
            mellan lärosäten, att erfarenheter från arbetsliv ska kunna vara
            meriterande, att införa ”sabbaticals”, att belöna pedagogisk skicklighet
            med mera.
          </p>
          <p xml:id="i-T6w47JjHk2i9H68WSJWfFi">
            Ledningsutredningen, som presenterades i november 2015, innehåller
            ett femtiotal utvecklingsförslag för lärosätena. Utredningen behandlar
            bland annat hur de akademiska ledarna och kollegiala organen kan
            få ett utvecklat och förtydligat uppdrag. Vi anser att Ledningsutredningens
            rekommendationer bör utvärderas år 2018.
          </p>
          <p xml:id="i-EWq5VX3wQ7oNodCDeCTpE5">
            Det är av vikt att styrelser vid universitet och högskolor har
            den kompetens som krävs för att svenska lärosäten ska kunna hålla
            en internationellt sett hög kvalitet. Kompetens och sammansättning
            spelar stor roll för hur en styrelse fungerar. Iva har presenterat
            en rapport inom ramen för projektet ”Utsiktsplats forskning” som
            behandlar just utmaningar och utvecklingspotential avseende universitets-
            och högskolestyrelser. Där föreslås bland annat att rekryteringen
            av nya ledamöter till en styrelse ska vara grundad på definierade
            kompetensprofiler och att hänsyn ska tas till lärosätets sammantagna
            behov. Moderaterna anser att regeringen bör tydliggöra rollen
            för lärosätenas styrelser.
          </p>
          <p xml:id="i-6ud7PgwLZKnbLjDK5Uo2z7">
            Under de senaste åren har regeringen agerat otydligt då det gäller
            rektorsbeslut om geografisk förläggning av lärosätens utbildning
            och forskning. Därför måste rektors mandat i frågor som dessa
            förtydligas. Högre utbildning och forskning är en i högsta grad
            internationell verksamhet. Det innebär att tillståndsgivning som
            rör lokalisering av eventuell verksamhet i andra länder måste
            ses över.
          </p>
          <head xml:id="i-BSX7e1uGvmuEf8qSs1zAWD" type="h2">
            Hög kvalitet i fokus
          </head>
          <p xml:id="i-7bXLNwTDHbkF3gMoUQHZBo">
            Kvalitetsutvärderingen hos Universitetskanslersämbetet bör förstärkas.
            Utbildningar ska bedömas och utvärderas utifrån akademiska framgångar,
            men också hur bra studenterna lyckas när de väl lämnar utbildningen,
            till exempel vad gäller lön, jobbchanser, entre­prenörskap med
            mera. För att göra det lättare för studenter att jämföra kvaliteten
            på olika utbildningar bör en nationell rankningslista av program
            och kurser på landets universitet och högskolor inrättas. Kvalitetsmåtten
            som ska avgöra rankningen bör bland annat innehålla arbetsmarknadsetablering
            efter avslutad examen. Denna informa­tion ska publiceras och göras
            tillgänglig inför kursval. Den ska också användas som del av underlaget
            för beslut om nedläggning av utbildningar som inte håller måttet.
          </p>
          <head xml:id="i-TFS88yy9RSgh1QB4Wqjm1y" type="h2">
            Översyn av resurstilldelningssystemet
          </head>
          <p xml:id="i-PSmGAaj1YSJigBVhsnQr88">
            Universitetskanslersämbetet (UKÄ) har haft i uppdrag att följa
            upp vilka effekter Alliansens kvalitetsförstärkning av utbildningar
            inom humaniora och samhällsvetenskap (Humsam) har haft på kvaliteten
            i utbildningarna och resultaten var dessvärre nedslående. UKÄ
            finner att de stora resursförstärkningar som gjordes av allians­regeringen
            endast lyckades kompensera för tidigare massutbyggnad av studieplatser.
            Regeringen har tillsatt en utredning för att se över resurstilldelningssystemet.
            Det är bra. Moderaterna anser att effektivitet och kvalitet bör
            vara vägledande när ett nytt resurstilldelningssystem tas fram.
            Ett reformerat system bör bland annat i högre grad premiera akademisk
            kvalitet, genomströmning, samverkan samt etablering på arbetsmarknaden
            efter avslutad examen.
          </p>
          <head xml:id="i-MbVHmN2A1ugwKDPbqkN83c" type="h2">
            Hög effektivitet i hela utbildningskedjan
          </head>
          <p xml:id="i-BXfE4AuN5C91GF1U5KKP7C">
            Varje stadium i utbildningskedjan ska klara av sitt uppdrag.
            Det är fundamentalt. Att alla ska bli akademiker är dock ingen
            självklarhet. Ett samhälle är beroende av många olika kompetenser
            och därför är det viktigt att det finns många utgångar längs utbildningskedjan.
            Men lika självklart är att den som har förutsättningar att klara
            av akademiska studier också ska ha möjlighet till det. Antingen
            i ungdomsåren eller längre fram i livet.
          </p>
          <head xml:id="i-ED3z4EmCfgzo9hf35NbvfW" type="h2">
            Genomströmning
          </head>
          <p xml:id="i-7o84vt1Ry5s7srrfnKfCnw">
            För att bättre förbereda studenter inför akademiska studier är
            det viktigt att studenters förkunskaper är avpassade för detta.
            Introduktionskurser och sommarkurser är ett sätt att medvetandegöra
            och tydligt visa på vad som förväntas av presumtiva högskole­studenter.
          </p>
          <p xml:id="i-UJyM2pTUUkeXDiNeJVNd8p">
            De senaste åren har efterfrågan på relevanta sommarkurser, som
            kan räknas in i examen, varit hög. Detta borde universitet och
            högskolor ta fasta på.
          </p>
          <p xml:id="i-2g7dERzyehyNH7DH2R4hPq">
            Förutsättningar för en god genomströmning handlar också om den
            tid som studenter faktiskt ägnar åt sina studier. Det finns flera
            rapporter som vittnar om att studier som räknas som heltid, det
            vill säga 40 timmar per vecka, ibland har mycket låg andel lärarledda
            timmar och hög andel självstudier. Detta är inte rimligt och måste
            ingå vid utvärderingar av kvalitet och i lärosätenas egna uppföljningar.
            Moderaterna vill att regeringen vidtar åtgärder för att se till
            att studietiden följs upp och att kvaliteten höjs på de utbildningar
            som inte motsvarar heltid.
          </p>
          <p xml:id="i-QXok38u8UJ6WCwu6iXQpv4">
            Moderaterna anser att det ska vara möjligt för intresserade att
            kunna jämföra utbildningars kvalitet mellan olika lärosäten men
            också hur kvaliteten har utvecklats vid enskilda lärosäten. Därför
            bör man se över hur mer data på området kan samlas in och offentliggöras
            av Universitets- och högskolerådet (UHR). Antal timmar lärarledd
            undervisning bör även redovisas.
          </p>
          <p xml:id="i-CNBvjnSZbQ3afQfHKyvsVQ">
            Det är också viktigt att följa upp studiesituationen för personer
            med funktionsned­sättningar eller psykiska besvär. I en rapport
            från Högskoleverket (2010:20) konstateras att ”en relativt stor
            andel av studenterna i den här undersökningen anger att deras
            studier försvåras av kronisk sjukdom, fysisk funktionsnedsättning,
            psykiska besvär eller andra hälsoproblem och av problemen anger
            de flesta psykiska besvär”. Detta är viktiga signaler som måste
            tas på allvar.
          </p>
          <p xml:id="i-FrG4Dzrn6WwVfDUJxrhhsU">
            Internationellt mäts genomströmning som studietid till avklarad
            examen. Det är dock en stor andel svenska studenter som inte tar
            ut sina examensbevis, något som kan försämra deras möjlighet till
            internationell rörlighet som yrkesverksamma. Enligt högskoleförordningen
            är det den enskilde studenten som ska ta initiativ till att examensbevis
            utfärdas. Detta bör ändras och anpassas till de förhållanden som
            råder i omvärlden. Tidigare universitetskanslern Lars Haikola
            föreslår i en utredning (SOU 2015:70) att lärosätena ska få detta
            ansvar och att ändringen genomförs successivt med start av yrkesutbildningar
            och konstnärliga utbildningar. Moderaterna vill att detta ska
            genomföras.
          </p>
          <head xml:id="i-C4Dvkhd5p9Le8jsY4neu54" type="h2">
            Breddad rekrytering och delaktighet
          </head>
          <p xml:id="i-9E35a1MvAZZBEsv9p6rxY3">
            Universitets- och högskolestudier ska vara en möjlighet för alla
            som har förutsättningar att klara av en utbildning. Moderaterna
            ser därför med oro på att problemen med breddad rekrytering kvarstår
            år efter år. Vi ser också med oro på resultaten som framgår av
            UKÄ:s rapport (2013:4), nämligen att genomströmningen på långa
            yrkesutbildningar såsom läkare, jurist, civilingenjör och psykolog
            är lägre för studenter som har föräldrar med förgymnasial utbildning
            jämfört med studenter vilkas föräldrar har en utbildning på gymnasienivå
            eller högre. Ett sätt att jobba för breddad rekrytering är att
            studie- och yrkesvägledning stärks genom hela utbildningskedjan
            samt att universitet och högskolor ökar dialogen med grund- och
            gymnasieskolor. Ur såväl jämställdhets- som jämlikhets­synpunkt
            är det viktigt att inspirera fler att studera vid universitet
            och högskolor. Lärosätena får dock aldrig ge avkall på att upprätthålla
            kvaliteten i verksamheten.
          </p>
          <p xml:id="i-TTJvW2dTxGHNdotYdaWwSS">
            Regeringen har nyligen presenterat ett nytt förslag på området.
            Lagförslaget innebär att lärosätena framdeles inte bara ska motverka
            social snedrekrytering utan också ”vidta åtgärder för att främja
            att personer från olika delar av landet oavsett kön, könsöver­skridande
            identitet eller uttryck, etnisk tillhörighet, religion eller annan
            trosuppfattning, funktionsnedsättning, sexuell läggning, ålder
            eller social bakgrund ska söka, påbörja och fullfölja en högskoleutbildning”
            (Utbildningsdepartementet, promemoria 2017-07-18). Moderaterna
            anser att förslaget bör avslås med tanke på att det hänvisar till
            det arbete som lärosätena redan bedriver på området. Samtidigt
            vill vi betona att det är individen själv som måste ta ansvar
            för sina studier. Att bredda deltagandet är naturligtvis viktigt
            men det är inte ett ansvar som bara kan läggas på universitet
            och högskolor. Grundläggande för framgångsrika högskolestudier
            är tvärtom att kunskap och motivation skapas redan i grund- och
            gymnasieskolan.
          </p>
          <head xml:id="i-M1vW6zW1iXTsznz5HQRrRT" type="h2">
            Högskolestudier för elever från gymnasiesärskolan
          </head>
          <p xml:id="i-3PfNDGEsjpBcivWoz5dSau">
            För de personer som gått i särskolan är möjligheterna för fortsatt
            och fördjupad utbildning starkt begränsade. För den som vill studera
            finns enstaka kurser vid kommunens särskilda utbildning för vuxna
            eller folkhögskola. Universitet, högskolor och yrkeshögskola erbjuder
            i dagsläget inga anpassade utbildningar. Vi vill därför kartlägga
            de hinder som begränsar elever som har gått i gymnasiesärskolan
            att fortsätta att studera på högskola, yrkeshögskola och andra
            eftergymnasiala utbildningar i syfte att möjliggöra högskolestudier
            även för dem.
          </p>
          <head xml:id="i-3hmhVHtEdsgStmEaDtMFc6" type="h2">
            God pedagogik inom akademin bör meritera
          </head>
          <p xml:id="i-5zt2H9Q9hZ2xZ3aFk5CiHA">
            Enligt en enkät gjord av Sveriges Förenade Studentkårer (SFS,
            2012) anser studenterna att god pedagogik är den viktigaste faktorn
            för effektiv inlärning samtidigt som det är det område som studenterna
            anser har de största bristerna i högskolan. Pedagogisk skicklighet,
            inklusive undervisningsskicklighet, i kombination med att föreläsarna
            har ämneskunskaper som vilar på vetenskaplig grund är förutsättningar
            för en god inlärningsmiljö. Vi vill därför att man ser över om
            lärosätena i årsredovisningen också bör redovisa hur de arbetar
            för att systematiskt förbättra studenters inlärningsmiljö.
          </p>
          <head xml:id="i-XuZcZmVG7bkssK556W9yG8" type="h2">
            Studentinflytande ska vara starkt och tas tillvara
          </head>
          <p xml:id="i-HWw4Vc8cBhhDiHXPyPfiGf">
            Studenters engagemang spelar stor roll för att utveckla studiekvaliteten
            vid våra lärosäten. Detta gäller oavsett var det sker: som deltagare
            i beredningsgrupperna för kvalitetsutvärderingssystemet, som aktiva
            i kårernas verksamhet eller som aktiva i de kursutvärderingar
            som görs. Av högskolelagen (1 kap. 4 §) framgår att kvalitetsarbetet
            är en gemensam angelägenhet för lärosätets personal och studenter.
          </p>
          <head xml:id="i-946cJVoUDBwVSqUpGuKNRx" type="h2">
            Internationalisering
          </head>
          <p xml:id="i-58B4Mf5NREf4x15xs6WUQf">
            Internationalisering och graden av studentmobilitet är viktig
            att följa. Bolognasystemet ger stora möjligheter för att åstadkomma
            detta men svenska studenter använder sig i lägre utsträckning
            av den här möjligheten. Ofta bottnar detta i osäkerhet huruvida
            de kurser som läses i andra länder kan tillgodoräknas i svensk
            examen, eller om förlängd studietid och kursernas kvalitet (UHR
            2013). Vad som gäller i dessa fall måste lärosätena bli tydligare
            och snabbare med att kommunicera.
          </p>
          <p xml:id="i-NzXfYq9uzm8RbeN2Tu5CFJ">
            Vi anser att Svenska institutets (SI) studentutbyten är en viktig
            del av Sveriges utvecklingssamarbete som bidrar till kapacitetsuppbyggnad
            i låginkomstländer.
          </p>
          <head xml:id="i-AKdP1e39V6rfYk2d7byFbp" type="h2">
            Samverkan
          </head>
          <p xml:id="i-TgzWgrBLLpweRCUtv3v3zj">
            Vi lever och verkar i en global värld. Arbetslivets förutsättningar
            och behov ändras snabbt. Det ställer krav på att lärosätena har
            och erbjuder ett relevant utbud av utbildningar. Denna omvärldsbevakning
            är inget som universitet och högskolor ensamt klarar. Istället
            behövs en ökad dialog med arbetsliv och olika branschorganisationer
            men också mellan lärosäten. Vi behöver utbilda till en framtid
            – inte dåtid – och vi behöver se till att det finns möjlighet
            att utbilda sig till de yrken där det råder arbetskraftsbrist.
            Enligt olika undersökningar anser arbetslivet att det idag har
            mycket små förutsättningar att lokalt påverka utbildningsutbud
            och utbildningars innehåll. Detta bör åtgärdas och lärosätenas
            dialog med arbetslivet öka.
          </p>
          <p xml:id="i-3wgRPXVgNW9f4xcF5es7sL">
            Alliansregeringen införde en stimulanspeng för lärosäten som
            ville öka sin sam­verkan. Detta fick till följd att några lärosäten
            knöt sig mycket nära varandra och till och med gick samman såsom
            Växjö universitet och Högskolan i Kalmar. Det är dock inget självändamål
            att lärosäten ska fusionera helt och hållet, men däremot är det
            viktigt att lärosätena i högre grad samverkar då det gäller utbildningsutbud,
            dimensionering av utbildningsprogram, forskning med mera. Ökad
            samverkan på dessa områden bör premieras och hinder för detta
            undanröjas. Som exempel kan nämnas att lärosäten som samverkar
            om utbildningar, och som då använder forskningsanknutna universitetslärare
            från ett annat lärosäte, kan missgynnas vid bedömning av utbildningars
            kvalitet. Detta måste ändras.
          </p>
          <head xml:id="i-YGBhGKHdqaGdvMVV3Lzg6c" type="h2">
            Användandet av modern teknik
          </head>
          <p xml:id="i-3a4v6b78XbVD9AQqj14y3E">
            Modern teknik står inte i något motsatsförhållande till traditionell
            lärarledd under­visning, utan skall snarare ses som ett komplement
            när det kan användas för att förbättra undervisningen och höja
            kunskapsresultaten. Moderaterna vill att lärosätena redovisar
            infrastrukturella behov och förutsättningar för att anpassa utbildningar
            till modern teknik. På sikt bör en strategi för digitalisering
            av universitet och högskolor tas fram.
          </p>
          <p xml:id="i-Vore5SgUao2R5PzkAr4UM2">
            Arbetet med online-utbildningar, såsom flexible learning och
            massive open online courses (MOOC), är relativt vanligt på våra
            lärosäten. Olika studenters levnadsför­hållanden och inlärningsstil
            kan därmed tillgodoses på ett bättre sätt. För att förenkla situationen
            för studenter är det dock önskvärt att den här typen av digitala
            utbildnings­plattformar samordnas i högre grad än vad som nu är
            fallet och att goda exempel sprids.
          </p>
          <p xml:id="i-7pawP9ceLVR1BDy8gGVe35">
            Statistiken visar att hälften av de som studerar fristående kurser
            studerar på distans samt att distansutbildningar är extra vanligt
            bland personer som har en tidigare examen. Distansutbildningar
            synes därför vara goda alternativ också för vidare- och fortbildning.
            Det är hög tid att regeringen undanröjer hinder och tydliggör
            vad som gäller för svenska lärosäten som vill införa online-utbildningar.
          </p>
          <head xml:id="i-43tPfhmG7xNm7m4nsJJcCb" type="h2">
            Livslångt lärande
          </head>
          <p xml:id="i-FGeLkidxV8s1Znqo8WCNw9">
            I dagens samhälle kan en individs sysselsättning förändras flera
            gånger under yrkeslivet. Det innebär att möjligheten till utbildning
            inte får ta slut när man får sitt första, andra eller tredje jobb.
            Vi behöver skapa trygghet för de som vill ta nästa steg på arbets­marknaden,
            så att det är attraktivt för fler att studera längre upp i åldrarna.
            Kommunal vuxenutbildning (komvux) och högskolans basårsutbildning
            har därmed en viktig funktion att fylla.
          </p>
          <head xml:id="i-7w1zNomEqBz3qND6skZqmW" type="h2">
            Studieekonomin för äldre ska förbättras
          </head>
          <p xml:id="i-PkqemniP8fc8GjYcCFiWUt">
            Sverige ska inte begränsa människor som vill lära sig mer. Av
            Moderaternas budgetmotion för 2018 framgår flera exempel på reformer
            som vi vill göra för att förbättra studieekonomin för äldre studenter.
          </p>
          <head xml:id="i-85SDYfjNC5TuV2Sz4NP3VN" type="h2">
            Validering av utländska studier måste gå snabbare
          </head>
          <p xml:id="i-3CXPxUvcmt4r6ufszG8ovh">
            En paradox på svensk arbetsmarknad är att det kan råda ”brist
            på personal” samtidigt som många utlandsfödda med hög kompetens
            inte får jobb. Det går att ha parallella processer där den invandrade
            samtidigt lär sig svenska, får sin utbildning bedömd och kan komplettera
            sin utbildning. I Sacos rapport Vad kostar en akademiker? (2015)
            visar beräkningar att en svenskutbildad läkare kostar 3,2 miljoner
            kronor om man tittar på hela utbildningskedjan. Jämförelsevis
            kostar kompetenskomplettering för en invandrad läkare en tiondel
            så mycket, vilket visar att det även ur ett ekonomiskt perspektiv
            är viktigt att vi blir bättre på att ta tillvara den kompetens
            som Sverige får genom de som kommer hit. KPU-utbildningar är därvid
            en viktig möjlighet som fler lärosäten bör erbjuda.
          </p>
          <p xml:id="i-SSsnnVfrpEaCKsYH86BfHH">
            Vi befinner oss i en situation där vi inte har tillräckligt med
            arbetskraft inom många områden. Samtidigt vet vi att det i dag
            finns nyanlända i Sverige som har den kompetens och utbildning
            som vi behöver. Men för att komma in på arbetsmarknaden behöver
            deras kompetens valideras. I dag fungerar tyvärr inte vårt valideringssystem
            fullgott och väntetiden är orimligt lång. Så kan vi inte ha det.
            Därför vill vi ha en utvärdering av valideringen av bland annat
            hälso- och sjukvårdsyrken i syfte att effektivisera densamma.
          </p>
          <p xml:id="i-uZYS6qFCcCGBMzD3xv2dw">
            Då det gäller validering av hälso- och sjukvårdsyrken är handläggningen
            mycket eftersatt. Socialstyrelsen har själv begärt att den valideringen
            istället bör skötas av Universitets- och högskolerådet (UHR) och
            vi bör se över om en sådan ordning skulle ge en bättre och snabbare
            validering. I de fall en validerad kompetens inte anses motsvara
            en formell utbildning eller examen bör man se över hur tydlig
            information om exakt vad som behöver kompletteras kan ges. Den
            sökande bör då också erbjudas studievägledning.
          </p>
        </div>
        <div xml:id="i-Vg9KP5am6r9wuK6EAB8BJ4" type="signatureBlock">
          <list xml:id="i-KG1oUnbEDmmtZJ6LPtPxmm">
            <item xml:id="i-JXVtmSGi3dYs3HmNCSs8c4" who="i-Ws7TTEJpudwigKX5RjyhR4" type="signature">
              Camilla Waltersson Grönvall (M)
            </item>
            <item xml:id="i-3v1HsjAyKuH2uGj2HM2b9W" who="i-Q1WPoNtt1578KMfEZ5TLkK" type="signature">
              Betty Malmberg (M)
            </item>
            <item xml:id="i-Sz2UoXZ16pZh1N1Eog6koU" who="i-QVqqZAPY1emsYgUbz5v2SA" type="signature">
              Michael Svensson (M)
            </item>
            <item xml:id="i-5fiG9mLcBHZCszENZtaiYm" who="i-RaMkfMt8MzwfqAxncChJEu" type="signature">
              Erik Bengtzboe (M)
            </item>
            <item xml:id="i-Vg8P5JTQPe744e411GQmBd" who="i-5kLPqJYKuXdEi7mU2QqyGZ" type="signature">
              Maria Stockhaus (M)
            </item>
            <item xml:id="i-TSbCuEVUtC3q61HX4yH5uE" who="i-NDXytJ2sEVrtLhDNxEoc8A" type="signature">
              Ida Drougge (M)
            </item>
          </list>
        </div>
      </div>
    </body>
  </text>
</TEI>
