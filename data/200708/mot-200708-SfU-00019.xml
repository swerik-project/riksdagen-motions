<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00019">
  <teiHeader>
    <fileDesc>
      <titleStmt>
        <title>med anledning av prop. 2007/08:94 Åtgärder mot missbruk av tillfällig föräldrapenning</title>
        <author corresp="i-mN8mVTBvBYjtHLNThWLo4">av Kalle Larsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:94 Åtgärder mot missbruk av tillfällig föräldrapenning</title>
          <idno type="rdwebb">GV02Sf19</idno>
          <rs type="number">Sf19</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf19/text</ref>
          <ref type="dokument_url_html">http://data.riksdagen.se/dokument/GV02Sf19</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf19</ref>
          <ref type="doc">http://data.riksdagen.se/fil/2C111BBD-B874-4321-B5C0-2D8A59C571FD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TyKXV2hwYGqJ3NraCGSVfC" type="basedOn"/>
        <correspContext corresp="i-TyKXV2hwYGqJ3NraCGSVfC">
          <ref>Proposition 2007/08:94</ref>
        </correspContext>
        <correspAction xml:id="i-M4Jaou4y9SgrmiLyDaAXjy" type="signed"/>
        <correspContext corresp="i-M4Jaou4y9SgrmiLyDaAXjy">
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-9RXhtjNh731mKF9rzeuGG5" type="referral">
          <date when="2008-04-04"/>
        </correspAction>
        <correspAction xml:id="i-Vswi1eZjQQ9vw5MLdcncJh" type="dismissal">
          <date when="2008-04-03"/>
        </correspAction>
        <correspAction xml:id="i-JRF56gZbKDGK61yhYyxXzX" type="dismissal">
          <date when="2008-04-03"/>
        </correspAction>
        <correspAction xml:id="i-D9zMZUqfVkPKbFQFmV6KTe" type="transfer">
          <date when="2008-04-01"/>
        </correspAction>
        <correspAction xml:id="i-VSE6KSPwnigZDZrTpfSF31" type="submission">
          <date when="2008-04-01"/>
        </correspAction>
        <correspAction xml:id="i-GfayQN4wrUMs2PrrdyEKM1" type="assigned"/>
        <correspContext corresp="i-GfayQN4wrUMs2PrrdyEKM1">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Vptx7iGeDRc9K7zJkaE5am" type="motBody">
        <div xml:id="i-MzzLrrd2ngPxPK2Ew6xPyJ" type="motProposal" subtype="förslag">
          <head xml:id="i-VzmYUs4sb5Htu5kVUeSA7J">
            Förslag till riksdagsbeslut
          </head>
          <list xml:id="i-AJpeyPB2DwtumiaHdPRKV5" style="ol">
            <item xml:id="i-ASLtGLzZusyvSyuXrWwqXJ">
              Riksdagen avslår regeringens proposition 2007/08:94 Åtgärder
              mot missbruk av tillfällig föräldrapenning.
            </item>
            <item xml:id="i-9uYWXAMVnJuV4ebwAhsqfe">
              Riksdagen tillkännager för regeringen som sin mening vad som
              anförs i motionen om att alla aktörer bör få ersättning för ökade
              administrativa kostnader till följd av de föreslagna bestämmelserna.
            </item>
          </list>
        </div>
        <div xml:id="i-TtEVef51B5gjfKiZxqtiGX" type="motContent">
          <head xml:id="i-PGS4TuZ3VRGRc1kX5FiUw1" type="h1">
            Regeringens förslag
          </head>
          <p xml:id="i-2uw4xdKTichQQaEfrvd3pu">
            Regeringen föreslår i proposition 2007/08:94 Åtgärder mot missbruk
            av tillfällig föräldrapenning att en förälder för att ha rätt
            till tillfällig föräldrapenning för vård av barn som inte har
            fyllt tolv år ska med intyg eller på annat sätt styrka att barnet
            har varit frånvarande från förskola, familjedaghem, fritidshem,
            eller skola. Sådant intyg ska utfärdas av den skola, förskola,
            familjedaghem eller fritidshem där barnet vanligtvis vistas. Lagen
            ska träda i kraft den 1 juli 2008.
          </p>
          <p xml:id="i-9V4wnmuDEsMTZWxCGwEbQh">
            Vänsterpartiet avvisar förslaget mot bakgrund av att åtgärderna
            inte står i proportion till problemets omfattning, att intygsskyldigheten
            urholkar förtroendet för välfärdssamhället samt att förfarandet
            riskerar att försätta barn i en svår situation.
          </p>
          <head xml:id="i-54fEE49daB4uGUXcYrHdjw" type="h1">
            Bakgrund
          </head>
          <p xml:id="i-2UWDjp4aqtv6mTpnH81tzL">
            Tillfällig föräldrapenning är en del av föräldraförsäkringen
            som finansieras via sociala avgifter och som avser att täcka inkomstbortfall
            vid vård av sjukt barn. Föräldrar har rätt att vara lediga från
            sina arbeten på dagar med tillfällig föräldrapenning. Syftet med
            den tillfälliga föräldrapenningen är att föräldrar vars barn drabbas
            av sjukdom ska ha råd att avstå från lönearbete för att vårda
            sina barn.
          </p>
          <p xml:id="i-2Ma6NJpWMgapYrjTf8FooM">
            Uttaget av tillfällig föräldrapenning är fortfarande ojämnt fördelat
            mellan kvinnor och män. Enligt Försäkringskassans statistik har
            andelen utbetalningar av tillfällig föräldrapenning till män ökat
            från 33,6 % 1999 till 35,9 % 2007.
          </p>
          <p xml:id="i-RYxLAYyh4tXf1Fro6JEqh2">
            Regeringen skriver i proposition 2007/08:94 att de felaktiga
            utbetalningarna för tillfällig föräldrapenning är omfattande.
            Enligt en undersökning från Försäkringskassan från 2005 hade 16
            % av de försäkrade fått en felaktig utbetalning, vilket motsvarar
            ett värde av 216 miljoner kronor för hela året 2005.
          </p>
          <p xml:id="i-M4z8MWwkjnwtiHCjSg6Zft">
            Institutet för arbetsmarknadspolitisk utvärdering (Ifau) har
            också undersökt användningen av tillfällig föräldrapenning. Studien
            presenteras i rapporten (2006:9) Överutnyttjande i tillfällig
            föräldrapenning för vård av barn. Resultatet av studien visar
            att omfattningen av felaktiga utbetalningar för vård av barn uppgår
            till 650 miljoner kronor eller 22,5 % 2005.
          </p>
          <p xml:id="i-JkXFSXrgNyF4GkdfYNmgyy">
            Försäkringskassan ifrågasätter metoden och resultatet av den
            totala omfattningen av felaktiga utbetalningar som FUT-delegationen
            och Ifau har kommit fram till avseende tillfällig föräldrapenning.
            I sitt remissvar på FUT-delegationens rapport Vad kostar felen?
            Omfattningen av utbetalningar från trygghetssystemen (Rapport
            7 Delegationen mot felaktiga utbetalningar) från den 19 februari
            2008 skriver Försäkringskassan: Forskare vid Stockholms universitet
            drar slutsatsen att Ifauundersökningen inte framstår som något
            starkt stöd för att överutnyttjandet inom den tillfälliga föräldrapenningen
            är nära fyra gånger högre än enligt de tre tidigare undersökningarna
            gjorda av Försäkringskassan.
          </p>
          <p xml:id="i-KkZBSq7DNNxuxnqQ4HvxnR">
            De uppgifter om omfattningen av felaktiga utbetalningar för vård
            av barn som regeringen hänvisar till i propositionen är således
            ifrågasatta. Enligt Försäkringskassans rapport Felaktiga utbetalningar
            och brott mot socialförsäkringen omfattning, risker och information
            från den 15 februari 2008 skrivs prognoserna ned för omfattningen
            av felaktiga utbetalningar. Försäkringskassan har genom slumpmässiga
            kontroller under perioden juni 2006juni 2007 kommit fram till
            att de felaktiga utbetalningarna för tillfällig föräldrapenning
            uppgår till 113155 miljoner kronor per år. Det motsvarar 34 %
            av ersättningarna för vård av sjukt barn. Mellan 33 och 45 miljoner
            kronor av denna summa bedöms vara misstänkt brott.
          </p>
          <p xml:id="i-4jtEwLDG4HBqNQia5H6kjr">
            Orsaken till att Försäkringskassan har skrivit ned sina prognoser
            avseende de felaktiga utbetalningarna är att man i föregående
            rapport antog att varje felaktig utbetalning varade i genomsnitt
            tre dagar. Med stöd av resultatet i riktade kontroller bedömer
            nu Försäkringskassan att felaktiga utbetalningar omfattar i genomsnitt
            en dag. Beräkningarna är baserade på stickprov och innehåller
            inte uppskattningar om mörkertal.
          </p>
          <p xml:id="i-47kzDT4jJpxvqPvcZNCPEn">
            Försäkringskassan hänvisar i rapporten Felaktiga utbetalningar
            och brott mot socialförsäkringen omfattning, risker och information
            från den 15 februari 2008 till forskning om den tillfälliga föräldrapenningen
            utifrån mörkertals- och underutnyttjandeperspektiv. Bland annat
            finns en doktorsavhandling som visar att det föreligger ett kraftigt
            underutnyttjande av tillfällig föräldrapenning vid små barns sjukdom
            (Infections in small children and their families symptoms, consultations
            and antibiotics. Katarina Hedin, Lunds universitet 2007).
          </p>
          <p xml:id="i-NBmv3fnaaTW9jb3SDQG5aU">
            Sammanfattningsvis kan man säga att uppgifterna avseende omfattningen
            av felaktiga utbetalningar med tillfällig föräldrapenning är osäkra.
            Med tanke på Försäkringskassans senaste rapport om att de felaktiga
            utbetalningarna uppgår till 34 % av utbetalningarna för vård av
            sjukt barn finns det anledning att konstatera att regeringens
            åtgärder inte står i proportion till problemets omfattning.
          </p>
          <head xml:id="i-PjZ94V9evyTdTP6sydsJjH" type="h1">
            Skyldighet att styrka barnets frånvaro vid ansökan om tillfällig
            föräldrapenning
          </head>
          <p xml:id="i-MR2n7f23eAjGL3y3LmmmnW">
            Regeringen föreslår i proposition 2007/08:94 att en förälder
            för att ha rätt till tillfällig föräldrapenning för vård av barn
            som inte har fyllt tolv år med intyg eller på annat sätt ska styrka
            att barnet har varit frånvarande från förskola, familjedaghem,
            fritidshem, eller skola. Sådant intyg ska utfärdas av skola, förskola,
            familjedaghem eller fritidshem där barnet vanligtvis vistas.
          </p>
          <p xml:id="i-My9Rm5Sai5f4dPKaqmFiC8">
            Enligt regeringens förslag ska skyldigheten att utfärda intyg
            kvarstå t.o.m. månaden efter det att barnets frånvaro upphörde.
            Om denna tidsfrist försitts kan det medföra att föräldern inte
            får någon tillfällig föräldrapenning. Regeringen anser att föräldrar
            ska begära intyg snarast möjligt efter att vården av barnet upphörde.
            Förskola, familjedaghem, fritidshem och skola ska därför enligt
            regeringens förslag utfärda intyget snarast möjligt efter det
            att intyg begärts av en förälder. Samtidigt skriver regeringen
            att detta krav bör vägas mot den berörda verksamhetens administrativa
            kostnader för intygshanteringen.
          </p>
          <head xml:id="i-KH73dYHKnGR9vBuUhnKbAE" type="h1">
            Remissinstanserna kritiska
          </head>
          <p xml:id="i-Nd18Gs3nKaqRbA1oJW9v7P">
            Försäkringskassan, Statskontoret, Delegationen för åtgärder mot
            felaktiga utbetalningar från trygghetssystemen (FUT) och Lärarförbundet
            avstyrker förslaget om skyldighet att styrka barnets frånvaro
            vid ansökan om tillfällig föräldrapenning.
          </p>
          <p xml:id="i-KbEYrqr61Jv7wmhicEHsRB">
            Försäkringskassan skriver i sitt remissvar att förslaget skapar
            nästan lika stora ökningar av de administrativa kostnaderna som
            de resulterar i minskningar av försäkringsutgifterna. I sitt remissvar
            skriver man: Försäkringskassans underlag, erfarenheter och bedömning
            pekar mot att förslaget nästan skapar lika stora ökningar av de
            administrativa kostnaderna som minskningar av försäkringsutgifterna.
            Det utökade resursbehovet för handläggning och fortsatt kontroll
            samt kostnader för att utveckla IT-system beräknas kosta ca 41
            miljoner kronor årligen och ca 8,5 miljoner kronor i engångskostnad.
            Försäkringskassan bedömer utifrån erfarenheter från den generella
            kontrollen att försäkringskostnaden minskar med 5060 miljoner
            kronor. Därtill kommer merkostnader för kommunerna.
          </p>
          <p xml:id="i-DkA4omUX8tGFncqm1qNyKg">
            Försäkringskassan skriver även om barnperspektivet: Det finns
            dock en risk att de äldre barnen, av föräldern, ges ansvaret att
            se till att intyget blir underskrivet. Detta genom att intyget
            skickas med till skolan för påskrift. I en situation där skola
            och förälder har olika uppfattning om barnets frånvaro blir detta
            naturligtvis negativt för barnet.
          </p>
          <p xml:id="i-UfsRjMF7xKr5koron73DXT">
            Lärarförbundet avstyrker förslaget och skriver i sitt remissvar:
            En förtroendefull relation mellan lärare, elev och vårdnadshavare
            är viktig för skolans uppdrag och för det enskilda barnets trygghet.
            Intygsförfarandet kan medföra att förtroendet skadas eftersom
            det i praktiken innebär att en enskild lärare avgör om föräldern
            har rätt till ersättning eller inte.
          </p>
          <p xml:id="i-4drqx7jwvXTbeZUYSzjRNu">
            Vidare skriver Lärarförbundet: Att skriva intyg till föräldrar
            som är hemma för vård av sjukt barn tar tid och resurser från
            skolans verksamhet. Vi anser inte att man löser grundproblemet,
            det vill säga att föräldern tar ut tillfällig föräldrapenning
            samtidigt som hon eller han förvärvsarbetar. Det är till exempel
            fullt möjligt att föräldern förvärvsarbetar medan barnet är frånvarande
            från förskolan eller skolan och istället tas om hand av en släkting
            eller granne.
          </p>
          <p xml:id="i-RovLS7a1LHAYpa27d5dTrF">
            Både Försäkringskassan och Delegationen mot felaktiga utbetalningar
            (FUT) och Lärarförbundet vill att arbetsgivarna ska rapportera
            till Försäkringskassan huruvida föräldern har varit frånvarande
            från jobbet den aktuella dagen.
          </p>
          <p xml:id="i-RtTYFRt6HLUx8Sbm3CJhMZ">
            Tillfällig föräldrapenning är en försäkring som ger föräldrar
            möjlighet att stanna hemma från arbetet för att vårda sjuka barn.
            Förskolor och skolor kan endast intyga att barnet varit frånvarande,
            men inte om anledningen eller vem som vårdat barnet. Därför anser
            FUT-delegationen att kontrollen bör vara att föräldern inte får
            lön eller arbetslöshetsersättning samtidigt som tillfällig föräldrapenning.
          </p>
          <p xml:id="i-55Dwb1Js8B5uTixBsuEBoz">
            Försäkringskassan skriver i sitt remissvar: Förra året visade
            Försäkringskassan på en alternativ väg med kontroll mot arbetsgivare
            (Rapport till regeringen åtgärder mot fusk med tillfällig föräldrapenning,
            dnr 040215/2006). De nya erfarenheter som Försäkringskassan har
            visar att när kontrollen sker mot arbetsgivare upptäcks ungefär
            dubbelt så många felaktigheter jämfört med när kontrollen sker
            gentemot förskola/skola. Det innebär att en arbetsgivarkontroll
            är ett mer kostnadseffektivt sätt att minska missbruket och därigenom
            minska försäkringskostnaderna. Regeringen vill dock inte belasta
            arbetsgivarna, utan i stället barnen och personalen i skolan.
          </p>
          <p xml:id="i-FeokHgAzQGnvbHFj7vjHKo">
            Vidare skriver Försäkringskassan att den föreslagna tidsfristen
            är alldeles för kort och att tiden för intygsskyldighet bör utsträckas
            till åtminstone ett år. Försäkringskassan gör inte bedömningen
            att antalet ärenden kommer att minska eftersom det är känt från
            tidigare studier att det är vanligt med felaktigheter/försök till
            bedrägeri där en försäkrad lägger till dagar till en i övrigt
            korrekt period eller att omfattningen som begärs är felaktig.
            Om dessa felaktigheter minskar innebär det att försäkringskostnaden,
            men inte antalet ärenden minskar. Försäkringskassan bedömer utifrån
            erfarenheter från den generella kontrollen att försäkringskostnaden
            minskar med 5060 miljoner kronor.
          </p>
          <p xml:id="i-GZUxRk5FFEuWtr3QcxVjXM">
            Remissinstanserna som ska administrera den nya intygsskyldigheten
            är således mycket kritiska till förslaget, vilket borde framkalla
            betänkligheter hos regeringen.
          </p>
          <head xml:id="i-4tMWeciYLYhtxAQuVogH5h" type="h1">
            Regeringen gör miljardbesparingar på småbarnsföräldrar
          </head>
          <p xml:id="i-BiCTymSHMiNJ2jDSudrh7A">
            Enligt budgetpropositionen för 2008 uppger regeringen att man
            avser att spara ca 470 miljoner kronor per år 20082010 på föräldraförsäkringen
            till följd av åtgärder mot felaktiga utbetalningar. De åtgärder
            som föreslås i den föreliggande propositionen är de enda åtgärder
            mot felaktiga utbetalningar i föräldraförsäkringen som regeringen
            har presenterat hittills. Regeringen räknar således med att spara
            470 miljoner kronor 2008 på minskade utbetalningar för vård av
            sjukt barn.
          </p>
          <p xml:id="i-X4nf3DpbAi6Simc8WsYMKP">
            Utgifterna för tillfällig föräldrapenning uppgick 2007 till 4
            078 miljoner kronor. 85 % av utgifterna utgick som ersättning
            för vård av sjukt barn, vilket motsvarar 3 466 miljoner kronor
            2007. En besparing på 470 miljoner kronor av 3 466 miljoner kronor
            är en besparing på 13,5 %. Om de felaktiga utbetalningarna för
            tillfällig föräldrapenning i själva verket bara är 34 % per år,
            eller 113155 miljoner kronor, blir det svårt att göra så stora
            besparingar.
          </p>
          <p xml:id="i-7UVYs1FZnGcZyBzLduGnqv">
            Regeringen baserar sina besparingskalkyler på tvivelaktiga beräkningar.
            I proposition 2007/08:94 nämns inte ens de reviderade prognoser
            som Försäkringskassan har gjort avseende felaktiga utbetalningar
            av tillfällig föräldrapenning.
          </p>
          <p xml:id="i-3p2KAQRyyit9bJxe7k8V3W">
            De kraftiga besparingarna på småbarnsföräldrar i föräldraförsäkringen
            till följd av skyldighet att styrka barnets frånvaro vid ansökan
            om tillfällig föräldrapenning kommer således att drabba alla småbarnsföräldrar
            och deras sjuka barn som har rätt till ersättning från föräldraförsäkringen.
            Om konsekvensen av intygskravet och besparingarna blir att föräldrar
            blir mindre benägna att ansöka om tillfällig föräldrapenning till
            följd av denna byråkrati är det mycket olyckligt eftersom det
            urholkar tilliten till våra gemensamma socialförsäkringar.
          </p>
          <p xml:id="i-95GFYEEECG5qodvxAtJo4k">
            Utöver dessa besparingar gör regeringen ytterligare miljardbesparingar
            på sänkta ersättningsnivåer för småbarnsföräldrar. Den 1 januari
            2007 sänktes taket från 10 till 7,5 basbelopp för tillfällig föräldrapenning
            och havandeskapspenning. Taket är därmed 25 625 kr per månad 2008
            för gravida och föräldrar som är hemma med sjuka barn, trots att
            1,7 miljoner löntagare har inkomster över taket. Sänkning av taket
            till 7,5 basbelopp har medfört en besparing för regeringen om
            322 miljoner kronor per år på höggravida och vabbande föräldrar.
          </p>
          <p xml:id="i-E2LoTAHjywBguDKBqE2zzt">
            Dessutom sänktes den sjukpenninggrundande inkomsten den 1 januari
            2007 för alla föräldralediga från 80 % till 78,6 %. Sänkningen
            medförde en besparing om 315 miljoner kronor per år på föräldraförsäkringen.
            Den 1 januari 2008 sänktes den sjukpenninggrundande inkomsten
            ytterligare till 77,6 % för alla föräldralediga, VAB-föräldrar
            och höggravida. I och med det sparar regeringen 531 miljoner kronor
            per år på sänkta ersättningsnivåer i föräldraförsäkringen.
          </p>
          <p xml:id="i-NZ4JmoA8UcqFeRCTjFJSFv">
            Sammantaget gör regeringen nedskärningar om 1,1 miljard kronor
            per år 20082010 på sänkta ersättningsnivåer för småbarnsföräldrar,
            höggravida och föräldrar som är hemma med sjuka barn. Utöver detta
            gör regeringen nedskärningar om ca 470 miljoner kronor per år
            20082010 på de åtgärder mot minskade utbetalningar som föreslås
            i den föreliggande propositionen. Denna miljardbesparing är huvudnumret
            i regeringens familjepolitiska reform.
          </p>
          <head xml:id="i-QiYGKGXr9LZaLzfU2EdJef" type="h1">
            Vänsterpartiets inställning
          </head>
          <p xml:id="i-Q5EBixd63wUMbRxa6XbkNa">
            Vänsterpartiet avvisar regeringens förslag om skyldighet för
            föräldrar att styrka barns frånvaro vid ansökan om tillfällig
            föräldrapenning. Utfärdandet av intyg kommer att ta tid och resurser
            i anspråk av personalen på skolor och förskolor, vilket riskerar
            att gå ut över den pedagogiska verksamheten. Vidare är det mycket
            tvivelaktigt om åtgärderna står i proportion till problemets omfattning.
            Slutligen ser vi med oro på att personalen i skolan och förskolan
            ytterst ska kunna avgöra om föräldrar får ersättning från Försäkringskassan.
            Det är olämpligt och kan komma att skada förtroendet mellan lärare,
            barn och föräldrar. Sådan kontrollverksamhet kan försätta barn
            i jobbiga situationer och borde inte ingå i skolans ansvar.
          </p>
          <p xml:id="i-AxSutWjndWDFH9bURttf3H">
            Mot bakgrund av det som anförs bör riksdagen avslå regeringens
            proposition 2007/08:94 Åtgärder mot missbruk av tillfällig föräldrapenning.
          </p>
          <head xml:id="i-CvhMCdpup1NE28E2S6Qhgy" type="h1">
            Ekonomisk kompensation för ökad byråkrati
          </head>
          <p xml:id="i-MwfaYniQSjGL4ghaqRHkKi">
            Försäkringskassan bedömer att kostnaderna för ökad administration
            vid handläggningen av ärenden med tillfällig föräldrapenning kommer
            att kosta ca 41 miljoner kronor årligen och ca 8,5 miljoner kronor
            i engångskostnad. Regeringen avser dock inte att ersätta Försäkringskassan
            för detta, utan skriver i propositionen att man i tilläggsbudget
            för 2008 kommer att föreslå att anslaget för Försäkringskassan
            ökar med 15 miljoner kronor.
          </p>
          <p xml:id="i-5eg2RcDEJ5xkf9x3H2GLSj">
            Om riksdagen beslutar i enlighet med regeringens förslag anser
            vi att man också bör ersätta Försäkringskassan för handläggningen
            av denna uppgift så att det inte går ut över andra verksamheter
            för de redan hårt prövade handläggarna på Försäkringskassan. Regeringen
            bör därför ersätta Försäkringskassan i enlighet med vad Försäkringskassan
            gör gällande. Detta bör riksdagen som sin mening ge regeringen
            till känna.
          </p>
        </div>
        <div xml:id="i-SgCP66wxG1XkWXSM9rRn1u" type="motSignatures">
          <list xml:id="i-8CMYugK7zc3X45dzTAzWG4">
            <item xml:id="i-22ujMxynvpUWfCK9PRsTxb" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-JEjwm78A8ycrjCjzJuEqFc" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-5488EukAoshhWjvxdfZiSK" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-TdLHe1Q4dWWrdk4V3oLGiC" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
