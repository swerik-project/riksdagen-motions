<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00286">
  <teiHeader>
    <fileDesc>
      <titleStmt>
        <title>Lesbiska och bisexuella invandrarkvinnor</title>
        <author corresp="i-D8B2Xf6UADbqciPHrqFxSc i-L3xspgThUxUN1YtSDqcmk8">av Birgitta Ohlsson och Barbro Westerholm (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lesbiska och bisexuella invandrarkvinnor</title>
          <idno type="rdwebb">GU02A286</idno>
          <rs type="number">A286</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A286/text</ref>
          <ref type="dokument_url_html">http://data.riksdagen.se/dokument/GU02A286</ref>
          <ref type="dokumentstatus_url_xml">http://data.riksdagen.se/dokumentstatus/GU02A286</ref>
          <ref type="doc">http://data.riksdagen.se/fil/0D5FD707-790C-4EDB-BC85-A74FFC719715</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PZrGtNecmYLYUgrU7jaeWu" type="signed"/>
        <correspContext corresp="i-PZrGtNecmYLYUgrU7jaeWu">
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-UtEHuidrgRWaTxaL53m2jm" type="referral">
          <date when="2006-11-07"/>
        </correspAction>
        <correspAction xml:id="i-BRuxqJkWvaBpW3AbGX6kM9" type="dismissal">
          <date when="2006-11-07"/>
        </correspAction>
        <correspAction xml:id="i-6jwX9gNbwtrzyCEJt51iF9" type="numbering">
          <date when="2006-11-02"/>
        </correspAction>
        <correspAction xml:id="i-2NLo9FVEFzXTTe8cXtRsUY" type="submission">
          <date when="2006-10-31"/>
        </correspAction>
        <correspAction xml:id="i-JAEETSe9h8bLtDBD2sALQy" type="transfer">
          <date when="2006-10-31"/>
        </correspAction>
        <correspAction xml:id="i-CfTDhMYw8UXui5nNS9jtcW" type="assigned"/>
        <correspContext corresp="i-CfTDhMYw8UXui5nNS9jtcW">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LyPGX3WFU4St9VpdgdAV6W" type="motBody">
        <div xml:id="i-2RJP6aVVFhMWS8Qcw1v7iP" type="motProposal" subtype="förslag">
          <head xml:id="i-Le9LpXXFGQXSwKjdsrC8hb">
            Förslag till riksdagsbeslut
          </head>
          <list xml:id="i-8ckuSGvNFsBjA6bhXNR3Zc" style="ol">
            <item xml:id="i-GwvfaDgBMn79wc541xTHsm">
              Riksdagen tillkännager för regeringen som sin mening vad i motionen
              anförs om forskning om lesbiska och bisexuella invandrarkvinnors
              livsvillkor.
            </item>
            <item xml:id="i-EgW47ujnV2QgpdLxxT6eq8">
              Riksdagen tillkännager för regeringen som sin mening vad i motionen
              anförs om frivilligorganisationer som bedriver stödjande verksamhet
              för lesbiska och bisexuella invandrarkvinnor.
            </item>
            <item xml:id="i-KH92nrCxTX3MrJkGhuy4xq">
              Riksdagen tillkännager för regeringen som sin mening vad i motionen
              anförs om frivilligorganisationer som arbetar för invandrare.
            </item>
          </list>
        </div>
        <div xml:id="i-7QV6C1oWWCMprPVV8qgLXW" type="motContent">
          <head xml:id="i-Tp7F454Jn7NmU1dTy9ZCx8" type="h1">
            Lesbiska och bisexuella invandrarkvinnor
          </head>
          <head xml:id="i-XpfKg7TqRiHciUe9zrFMUN" type="h1">
            Motivering
          </head>
          <p xml:id="i-KboCLdJsf2NRS3oMtoRLL5">
            Att vara invandrare och lesbisk eller bisexuell kvinna i Sverige
            är att vara utsatt för ett tredubbelt förtryck: som invandrare,
            som lesbisk/bisexuell och som kvinna. Individens makt och möjligheter
            att forma sitt liv efter sina egna önskningar ska inte påverkas
            av vilket kön, vilken sexuell läggning eller etnisk bakgrund man
            har. Men det är ett faktum att sådan diskriminering ännu förekommer
            i alltför stor utsträckning. Sverige av i dag är förhållandevis
            tolerant mot homo- och bisexuella, i jämförelse med hur det var
            för bara 50 år sedan. I många länder är synen på homosexualitet
            betydligt hårdare och i vissa länder är det till och med ett brott
            som kan leda till dödsstraff. Sexualitet (hetero- såväl som homosexualitet)
            är i många länder ett tabubelagt område och inget som man pratar
            om.
          </p>
          <p xml:id="i-9fjdCyWV6nc58szaJqAP6F">
            Mycket lite forskning finns angående lesbiska och bisexuella
            invandrarkvinnors livsvillkor i Sverige. Många tvingas bryta med
            familj och landsmän på grund av sin sexualitet, alternativt leva
            ett dubbelliv som familjen inte känner till. Ett viktigt bidrag
            till forskningen är dock Thomas Haansbaeks studie Som en kamel
            med två pucklar, publicerad av Statens folkhälsoinstitut 2002.
          </p>
          <p xml:id="i-NP6hgmKoXVMb68rMwJkKAw">
            Länsstyrelsen i Skåne län har publicerat rapporten Hedersrelaterat
            våld mot ungdomar på grund av sexuell läggning (Skåne i utveckling
            2004:24). Rapporten är resultatet av ett uppdrag från länsstyrelsen
            till RFSL-rådgivningen i Skåne att kartlägga och uppmärksamma
            situationen för ungdomar i åldern 1325 år som riskerar hedersrelaterat
            hot och våld på grund av sexuell läggning. Kartläggningen bygger
            på enkätsvar från länspolisen, 79-skolor och gymnasieskolor, socialförvaltningar
            och ungdomsmottagningar i Skåne och på berättelser från utsatta
            ungdomar.
          </p>
          <p xml:id="i-NLDkFS5z8onUedqkkKx2Wc">
            Rapporten slår fast att hedersrelaterat våld på grund av sexuell
            läggning hänger samman med en heteronormativ hederskodex, som
            kräver våld för att återföra medlemmar till denna eller för att
            exkludera dem. Kartläggningen visar att hedersrelaterat våld mot
            ungdomar på grund av sexuell läggning inte är signifikant för
            en särskild kultur, etnicitet eller religion, utan förekommer
            överallt där denna hederskodex verkar.
          </p>
          <p xml:id="i-3Na4FM6a6BJ16EgyVCw991">
            Enligt rapporten uppmärksammas ungdomarnas utsatthet varken av
            skolan, socialtjänsten, ungdomsmottagningar eller polisen. Denna
            osynlighet beror framför allt på deras sexuella läggning. Yrkesverksamma
            har bristfällig kunskap om sexualitet, ungdomars sexuella utveckling
            och situationen för homo- och bisexuella ungdomar.
          </p>
          <p xml:id="i-2scFCQF8RcPhBwbzqkrSDq">
            Av rapporten framgår att dessa ungdomar är utsatta för traumatiska
            händelser och att de mår dåligt. För vissa leder detta till ett
            självdestruktivt liv med inslag av självmordstankar. Samtidigt
            lyser råd, stöd och åtgärder med sin frånvaro. Samma sak gäller
            samarbete mellan myndigheter och samarbete med frivilligorganisationer,
            trots regeringens ambitioner och trots att hedersvåld stått högt
            på den svenska agendan.
          </p>
          <p xml:id="i-4zCsW5RJ95tacqZTG5ZD9w">
            Lesbiska och bisexuella invandrarkvinnor är ännu mer osynliggjorda
            än homo- och bisexuella invandrarmän. Ett sätt att arbeta mot
            osynliggörandet är att lyfta fram lesbiska och bisexuella invandrarkvinnor
            inom de organisationer som i dag arbetar för homo- och bisexuellas
            rättigheter. Ett annat är att främja projekt som syftar till att
            synliggöra lesbiska och bisexuella kvinnor inom organisationer
            som arbetar för invandrare. I frivilligorganisationerna finns
            sociala nätverk och informationskanaler för att arbeta mot fördomar
            och för synliggörande. Stöd och resurser till frivilligorganisationer
            kan därmed bidra till att underlätta situationen. Det är svårt
            att finna forskning om lesbiska och bisexuella kvinnor som tillhör
            etniska minoriteter. De studier som genomförts i andra länder
            är sällan generaliserbara till svenska förhållanden. Därför finns
            det alltför lite kunskap om lesbiska och bisexuella invandrarkvinnors
            behov och deras levnadsvillkor. Sådana kunskaper är en förutsättning
            för att insatser för lesbiska och bisexuella invandrarkvinnor
            ska kunna göras på ett så bra sätt som möjligt.
          </p>
        </div>
        <div xml:id="i-Jnpu1xrC5MVMM8EAgADagJ" type="motSignatures">
          <list xml:id="i-LVThSqFLWZ5FTimE6DUxBr">
            <item xml:id="i-BjcojT3xjfVWNXrW42CVeG" who="i-D8B2Xf6UADbqciPHrqFxSc">
              Birgitta Ohlsson (fp)
            </item>
            <item xml:id="i-TL83DDocN9LQEXvVjdTT8R" who="i-L3xspgThUxUN1YtSDqcmk8">
              Barbro Westerholm (fp)
            </item>
          </list>
        </div>
      </div>
    </body>
  </text>
</TEI>
