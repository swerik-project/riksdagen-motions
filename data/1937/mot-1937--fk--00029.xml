<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__fk__29/mot_1937__fk__29-001.pdf"/>
      <div type="motHeader" xml:id="i-DKj3jSqPiU4pLrwnsg2bjA">
        <div type="motTitle" xml:id="i-K2GcBikpsNeLnNLjfBC8Ju"/>
        <div type="motSubmissionInfo" xml:id="i-TNrUDtPuReRMrY41pDhksS"/>
      </div>
      <div type="motBody" xml:id="i-Xc7AWNE2pauVwvQBfiMrRz">
        <div xml:id="i-E2btXCjhttXmDwBJSpXw5y">
          <p xml:id="i-Kf8BNREYEmBhgTUYeECwXu">
            Motioner i Första kammaren, Nr 29. 13
          </p>
          <p xml:id="i-NTcpEkyEfayk73iAAfhKT5">
            Nr 29.
          </p>
          <p xml:id="i-72yUXg3mbzYwhg1Lz15CnE">
            Av herrar Myrdal och Hagberth, om inrättande vid universitetet
            i Lund av en professur i hygien.
          </p>
          <p xml:id="i-3mCZkTajM2iv6Ei8nUq9B3">
            I ett uttalande till universitetsberedningen anför nuvarande
            generaldirek- tören för medicinalstyrelsen Axel Höjer beträffande
            frågan om hygienens ställning inom nutida medicinska strävanden
            följande: » Så länge läkekon- sten funnits, har det stått klart,
            att den har två huvuduppgifter, dels att bättra eller bota de
            sjuka, dels att hindra sjukdomen att drabba de friska. Så länge
            kunskaperna om sjukdomsorsakerna varit ofullständiga, och så är
            fortfa- rande fallet beträffande många sjukdomar, har medicinen
            huvudsakligen måst inriktas på blott en symptomatisk terapi. I
            samma mån som sjuk- domsorsakerna klarlagts, ha möjligheter uppstått
            att på någon punkt bryta kedjan och de huvudsakliga ansträngningarna
            ha i så fall kunnat inriktas på profylaxen. Hygienen har därmed
            kommit att spela en allt större roll inom medicinen.» Vidare anför
            generaldirektör Höjer i samma uttalande följande beträffande den
            del av hygienen, som har beteckningen socialhygien: »Liksom medicinen
            dels är individuell och studerar och behandlar varje fall, dels
            social, i det den inriktar sitt arbete på vissa grupper eller
            kategorier av sjuka och behandlar dessa sjukdomar, t. ex. yrkessjukdomar,
            veneriska sjukdomar, barnsjukdo- mar etc., är också hygienen dels
            individuell, dels social. Liksom den medi- cinska och den hygieniska
            aspekten av en viss sjukdom äro oupplösligt sam- manknutna i det
            att medicinens främsta regel är att förhindra ytterligare skadegörelse
            av sjukdomen, äro också socialmedicin och socialhygien intimt,
            ej sällan oupplösligt förenade. Yrkeshygienen måste t. ex. bygga
            på en detalje- rad kunskap om yrkessjukdomarna; den viktigaste
            av yrkeshygienens åtgär- der är ofta den regelbundna undersökningen
            av arbetarna på arbetsplatserna. Betingelserna för en ordnad profylax
            mot könssjukdomarna är en ingående kännedom om de bakteriologiska,
            epidemiologiska och sociala villkoren för deras spridning o. s.
            v. Socialmedicin och socialhygien kunna icke helt åtskiljas.»
            Dessa uttalanden, vilkas riktighet och sakliga betydelse icke
            torde kunna bestridas, måste ur dels arbetssynpunkt, dels utbildningssynpunkt
            medföra följande konsekvenser: a) upprättandet av institut, där
            nämnda hygieniska spörsmål kunna studeras och utforskas samt råd
            och anvisningar i hygieniska frågor kunna lämnas; b) en modernt
            inriktad undervisning i hygien för de blivande läkarna, liksom
            även socialhygienisk utbildning åt särskilda, för hälsovårdsarbetet
            erforderliga funktionärer. Dessa synpunkter torde hava legat till
            grund för medicinalstyrelsens nu framlagda och under särskild
            utredning varande förslag till ett statens social-
          </p>
          <pb facs="riksdagen-motions-pdf/data/1937/mot_1937__fk__29/mot_1937__fk__29-002.pdf"/>
          <p xml:id="i-FwrCDt15jG84rn5eyzDavZ">
            14 Motioner i Första kammaren, Nr 29.
          </p>
          <p xml:id="i-WNePCCUvdHpUEFPHuMUpYA">
            hygieniska institut. Detta institut skulle dels omhänderhava
            (på särskilda avdelningar) hälsovårdsadministration och socialhygien,
            medicinsk och hy- gienisk statistik, kontroll av smittsamma sjukdomar
            samt industriell och tek- nisk hygien, resp. födoämneshygien och
            livsmedelskontroll, dels hava under- visningsåligganden sig anförtrodda
            för utbildning av socialhygieniska funk- tionärer jämte vetenskaplig
            verksamhet i socialhygien. Med framhållande av det berättigade
            i tanken på ett dylikt centralinstitut, vilket, rätt inriktat
            och organiserat, skulle beteckna ett utomordentligt be- tydelsefullt
            organ i folkhälsans tjänst, synes det oss dock riktigt att betona,
            att bland de praktiska arbetsuppgifterna för ett socialhygieniskt
            institut fin- nas flera, som jämväl måste befrämjas genom en lokal
            kontakt med de lands- delar, som arbetet är avsett att gagna.
            Vi kunna här särskilt nämna arbetet för tillgodoseendet av industriell
            och teknisk hygien, liksom av födoämnes- hygien och livsmedelskontroll,
            vidare arbetet med kontrollen av smittsamma sjukdomar och det
            stora området för skolhygien. Och beträffande under- visningsuppgifterna
            torde det vara ett starkt och välgrundat önskemål, att främst
            utbildningen av de blivande läkarna i hygien och socialhygien,
            men därtill även viss annan undervisning på detta område (t. ex.
            för blivande lärare) lämnas på mera än ett ställe i vårt land.
            Givetvis komma här i främ- sta rummet i betraktande de medicinska
            fakulteterna vid de båda universite- ten, där redan nu — liksom
            vid karolinska institutet — kurser i hygien givas, infogade i
            den allmänna läkarutbildningen. Denna anordning synes oss värd
            att stödjas och ytterligare utvecklas. Vid Uppsala universitet
            finnes redan en ordinarie ämnesrepresentant i professors- ställning
            för ämnet hygien (jämte bakteriologi). För Lunds universitets
            vid- kommande har undervisningen i hygien däremot ännu karaktären
            av ett pro- visorium. Visserligen upptages ämnet allmän hälsovård
            i benämningen på den professur, som omfattar allmän patologi och
            bakteriologi, men denna lärare har haft sin undervisning — och
            har densamma alltjämt — uteslutan- de förlagd till den allmänna
            patologiens och bakteriologiens ämnesområde, vilket helt tager
            hans arbetskrafter i anspråk. Sedan år 1927 har emellertid en
            undervisningskurs i hygien givits av docent i ämnet, från år 1930
            förste stadsläkaren i Malmö. Det kan nämnas, att de medicinska
            studerandena vid Lunds universitet högt uppskattat förmånen att
            därstädes kunna fullgöra denna, för medicine licentiatexamen obligatoriska
            kurs, och dessa kurser hava varit fulltaligt besökta. Men det
            provisoriska i denna kursanordning framträder dels däri, att ingen
            garanti finnes för att docent eller annan kom- petent person står
            till fakultetens förfogande för denna undervisning, dels också
            däri att arvodet till kursgivaren fått utgå genom kursavgifter
            av del- tagarna i kursen och därutöver genom medel ur fakultetens
            docentstipendie- fond, vilken i allt mindre utsträckning haft
            möjlighet att gälda denna summa och för framtiden kan befaras
            bliva helt urståndsatt härtill. Såväl ur dessa synpunkter som
            i betraktande av ifrågavarande ämnes be- tydelse och omfång synes
            det oss synnerligen befogat, att det nuvarande pro- visoriet avlöses
            av en organisation, innebärande att fakulteten för ifråga-
          </p>
          <pb facs="riksdagen-motions-pdf/data/1937/mot_1937__fk__29/mot_1937__fk__29-003.pdf"/>
          <p xml:id="i-14K93vWkobxLT54g6zuwAV">
            Motioner i Första kammaren, Nr 29. 15
          </p>
          <p xml:id="i-4qKCeuxwVJYD52Pb6TVi4L">
            varande undervisningsändamål kommer att förfoga över en ordinarie
            lärare med professors ställning. Medicinska fakulteten i Lund
            har också under ett flertal år föreslagit inrättandet av en professur
            i hygien, och det akademiska konsistoriet har framburit detta
            förslag som riksdagspetitum. Fakulteten har därvid i sin motivering
            framhållit, »att hygienen både som forsknings- och läroämne nu
            är så omfattande, att den fullt kräver en professors hela arbets-
            tid. Endast genom att fullt och helt ägna sig åt sitt ämne torde
            en blivande professor i hygien kunna på ett verkligt auktoritativt
            sätt vägleda de blivande läkarna med hänsyn till så viktiga frågor
            som t. ex. bostadens, ventilationens och belysningens hygien,
            födoämnenas och överhuvud taget näringens hygien, skolhygienen
            i alla dess växlande avdelningar såsom skolhusets, skolbarns-
            ålderns och undervisningens hygien, arbetets hygien, fabrikshygien
            och yrkes- hygien m. m.&gt; Fakulteten har därjämte tilltänkt åläggande
            för professorn i hygien att giva en undervisningskurs i ämnet
            för blivande lärare, såsom fal- let redan är i Uppsala, och fakulteten
            framhåller slutligen, »att en professor i hygien i Lund skulle
            få en synnerligen viktig uppgift att fylla som expert inom det
            sydsvenska kulturområdet för alla dessa ständigt uppdykande hy-
            gieniska frågor, som beröra kampen mot sjukdomarna, såväl människors
            som djurs, arbetet på gynnsamma förhållanden med hänsyn till bostad
            och föda, arbete och undervisning m. m.». s Det framgår av detta
            utdrag ur fakultetens motivering, hur nära fakulte- tens åsikt
            om karaktären och omfattningen av en till Lunds universitet knu-
            ten forskning, undervisning och praktisk verksamhet på hygienens
            område sammanfaller med det förslag till en bredare och med universiteten
            förbun- den socialhygienisk organisation, som vi här ovan antytt.
            Såväl undervis- ningsuppgifterna som de praktiska arbetsuppgifterna
            framträda på enahanda sätt i fakultetens förslag. Givet är också,
            att med dessa arbetsuppgifter för en professor i hygien denne
            måste äga tillbörliga arbetslokaler med tillhö- rande utrustning
            och personal. Därom har fakulteten givit antydan, sär- skilt vid
            sitt besvarande den 23 maj 1931 av remiss angående nybyggnader
            eller utvidgningar inom de närmaste tio åren och motsvarande remiss
            år 1936 angående en femårsplan. Det kan här framhållas, att de
            kostnader, som på detta vis måste medfölja inrättandet av en professur
            i hygien med sam- tidiga praktiska arbetsuppgifter, säkerligen
            komma att mer än väl uppvägas av de besparingar i sjukvård, som
            en förbättrad folkhälsa måste medföra. På anförda grunder få undertecknade
            därför föreslå,
          </p>
          <p xml:id="i-QDxZcFhLZVFXspYEKuytfA">
            att riksdagen ville besluta, att vid Lunds universitet skall
            inrättas en professur i hygien, med vilken skola vara för- enade
            enahanda förmåner och skyldigheter, som följa med övriga professorsbefattningar
            vid universitetet.
          </p>
          <p xml:id="i-JGcWWVm3CWUkh2uEvVBtW">
            Stockholm i januari 1937. Gunnar Myrdal. Elof Hagberth.
          </p>
        </div>
      </div>
    </body>
  </text>
</TEI>
