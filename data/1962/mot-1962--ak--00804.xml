<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__804/mot_1962__ak__804-001.pdf"/>
      <fw xml:id="i-89AtF2WzoA9UrRLPxHsiTX">
        14 Motioner i Andra kammaren, nr 804 år 1962
      </fw>
      <div type="motHeader" xml:id="i-2Eg2MCFmbwJsi5MCctsHXQ">
        <div type="motTitle" xml:id="i-AfYzMXgirFvgkMN82nAFC"/>
        <div type="motSubmissionInfo" xml:id="i-7EzYVqp2HWtBpHgrkUYGVL"/>
      </div>
      <div type="motBody" xml:id="i-VmwzZZxPwcKBj5yQ2wEt4m">
        <div xml:id="i-V4ySzij4idemwn8Fi2CBrM">
          <p xml:id="i-FKMRGoyxoXzvE41ZFpNwjY">
            Nr 804
          </p>
          <p xml:id="i-8f3cQNU1ZjC1z6w9MWm2Q1">
            Av herr Dahlgren m. fl., i anledning av Kungl. Maj:ts proposi-
            tion nr 117, angående inrättande av en statlig sjuk- sköterskeskola
            i Norrköping.
          </p>
          <p xml:id="i-PRFKjdEmKKPh14d1RAnkiA">
            (Lika lydande med motion nr 646 i Första kammaren)
          </p>
          <p xml:id="i-T2VMuwpQa6agn4ubnBFryb">
            I proposition nr 117 föreslås inrättande av ytterligare en statlig
            sjuk- sköterskeskola. Enligt förslaget skall skolan förläggas
            till Norrköping. Den skall ha en årlig intagningskapacitet av
            ca 60 elever och skall påbörja sin verksamhet den 1 juli innevarande
            år. Med hänsyn till den omfattande sjuksköterskebristen får det
            givetvis hälsas med tillfredsställelse att en ökning av utbildningskapaciteten
            kom- mer till stånd. Enligt vår mening kan det framlagda förslaget
            godtagas. Dock bör, såsom remissinstanserna framhållit, uppmärksammas
            att den fö- reslagna personalorganisationen förefaller vara i
            knappaste laget, särskilt med tanke på att verksamheten vid skolan
            skall ha karaktären av försöks- verksamhet. I propositionen framhålles
            att ett antal platser vid skolan om möjligt bör avses för i första
            hand manliga sökande. Vi har ingen erinran häremot utan vill tvärtom
            understryka lämpligheten av att man i större utsträck- ning än
            hittills söker anlita manlig arbetskraft inom kroppssjukvården.
            Det bör emellertid vara möjligt att vidtaga vissa åtgärder i syfte
            att stimu- lera manlig ungdom att genomgå denna utbildning. Enligt
            vår mening bör för manliga sökande inträdesåldern sänkas till
            17 år, så att sökande inom nära tid efter avslutad grundutbildning
            kan påbörja yrkesutbildningen. Det synes vidare nödvändigt att
            uppmärksamma värnpliktstjänstgöringen i sammanhanget. Därvid bör
            beaktas att försvaret har ett betydande bebov av väl utbildad
            vårdpersonal, såväl i fred som i krig. Det bör därför prövas i
            vad mån och på vilket sätt utbildning till sjukskötare ev. kan
            inräknas i militär utbildning eller tillgodoräknas vid sådan utbildning.
            Det bör lika- ledes prövas om ett uppskov med den första militärtjänstgöringen
            kan an- ses erforderlig och om tjänstgöringen kan ordnas på samma
            sätt som nu gäller för bl. a. läkare. Dessa spörsmål torde böra
            prövas i samråd med för- svarsledningen. I propositionen erinras
            om de olika åtgärder som vidtagits i syfte att främja rekryteringen
            av sjuksköterskor och även för att på annat sätt av- hjälpa bristen
            på sjuksköterskor. Det framhålles även att dessa åtgärder hittills
            varit otillräckliga och att bl. a. en översyn av sjuksköterskeutbild-
            ningen bör komma till stånd.
          </p>
          <pb facs="riksdagen-motions-pdf/data/1962/mot_1962__ak__804/mot_1962__ak__804-002.pdf"/>
          <fw xml:id="i-DdiVHwWJj3PN9qeNG7GHL4">
            Motioner i Andra kammaren, nr 804 år 1962 15
          </fw>
          <p xml:id="i-CUvZD5up3fR3EBuScR5fpX">
            Enligt vår mening bör, möjligen i samband med den nämnda översynen,
            även utredas det framtida faktiska behovet av sjuksköterskor.
            Under senare år har antalet utbildningsplatser i främst kommunal
            regi ökats betydligt. Sålunda utexaminerades år 1961 1512 sjuksköterskor,
            men det intagna antalet år 1960 var 1870. Antalet elever som påbörjat
            sin utbildning 1961 är ännu inte exakt känt men torde få beräknas
            till ca 2 000. Då man brukar räkna med att ca 10 procent av eleverna
            avgår före avslutad utbildning kan man på grundval av dessa uppgifter
            beräkna att antalet utexaminerade sjuk- sköterskor 1962 kommer
            att uppgå till ca 1700 och 1963 till ca 1 800. Här- till bör nämnas
            att ytterligare två kommunala sjuksköterskeskolor torde påbörja
            sin verksamhet hösten 1962. I vad mån denna utbildningskapacitet
            kan anses tillräcklig på sikt finns det inga tillförlitliga uppgifter
            om. Enligt vår mening är detta en brist, som försvårar sjuksköterskefrågans
            lösning. En utredning eller inventering av behovet av sjuksköterskor
            bör snarast komma till stånd. Den bör där- efter fullföljas genom
            fortlöpande prognoser. Flertalet vårdområden befin- ner sig i
            en genomgripande utveckling. Häri ingår både en utbyggnad av vårdkapaciteten
            och en omfördelning av arbetsuppgifterna mellan olika per- sonalkategorier.
            Båda dessa omständigheter är av stor betydelse för beho- vet av
            sjuksköterskor. även angelägenheten av en tidsenligare arbetstid
            och goda tjänstgöringsförhållanden för sjuksköterskorna påverkar
            behovet och möjligheterna att tillgodose detsamma. Angelägenheten
            av så säkra grunder som möjligt för bedömningen av det framtida
            behovet av sjuksköterskor är enligt vår mening uppenbar. Med hänvisning
            till det ovan anförda hemställes, att riksdagen vid sin behandling
            av proposition nr 117 i skrivelse till Kungl. Maj:t måtte anhålla,
            att frågan om manliga sjukskötares militärtjänstgöring måtte prövas
            i samråd med försvarsledningen, samt att kartläggning av det förväntade
            behovet av sjukskö- terskor snarast måtte vidtagas samt därpå
            fullföljas genom prognoser rörande sjuksköterskebehovets utveckling.
          </p>
          <p xml:id="i-6KyiswRGydy53ZYu4rGqvD" type="date">
            Stockholm den 3 april 1962
          </p>
          <p xml:id="i-LuSecafXWiKpF53Sqzc7gf">
            Anders Dahlgren David Gomér Lennart Mattsson
          </p>
          <p xml:id="i-35iGvyYVKTduMWVqzBRW3o">
            Stockholm 1962. Isaac Marcus Boktryckeri Aktiebolag 620508
          </p>
        </div>
      </div>
    </body>
  </text>
</TEI>
