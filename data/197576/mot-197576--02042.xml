<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--02042">
  <teiHeader>
    <fileDesc>
      <titleStmt>
        <title>om den ekonomiska politiken</title>
        <author>av herrar Fälldin och Ahlmark </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om den ekonomiska politiken</title>
          <idno type="rdwebb">FZ022042</idno>
          <rs type="number">2042</rs>
          <ref type="dokument_url_text">http://data.riksdagen.se/dokument/FZ022042/text</ref>
          <ref type="dokument_url_html">http://data.riksdagen.se/dokument/FZ022042</ref>
          <ref type="dokumentstatus_url_xml">http://data.riksdagen.se/dokumentstatus/FZ022042</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8aNTXCV4f9MdU7Dz15ZXyB</idno>
            <name>PER AHLMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XRLSAwH7tt5cCsNwsDuqCZ" type="signed"/>
        <correspContext corresp="i-XRLSAwH7tt5cCsNwsDuqCZ">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-8aNTXCV4f9MdU7Dz15ZXyB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__2042/mot_197576__2042-001.pdf"/>
      <fw xml:id="i-GgySBjRzCXTfjTBudWDgFb">
        Mot. 1975/76:2042 2
      </fw>
      <div type="motHeader" xml:id="i-gFuBeGLijnNULMhjXCvEP">
        <div type="motTitle" xml:id="i-WkpyV9dXSwnTfMZxawYA4f"/>
        <div type="motSubmissionInfo" xml:id="i-XuiPXSxXruixG49YT3Hx9H"/>
      </div>
      <div type="motBody" xml:id="i-FbKtkBEX66CcikyAVjmt6Q">
        <div xml:id="i-NZTtZ5cXB91SBtjsyaNAtG">
          <p xml:id="i-8mhBsra82R6kKCn45x4P37">
            Mot. 1975/76
          </p>
          <p xml:id="i-VheLf7559jhgEToZBPfcZE">
            2042-2046 Motion
          </p>
          <p xml:id="i-Wd5C9R3qZuWiw8HH6FSpSb">
            1975/76: 2042
          </p>
          <p xml:id="i-C24tUV4VJwKXLGxb9DtVU4">
            av herrar Fälldin och Ahlmark om den ekonomiska politiken
          </p>
          <p xml:id="i-3wiqZz6CdfFLVUqmh7aeKs">
            Sammanfattning
          </p>
          <p xml:id="i-9VdbQhmKFGpnBBBYwEfNq2">
            Den ekonomiska politiken måste under 1976 ha en försiktigt expansiv
            inriktning för att motverka tendenserna till ökad arbetslöshet.
            Hänsyn måste samtidigt tas till underskottet i utrikesaffärerna
            och den starka inflationen. Det innebär att åtgärder för att stimulera
            investeringarna i industri och övrigt näringsliv måste ges företräde.
            I finansplanen förutses en ökning av industrins investeringar
            under 1976 med 1 procent. Det är klart otillräckligt. Långtidsutredningen
            har beräknat att industrins investeringar måste öka med i genomsnitt
            5a6 procent under resten av 1970-talet, om det skall gå att nå
            balans i utrikesbetalningarna under den närmaste femårsperioden.
            Det är mot den bakgrunden anmärk- ningsvärt att regeringen anser
            sig nöjd med en investeringsökning på bara 1 procent. För att
            stimulera investeringsverksamheten nu när kapacitetsutnyttjandet
            i näringslivet är lågt föreslås i motionen bl. a. att det gällande
            extra avdraget för investeringar i maskiner och inventarier skall
            höjas från 10 till 20 procent och att ett motsvarande avdrag skall
            införas för investeringar i byggnader med 10 procent. Företag
            som inte kan utnyttja dessa avdrag skall på samma sätt som hittills
            ha möjlighet att få ett motsvarande bidrag (8 resp. 4 procent
            av nedlagda kostnader). De förhöjda avdragen och bidragen skall
            i första hand gälla under 1976. För att förbättra tillgången på
            riskvilligt kapital har regeringen föreslagit att fjärde AP-fonden
            skall tillföras ytterligare 500 milj. kr. för aktieköp. Centerpartiet
            och folkpartiet godtar förslaget med villkor att de mindre fö-
            retagens tillgång till lån och riskvilligt kapital samtidigt förbättras.
            Detta bör ske bl. a. genom att AP-fonderna tillför Industrikredit,
            Företagskredit och andra s. k. mellanhandsinstitut medel, så att
            den nuvarande lånekön elimineras och instituten i fortsättningen
            får en årlig utlåningskapacitet på minst I miljard kronor. Anslaget
            till statens hantverks- och industrilånefond, som förser företagareföreningarna
            med lånemedel, bör vidare höjas till 150 milj. kr. för nästa budgetår.
            Det maximala lånebeloppet för varje enskilt lån föreslås samtidigt
            höjt från 200 000 kr. till 500 000 kr. Ett ytterligare villkor
            bör vara att fjärde AP-fondens aktieköp fortsättningsvis inte
            leder
          </p>
          <p xml:id="i-Y8fixtKw73vRKCBwoXcoZY">
            till att fonden äger aktier för mer än 5 procent av rösträtten
            i något företag. Den privata konsumtionen håller sig fortfarande
            väl uppe bl. a. som följd
          </p>
          <p xml:id="i-GikPtqqeVMzyk1rJthwuhy">
            av den nya sänkning av statsskatten som trädde i kraft vid nyår
            och barn-
          </p>
          <p xml:id="i-E3V6GmbBNRT7ATAbAchpjs">
            1 Riksdagen 19751/76. 3 saml. Nr 2042-2046
          </p>
          <pb facs="riksdagen-motions-pdf/data/197576/mot_197576__2042/mot_197576__2042-002.pdf"/>
          <p xml:id="i-KGfDSo9VtY7dBaypWDcvc5">
            bidragshöjningen i höstas. Några ytterligare konsumtionsstimulerande
            in- satser är därför f.n. inte behövliga. Det är angeläget att
            kommuner och landsting kan upprätthålla och helst utvidga sin
            verksamhet i ett läge där det finns tendenser till ökad arbets-
            löshet. Detta måste beaktas när regeringen och kommunförbunden
            inom kort möts för s. k. kontrollstationsöverläggningar om kommunalskatterna.
          </p>
          <p xml:id="i-5Ps9ZZSYxJQTQHpiCVejCJ">
            Konjunkturläget Den internationella utvecklingen
          </p>
          <p xml:id="i-DdNsJE14h7h9nQqaCaAZE5">
            De uppgifter om den ekonomiska utvecklingen under 1975 som läggs
            fram i finansplanen dokumenterar på nytt hur den svenska regeringen
            fort- löpande underskattat såväl djupet som varaktigheten i den
            internationella konjunkturavmattningen. De högt ställda förväntningarna
            i början av året på en omläggning av den ekonomiska politiken
            i expansiv riktning i de stora industriländerna infriades endast
            delvis. När stimulansåtgärder så små- ningom sattes in blev dessa
            inte heller så verkningsfulla som man hade väntat sig. Det saknades
            därmed länge drivkrafter för en allmän internationell upp- gång.
            Först under den allra senaste tiden har vissa tendenser till ett
            omslag gjort sig gällande i några av de stora industriländerna.
            Uppgångstendenserna är mest märkbara i USA och Japan. I större
            europeiska länder som England och Västtyskland, vilka påverkar
            den svenska ekonomin mest, är denna utveckling ännu inte lika
            påtaglig. Botten i konjunktursvackan tycks dock vara nådd även
            i dessa länder. De mindre industriländerna i Västeuropa ligger
            i likhet med Sverige genomgående något senare i konjunkturcykeln
            än de stora länderna. För Europa som helhet är det därför ännu
            för tidigt att tala om någon mera påtaglig återhämtning.
          </p>
          <p xml:id="i-BzDuskunHa36ETzFdPojZa">
            Utvecklingen i Sverige under 1975
          </p>
          <p xml:id="i-38EsKebxQCUAjTeLUmVmpX">
            För svenskt vidkommande har den internationella lågkonjunkturen
            i för- sta hand fått verkningar på exporten. Ännu i den reviderade
            finansplanen förra året räknade regeringen med en mindre ökning
            i exporten under 1975. De nu föreliggande beräkningarna visar
            i stället en nedgång på över 8 procent. Det svenska exportbortfallet
            är större än vad som motsvarar nedgången i världshandeln. Det
            innebär att viktiga marknadsandelar gått förlorade. Delvis har
            detta sin förklaring i den svenska exportens sammansättning. Konjunktursvängningarna
            är normalt mycket kraftiga när det gäller typiska svenska handelsvaror,
            såsom massa, stål och malm. Till stor del måste emellertid den
            försämrade exportsituationen hänföras till den ogynnsamma kostnadsutvecklingen
            jämfört med de viktigaste konkurrentländerna. Inom landet har
            efterfrågan fortsatt att ligga på en relativt hög nivå. In-
          </p>
          <pb facs="riksdagen-motions-pdf/data/197576/mot_197576__2042/mot_197576__2042-003.pdf"/>
          <fw xml:id="i-2JK7qqe6yKMjJyKccWAxDQ">
            Mot. 1975/76:2042 3
          </fw>
          <p xml:id="i-PNujTez3Zq743yFyr5KyQt">
            vesteringsbenägenheten har efter hand mattats. Detta resulterade
            i en ned- gång i de samlade fasta investeringarna 1975 på inte
            mindre än 4 procent. Nedgången har på samma sätt som året före
            varit störst beträffande bo- stadsinvesteringar och kommunala
            investeringar. Men även inom vissa delar av näringslivet noteras
            minskningar. Industriinvesteringarna har hållit sig relativt väl
            uppe, bl. a. tack vare de olika stimulansåtgärder som successivt
            satts in. Även investeringarna inom industrin blev emellertid
            åtskilligt lägre än de uppskattningar som regeringen gjorde i
            början av året. Den privata konsumtionen har stimulerats av de
            stora löneökningarna och av de åtgärder som i övrigt satts in
            för att tillförsäkra löntagare och andra grupper en realinkomstökning.
            I detta sammanhang bör i första hand nämnas sänkningen av statsskatten
            i början av 1975 och de samtidigt genom- förda förbättringarna
            för folkpensionärerna. Efter hand har dock dessa in- komstökningar
            i viss utsträckning urholkats av den starka inflationen.
          </p>
          <p xml:id="i-VV5S6bqatYF5fZd5qF2LGy">
            Konjunkturutsikterna för 1976
          </p>
          <p xml:id="i-R7vZvSXkPFKVn3iBkGg7Gw">
            Den privata efterfrågan kan även i fortsättningen väntas komma
            att ligga på en relativt hög nivå. Till detta medverkar de höjda
            barnbidragen och den nya justering av den statliga beskattningen
            som trädde i kraft vid års- skiftet samt att årets lönehöjningar
            betalas ut redan från årets början. Den fortsatta ekonomiska utvecklingen
            i vårt land kommer emellertid i första hand att vara avhängig
            av hur exporten utvecklar sig. Regeringen hyser i detta avseende
            relativt stor optimism och räknar i finansplanen med en uppgång
            på 6,5 procent under 1976. Den förutses dock inte sättas in i
            någon större utsträckning förrän under andra halvåret. Mot detta
            bör bl. a. ställas de mera pessimistiska bedömningar av styrkan
            i den internationella uppgången som gjorts både här hemma och
            i utlandet. Allmänt gäller att näringslivet i våra viktigaste
            avnämarländer för närvarande dels arbetar med mycket lågt kapacitetsutnyttjande,
            dels byggt upp ansenliga lager. En uppgång i den ekonomiska aktiviteten
            i dessa länder kommer därför sannolikt inte att resultera i en
            lika stark ökning i efterfrågan på utlandsvaror. Möjligheterna
            till en mera betydande svensk exportökning torde i första hand
            ligga i att de stora länderna på kontinenten kan vända sin sedan
            konjunkturbakslagets början mycket negativa utveckling i fråga
            om industriinvesteringar och bostadsbyggande i positiv riktning.
            Vid bedömningen av utvecklingen i Sverige under 1976 måste hänsyn
            också tas till den starka lageruppbyggnad som ägt rum under 1974
            och I 1975. Enbart under 1975 uppgick lagerökningen till 10,4
            miljarder kronor, vilket motsvarar hela den svenska exporten under
            drygt 1 1/2 månad. En uppgång i exporten ger alltså inte omedelbart
            utslag i ökad produktion och växande efterfrågan på arbetskraft.
            Sammantagna talar dessa förhållanden för att en vändning till
            det bättre när det gäller exporten kan dröja längre än vad regeringen
            väntar sig. Skulle
          </p>
          <p xml:id="i-2fv9G7RLnhgoAqD6B5chAY">
            1" Riksdagen 1975176. 3 saml. Nr 2042-2046
          </p>
          <p xml:id="i-ERNN7b3Ftr27JDN3kuCcFR">
            fr Re ng a SR IA Sgt Ag nga ala a re Fn Ar rd RR Deer te I DR
            En SON TA ae
          </p>
          <pb facs="riksdagen-motions-pdf/data/197576/mot_197576__2042/mot_197576__2042-004.pdf"/>
          <fw xml:id="i-77b3fkRAefxu8At5wTUMW3">
            Mot. 1975/76:2042 4
          </fw>
          <p xml:id="i-XCiWFHu6HCzS5swvGuce7i">
            detta inträffa, kommer det utan tvekan att leda till påfrestningar
            på den svenska ekonomin. Framför allt är riskerna överhängande
            för en snabb ök- ning av arbetslösheten. Sysselsättningsutvecklingen
            har hittills påverkats positivt inte bara av de statliga stimulansåtgärderna
            utan också av att fö- retagen uppenbarligen blivit betydligt mera
            obenägna än tidigare att minska sin personal, om man förväntar
            sig att nedgången i verksamheten skall bli tillfällig. Åmanlagarna
            spelar i detta sammanhang också en viktig roll. Företagens uthållighet
            när det gäller sysselsättningen kan emellertid snabbt svikta,
            om den allmänna uppgången i efterfrågan på varor och tjänster
            dröjer längre än vad regeringen för närvarande förutser. Arbetsmarknadsläget
            skulle då snabbt kunna försämras. Inte minst måste man i en sådan
            situation räkna med ökad öppen arbetslöshet vid sidan av den redan
            stora arbetslösheten bland ungdomar och kvinnor, som söker sig
            ut på arbetsmarknaden för första gången. Ett tecken på detta är
            att antalet varsel nu ökar starkt. För hela 1975 uppgick dessa
            till omkring 24 000 mot 14 000 året före. Beredskapen måste därför
            hållas hög för att man i en sådan situation snabbt skall kunna
            sätta in tillräckliga sysselsättnings- främjande åtgärder.
          </p>
          <p xml:id="i-SKPSE2gPc8VwLVh9ibTbwS">
            Den ekonomiska politiken Sysselsättningspolitiken
          </p>
          <p xml:id="i-FVUbfNZWztgVTk2i5v5C4L">
            Den ekonomiska politiken var under 1975 relativt framgångsrik
            när det gäller sysselsättningen. Antalet personer i arbete ökade
            i likhet med året innan med omkring 90 000. Någon markant ökning
            av den öppna arbets- lösheten uppträdde inte heller trots att
            industrin mot slutet av året började efterfråga mindre arbetskraft.
            Detta ledde dock till ytterligare påfrestningar i fråga om den
            redan tidigare mycket svåra arbetslöshetssituationen för ung-
            dom. Även arbetslösheten bland kvinnor ökade. Riksdag och regering
            utarbetade redan i början av 1975 på initiativ av centern coh
            folkpartiet en konjunkturpolitisk beredskapsplan. Sysselsätt-
            ningspolitiken har under resten av året i stor utsträckning följt
            denna plan. Vid några tillfällen har oppositionspartierna ställt
            krav på och genomdrivit något mer omfattande stimulansåtgärder
            än vad regeringen varit beredd till. Bland dessa åtgärder kan
            nämnas tidigareläggningen till den 1 oktober 1975 av den planerade
            barnbidragshöjningen och sänkningen av den all- männa arbetsgivaravgiften
            inom inre stödområdet.
          </p>
          <p xml:id="i-BdpgRaS2di16PiQyY1aoBm">
            Sysselsättningsstimulerande åtgärder under 1976
          </p>
          <p xml:id="i-7EH66ScURTbA35xVhAoaon">
            För att möta tendenserna till ökad arbetslöshet under de närmaste
            må- naderna föreslås i budgetpropositionen — utöver de särskilda
            investerings- främjande insatserna — vissa selektiva sysselsättningsfrämjande
            åtgärder. De
          </p>
          <pb facs="riksdagen-motions-pdf/data/197576/mot_197576__2042/mot_197576__2042-005.pdf"/>
          <fw xml:id="i-51pFqEtFwcgBW2PCEk2T1g">
            Mot. 1975/76:2042 3
          </fw>
          <p xml:id="i-8F3snH4G8sBnrKDPnaDvrG">
            kan karakteriseras som en utvidgning av det s. k. sysselsättningspaket
            som sattes in i höstas. De åtgärder som i detta sammanhang är
            aktueila är bl. a. en förlängning av lagerstödet, tidigareläggning
            av vissa statliga och kom- munala byggnadsarbeten samt en förlängning
            av företagens rätt att fritt utnyttja sina investeringsfonder
            till innevarande års slut. Sammantaget mot- svarar dessa åtgärder
            en ekonomisk insats på ca 700 milj. kr., dvs. omkring en tredjedel
            av höstens stimulanspaket. Med hänsyn till att arbetslösheten
            kan bli större än vad som förutses i finansplanen skulle en utvidgning
            av dessa insatser kunna vara motiverad. Vi avstår dock från att
            nu föra fram några sådana förslag, bl. a med hänsyn till de ytterligare
            investeringsfrämjande insatser som vi föreslår i det följande.
            Samtidigt vill vi understryka angelägenheten av att kunna sätta
            in ytterligare snabbverkande åtgärder, om arbetslösheten visar
            tendenser att öka. Detta kan bl. a. ske inom ramen för den finansfullmakt
            som riksdagen har lämnat regeringen. Till det som i första hand
            bör övervägas i en sådan situation hör enligt vår uppfattning
            en ökning av det direkta sysselsättnings- och utbildningsstödet.
            Den utvidgning av finansfullmaktens användningsområde som föreslås
            i budgetpropositionen kan enligt vår uppfattning godtas i nuvarande
            bud- getläge. Därmed blir det möjligt att utnyttja finansfullmakten
            för snabba stimulansinsatser även inom näringslivet och bostadssektorn.
            Finansfull- makten får således ses som ett uttryck för den höga
            sysselsättningsberedskap som alltjämt bör råda.
          </p>
          <p xml:id="i-2LmJw85wk1wdP4Ho4fkB1S">
            Investeringspolitiken
          </p>
          <p xml:id="i-PmwKgcNwScLQwTnYXcuLhq">
            Den konjunkturpolitiska beredskapsplanen utformades med sikte
            på att ge förtur för näringslivets investeringar. De stimulansåtgärder
            som successivt satts in har också haft den inriktningen. Det instrument
            som utnyttjats längst är stödet till produktion på lager. Bland
            övriga investeringsstödjande åtgärder kan nämnas ökade anslag
            för energibesparande investeringar i bo- städer och näringsliv
            samt ett särskilt investeringsavdrag på investeringar i maskiner
            i näringslivet. Vi anser det särskilt värdefullt att investerings-
            avdraget den här gången har kompletterats med möjligheter till
            bidrag för sådana företag som inte har möjligheter att utnyttja
            skatteavdrag. Företagen har också i mycket stor utsträckning utnyttjat
            möjligheterna att använda sina investeringsfonder. De större företag
            som har särskilda investerings- fonder och arbetsmiljöfonder har
            likaså fått ta dessa i anspråk i mycket hög utsträckning. En betydelsefull
            faktor har vidare varit att de finans- politiska åtgärderna stötts
            av kreditpolitiska åtgärder med samma inriktning. Tyngdpunkten
            i den ekonomiska politiken måste enligt vår uppfattning även i
            fortsättningen läggas på att främja investeringarna i industri
            och övrigt näringsliv. De stimulansåtgärder som hittills satts
            in har inte kunnat hindra vissa tendenser till senareläggning
            av redan beslutade investeringar.
          </p>
          <pb facs="riksdagen-motions-pdf/data/197576/mot_197576__2042/mot_197576__2042-006.pdf"/>
          <fw xml:id="i-PRv9MewCTRTJNugaNVppZx">
            Mot. 1975/76:2042 6
          </fw>
          <p xml:id="i-QLbNY5gd1Y4dAs1yzbEjAT">
            Om den väntade omsvängningen i exporten skulle dröja måste man
            räkna med att dessa tendenser kommer att förstärkas. Utöver den
            nedgång i investeringsbenägenheten som brukar göra sig gäl- lande
            när avsättningsmöjligheterna blir osäkrare måste man räkna med
            väx- ande svårigheter för många företag när det gäller att finansiera
            nya inves- teringar, inklusive fortsatt produktion på lager. Stora
            mängder kapital är redan bundna i existerande stora lager. Möjligheterna
            att utnyttja de olika investeringsfonderna uttöms givetvis också
            efter hand. Den betydligt lägre vinstnivå som väntas 1976 innebär
            vidare att företagen inte själva genererar kapital i samma utsträckning
            som tidigare. Inte bara tillförseln av lånekapital utan också
            av riskvilligt kapital blir i en sådan situation allt viktigare,
            särskilt som inflationen i många fall bidrar till att urholka
            det synliga egna kapitalet. Svårigheter kan i en sådan situation
            uppstå för många företag att låna mera på grund av att basen i
            form av eget kapital blir för liten. Om inte annat, finns det
            på sina håll ett psykologiskt motstånd mot att investera, expandera
            och låna, om detta sker på bekostnad av företagets soliditet.
            Denna utveckling är bäst dokumenterad när det gäller de stora
            börs- noterade företagen, där ett stort behov av nyemissioner
            också gör sig gäl- lande. Men det finns ingen anledning att anta
            att förhållandena skulle vara annorlunda inom den mindre företagsamheten.
            De åtgärder som stats- makterna nu måste vidta för att underlätta
            företagens kapitalanskaffning, med riskvilligt kapital och lånekapital,
            får därför inte begränsas till de allra största företagen. Det
            är också viktigt att betrakta kapitalmarknaden som en helhet.
            Kom- mande beslut om så stora kapitalinsatser i de statliga företagen
            som för- utskickas i budgetpropositionen kan annars lätt leda
            till att man intecknar eller låser så stor del av kapitalmarknaden
            att mindre företag kommer att få ännu större svårigheter än hittills
            att klara sin kapitalanskaffning.
          </p>
          <p xml:id="i-KRV17AgxwroJ8S1A1MXPHc">
            Underskottet i bytesbalansen
          </p>
          <p xml:id="i-Ltss4vPDnN1ZSXUxxMbieS">
            Investeringspolitiken syftar på längre sikt till att åstadkomma
            balans i utrikesbetalningarna. Vi delar den uppfattning som kommer
            till uttryck i finansplanen att målsättningen bör vara att söka
            eliminera det strukturella underskottet under den närmaste femårsperioden.
            Denna målsättning får dock inte innebära att andra ekonomisk-politiska
            mål, främst den fulla sys- selsättningen, får stå tillbaka. Statsmakterna
            får med andra ord inte känna sig så bundna av att balansmålet
            skall vara uppnått vid en viss tidpunkt att inte en anpassning
            kan ske till den faktiska konjunkturutvecklingen. Balansen i utrikesbetalningarna
            kan återställas antingen genom att hålla tillbaka efterfrågan
            för att därmed minska importen eller genom att bygga ut produktionskapaciteten
            i syfte att möjliggöra ökad export. Den första vägen skulle ofelbart
            leda till arbetslöshet och standardsänkning och kan därför inte
            vara ett alternativ. Den enda vägen är följaktligen en mycket
          </p>
          <pb facs="riksdagen-motions-pdf/data/197576/mot_197576__2042/mot_197576__2042-007.pdf"/>
          <fw xml:id="i-8DN1qPA5EcmsS3TWpgMV8N">
            Mot. 1975/76:2042 7
          </fw>
          <p xml:id="i-CfvG78P7YGdYE3XuVbNJ5e">
            markerad satsning på investeringar som vidgar produktionskapaciteten
            och stärker näringslivets konkurrensförmåga. För att uppnå utrikesbalans
            1980 har långtidsutredningen i sitt nyligen publicerade betänkande
            angett en årlig ökning av industrins investeringar med mellan
            5 och 6 procent som en nödvändig förutsättning. Vi noterar med
            tillfredsställelse att det också är regeringens avsikt att söka
            lösa bytesbalansproblemet genom en expansiv ekonomisk politik,
            som syftar till ökad export. Det innebär, konstateras i finansplanen,
            ”att vi måste kontinuerligt bygga ut vår produktionskapacitet,
            dvs. i snabb takt öka in- vesteringarna. Endast genom en kraftigt
            utbyggd produktionskapacitet inom varuproduktionen och fortsatt
            hävdad konkurrenskraft i vår industri torde det vara möjligt att
            kombinera ett återställande av underskottet i bytes- balansen
            med det centrala målet om full sysselsättning”, heter det vidare.
            Det är mot denna bakgrund allvarligt, att industrins investeringar
            under 1976 beräknas stiga endast med 1 procent. Med så låg ökningstakt
            kommer den politik som regeringen säger sig förorda för att nå
            balans i utrikes- betalningarna att misslyckas på den avgörande
            punkten. Under 1975 ökade industrins investeringar med 4,5 procent.
            Det är i och för sig en tillfredsställande ökningstakt men bör
            jämföras med rege- ringens prognos i finansplanen förra året.
            Då förutsågs industrins inves- teringar öka med hela 10 procent.
            Denna siffra var möjligen mera ett uttryck för en målsättning
            än en realistisk prognos. Det är mot den bakgrunden ändå anmärkningsvärt
            att regeringen nu är så till freds med investerings- utvecklingen
            under 1975 att man tycker att en i stort sett oförändrad volym
            under 1976 är tillräcklig. Denna passivitet kan vi för vår del
            inte acceptera.
          </p>
          <p xml:id="i-PSXo4nQnDNiVXUH5MSzxiJ">
            Investeringsfrämjande åtgärder under 1976
          </p>
          <p xml:id="i-FWdsRgLXUkbFCZQcvTVGMM">
            Riksdagen beslutade redan under förra året att stimulera företagens
            in- vesteringar med olika medel. De olika investeringsfonderna
            öppnades för fri disposition. Lån och bidrag för ökad lageruppbyggnad
            infördes, och fö- retagen medgavs rätt att göra ett 10-procentigt
            avdrag för maskininves- teringar. Regeringen föreslår nu att dessa
            olika stödformer utsträcks att gälla för hela 1976. Härutöver
            föreslår regeringen i syfte att öka tillgången på riskvilligt
            kapital att den fjärde AP-fonden tillförs ytterligare 500 milj.
            kr., att AB Statsföretag tillförs 1 500 milj. kr. i ökat aktiekapital
            samt att medel reserveras för statligt stöd till varvsindustrin
            och för investeringar i Stål- verk 80. De senare frågorna kommer
            att redovisas för riksdagen i separata propositioner senare under
            året. Vi får då ta ställning till det berättigade i de nu summariskt
            redovisade förslagen, vilka dock antyder en påfallande ensidighet
            i inriktningen av näringspolitiken. Både för att kunna förverkliga
            målet om balans i utrikesbetalningarna och för att hävda sysselsättningen
            är det nödvändigt att sätta målet för investeringsverksamheten
            inom industrin högre än vad regeringen gör. En
          </p>
          <pb facs="riksdagen-motions-pdf/data/197576/mot_197576__2042/mot_197576__2042-008.pdf"/>
          <fw xml:id="i-KTXdA1Ji6FxtB2MZr1iNR6">
            Mot. 1975/76:2042 8
          </fw>
          <p xml:id="i-VPibP1oQ9dA4czeTfYXniG">
            årlig ökningstakt av minst förra årets storleksordning är, som
            påpekats, enligt LU nödvändig för att nå balans i utrikesbetalningarna
            under den närmaste femårsperioden. Vi föreslår mot denna bakgrund
            att ytterligare åtgärder sätts in för att stimulera industrins
            investeringar. De åtgärder regeringen föreslår för att upprätthålla
            industrins investeringar är inriktade mot de stora företagen och
            mot statens egna företag. De små och medelstora företagen ges
            däremot ingen motsvarande stimulans. Det är anmärkningsvärt att
            regeringen återigen bortser från de många mindre företagens roll
            i den svenska ekonomin. Nästan var fjärde sysselsatt arbetar i
            dessa företag. Det är därför mycket viktigt, både för den totala
            produktionskapaciteten och för sysselsättningen, att också dessa
            företag ges rimliga chanser till expansion och konsolidering.
            Den ytterligare investeringsstimulans vi föreslår är därför så
            utformad, att åtgärderna också kommer de mindre företagen till
            del.
          </p>
          <p xml:id="i-2G7Jp3zVwLyLkAFPBcnjzM">
            Investeringsavdrag och bidrag
          </p>
          <p xml:id="i-46HjVtKxYKFhHJwc8jwVPU">
            För närvarande har företag som investerar möjlighet att ta i
            anspråk obe- skattade medel i de olika investeringsfonderna samt
            att göra ett extra skat- teavdrag med 10 procent av värdet av
            investeringar i maskiner. Dessa möj- ligheter har följaktligen
            ett värde bara om företaget i fråga har medel in- nestående i
            investeringsfonderna eller förutser vinster av en sådan storlek
            att skatteeffekten av ett tioprocentigt investeringsavdrag påverkar
            inves- teringens lönsamhet och förläggning i tiden. De företag
            som inte kan utnyttja avdraget kan få ett bidrag på 4 procent
            av investeringskostnaden. Det är med hänsyn till den starkt försämrade
            lönsamheten i många bran- scher sannolikt att denna stimulans
            är otillräcklig. I den förra konjunk- tursvackan infördes dels
            ett investeringsavdrag på byggnader på 10 procent, dels ett avdrag
            för maskininvesteringar på 30 procent. Dessa avdragsmöj- ligheter
            bidrog verksamt till en uppgång av industrins investeringar under
            1974 med nära 11 procent. Med hänsyn till den vikt en fortsatt
            snabb uppgång i industrins inves- teringar måste ha i den ekonomiska
            politiken är en kraftig investerings- stimulans motiverad också
            i den konjunktursvacka i vilken vi nu befinner oss. Det är angeläget
            att snabbt expandera investeringsverksamheten när kapacitetsutnyttjandet
            är lågt. Vi föreslår därför att investeringsavdraget för maskiner
            och inventarier höjs till 20 procent och att ett motsvarande avdrag
            på 10 procent införs för byggnadsinvesteringar. Till det nuvarande
            avdraget är som framgått kopplat ett investeringsbidrag som får
            utnyttjas av företag som inte kan tillgodogöra sig avdragsmöjlig-
            heten. Vi föreslår att bidragen räknas upp så att relationerna
            blir oförändrade. Det innebär att till avdraget på 20 procent
            för maskiner och inventarier kopplas ett investeringsbidrag på
            8 procent och till investeringsavdraget för
          </p>
          <pb facs="riksdagen-motions-pdf/data/197576/mot_197576__2042/mot_197576__2042-009.pdf"/>
          <fw xml:id="i-6Q1PuN4UKSurbxuXUAKjmh">
            Mot. 1975/76:2042 9
          </fw>
          <p xml:id="i-KZRghPobcCPbPZodCdjRgm">
            byggnader ett bidrag på 4 procent. Det nuvarande maximibeloppet
            för bi- draget bör höjas i motsvarande grad. Rätten till de höjda
            avdragen och bidragen bör träda i kraft snarast möjligt efter
            riksdagens beslut och avse leveranser och byggnadsarbeten som
            i hu- vudsak fullgörs under 1976. Riksdagen får under hösten 1976
            ta ställning till behovet av eventuell förlängning av investeringsstimulanserna.
            För att i än högre grad förstärka viljan att tidigarelägga investeringar
            bör avdra- gen/bidragen kunna följas av en investeringsavgift,
            om en senare högkon- junktur når en sådan nivå att efterfrågan
            på investeringsvaror hotar att driva på inflationen. Värdet av
            att nu verkställa investeringarna jämfört med att avvakta blir
            med ett sådant uttalande mera markerat.
          </p>
          <p xml:id="i-NkutbcQJc7JNQngmxjAdKw">
            Tillskott till fjärde AP-fonden
          </p>
          <p xml:id="i-L2NSiuLDU96HGRi5bYMdiR">
            I syfte att öka företagens tillgång på riskvilligt kapital och
            därmed stimulera investeringsverksamheten föreslår regeringen
            att fjärde AP-fonden skall ges ökade möjligheter att köpa aktier.
            Fonden föreslås få disponera ytterligare 500 milj. kr. av de gemensamma
            fondmedlen för sådana placeringar. Centern och folkpartiet biträder
            förslaget på villkor att de mindre företagens tillgång till lån
            och riskvilligt kapital samtidigt förbättras. Ett villkor för
            tillskottet bör också vara att aktieköpen fortsättningsvis inte
            leder till att fonden äger mer än 5 procent av något företags
            aktiekapital. Vi har tidigare påtalat det anmärkningsvärda i att
            regeringens politik så ensidigt gynnar de stora företagen. Vi
            är väl medvetna om att också de stora företagens villkor måste
            förbättras om den avsedda förstärkningen av exportkapaciteten
            skall åstadkommas. Det förutsätter både att företagens låneanspråk
            prioriteras på kapitalmarknaden och att företagens tillgång till
            eget riskvilligt kapital förbättras. Fjärde AP-fondens aktieköp
            kan i det sam- manhanget ha en positiv effekt på investeringsverksamheten.
            En svaghet med fjärde AP-fondens aktieköp är att det kapitaltillskott
            som därmed tillförs näringslivet endast tillfaller de större företagen.
            Utvidgningen av fondens aktieköp bör därför kompletteras med motsvarande
            förbättrade villkor för de mindre företagen. Vi föreslår att det
            sker genom att första, andra och tredje AP-fonderna åläggs att
            vidga utlåningen till den mindre företagsam- heten. Genom köp
            av obligationer bör fonderna tillförsäkra AB Industrikredit och
            AB Företagskredit vidgad utlåningskapacitet. De nämnda instituten
            har som uppgift att försörja de mindre företagen med primär- resp.
            sekundärkrediter. Lånekön hos dem uppgår f. n. till ca 300 milj.
            kr. Omslutningen av utlåningsverksamheten per år uppgår till drygt
            1 miljard kr. Vi föreslår att instituten genom AP-fondernas försorg
            dels ges möjlighet att eliminera lånekön, dels tillförsäkras en
            årlig utlå- ningskapacitet på 1 miljard kr. per år. Ökat utrymme
            bör också beredas för AB Lantbrukskredit. Ett fjärde institut
            — AB Företagskapital — vars verksamhet också är in-
          </p>
          <pb facs="riksdagen-motions-pdf/data/197576/mot_197576__2042/mot_197576__2042-010.pdf"/>
          <fw xml:id="i-T43hm9JkapT2Y2Hvq4Y8bk">
            Mot. 1975/76:2042 10
          </fw>
          <p xml:id="i-UrjJVwrG2GpxjsvsfgY8g8">
            riktad på den mindre företagsamheten, har möjlighet att gå in
            som delägare i företag genom köp av aktier. Köpen är emellertid
            alltid minoritetsposter och förknippade med möjlighet för företagens
            övriga ägare att senare köpa tillbaka aktierna. Härigenom kan
            företag vid en större expansion utöka det riskvilliga kapitalet.
            Det är ett värdefullt komplement till de båda andra institutens
            verksamhet. Institutet borde i många fall kunna bli ett alternativ
            till försäljning av hela företaget och därmed motverka de under
            senare år allt vanligare fusionerna. AB Företagskapital har f.
            n. inte utnyttjat hela det garantibelopp inom vilket institutet
            har att röra sig. Det har emellertid sannolikt med reglerna för
            institutets verksamhet att göra. Institutet har med nuvarande
            regler endast möjlighet att utöka ett företags aktiekapital i
            samband med finan- sieringen av ett visst projekt men inte att
            stödja en mer allmän konsolidering t.ex. i samband med ett generationsskifte.
            Reglerna för institutets verk- samhet bör därför ses över i syfte
            att vidga dess möjligheter att förse mindre företag med riskvilligt
            kapital. Därmed skulle AB Företagskapital för de mindre företagen
            kunna bli ett värdefullt och bättre alternativ till fjärde AP-fonden.
          </p>
          <p xml:id="i-XoQmYQdBDFr7cz8BBdTLUx">
            Styrelsepresentationen för fjärde AP-fonden
          </p>
          <p xml:id="i-8Svi8RpsyWUd6VXgnzMxZe">
            Intimt förknippad med frågan om tillskott till fjärde AP-fonden
            är frågan om rätt för fondens styrelse att ställa anspråk på plats
            i resp. företags styrelse. Fondens ledning synes på väg att överge
            den tidigare åsikten att aktieinnehav inte automatiskt skulle
            leda till krav på styrelsepost. Det kan ibland vara motiverat
            att fjärde AP-fonden för att bevaka sina ägarintressen är representerad
            i styrelsen. Detta får emellertid inte leda till att den makt
            och det inflytande som pensionsfondens kapitalplacering ger koncentreras
            till ett fåtal centralt placerade människor. Principen bör tvärtom
            vara att styrelsen alltid i första hand överväger att söka sin
            representant i styrelsen bland resp. företags anställda. Denna
            möjlighet för anställda att ta plats i företagets styrelse skall
            självfallet inte blandas samman med de anställdas rättmätiga krav
            på styrelserepresentation i deras egenskap av an- ställda.
          </p>
          <p xml:id="i-9j9vZWwy1CtwcR8hBNM6q5">
            Företagarföreningarnas utlåning
          </p>
          <p xml:id="i-D46AYtJJ4PAvYKaJyWKED7">
            Genom statens industri- och hantverkslånefond har företagarföreningarna
            möjlighet att ge lån till mindre företag. Det är ett viktigt komplement
            till övriga utlåningsinstitut. Efterfrågan på lån från företagarföreningar
            har ökat kraftigt under senare år. Värdet av företagarföreningarnas
            verksamhet i detta avseende ligger dels i att de kan ge s.k. toppkrediter,
            dels i deras möjlighet att ge statlig lå- negaranti. Utlåningsverksamheten
            hade enligt budgetpropositionen en om-
          </p>
          <pb facs="riksdagen-motions-pdf/data/197576/mot_197576__2042/mot_197576__2042-011.pdf"/>
          <fw xml:id="i-6zZzhy2LC7XRYsiaB67n2a">
            Mot. 1975/76:2042 u
          </fw>
          <p xml:id="i-NxAiafikqWEKYMapbyQHy1">
            slutning på 45 milj. kr. Genom den stora tillströmningen av låneansökningar
            bedömer föreningarna själva utlåningsbehovet med nuvarande regler
            till ca 90 milj. kr. De nuvarande reglerna för föreningarnas utlåningsverksamhet
            är emel- lertid en begränsande faktor. Till ett och samma projekt
            får inte lån från föreningarna överstiga 200 000 kr. Detta blir
            med den inflationstakt som rått under senare år en allt orimligare
            begränsning. Vi föreslår därför att taket höjs till 500 000 kr.
            Den nuvarande efterfrågan och denna vidgning av utlåningskapaciteten
            ställer tillsammantaget krav på större kapitaltillskott till statens
            hantverks- och industrilånefond. Vi föreslår att detta anslag
            höjs till 150 milj. kr.
          </p>
          <p xml:id="i-KgiNfbs93mNnretPP4E3GX">
            Konsumtionsutvecklingen
          </p>
          <p xml:id="i-4RXy9NbRnQfsnoJurQov8R">
            Den privata konsumtionen kommer enligt beräkningarna i finansplanen
            att hålla ungefär samma ökningstakt 1976 som 1975, eller ca 3
            procent. Man har därvid räknat med en viss nedgång i de senaste
            två årens mycket höga hushållssparande. Det är därför knappast
            påkallat att i dagens läge sätta in särskilda åtgärder för att
            stimulera den privata konsumtionen, särskilt som sådana åtgärder
            med all sannolikhet skulle försvåra kampen mot inflationen och
            ytterligare försvaga bytesbalansen. Skulle arbetslösheten längre
            fram få stor omfattning bör dock även konsumtionsstimulerande
            insatser kunna komma i fråga.
          </p>
          <p xml:id="i-U95Y5JKnass3u4hyiWjka8">
            Offentlig efterfrågan
          </p>
          <p xml:id="i-TPdArFHPTfwehpTimSErPo">
            Huruvida den totala efterfrågan skall kunna hållas uppe på en
            nivå som bevarar full sysselsättning har i hög grad samband med
            utvecklingen av den offentliga konsumtionen. Kommuner och landsting
            spelar härvidlag en allt större roll. Kommunernas och landstingens
            ekonomiska situation har i någon mån förbättrats genom de höjda
            statsbidrag som åtföljde förra årets överenskommelser om utredningen
            av kommunalskatterna. Även överenskommelsen om höjda statsbidrag
            för barnomsorgen kommer att för- bättra kommunernas ekonomiska
            situation. Det står emellertid klart att kostnadsstegringarna
            för kommunernas vid- kommande har blivit större än som beräknades
            när de förstnämnda över- enskommelserna ingicks. Det är därför
            alldeles nödvändigt att de faktorer som inte då kunde förutses
            tas in i bilden vid de s.k. kontrollstations- överläggningar som
            skall hållas under 1976. Det är från konjunkturpolitiska utgångspunkter
            angeläget att kommuner och landsting ges förutsättningar att upprätthålla
            och helst öka sin verksamhet under perioder då aktiviteten i ekonomin
            i övrigt är låg. Denna synpunkt bör beaktas i kommande över- läggningar
            mellan regeringen och kommunernas företrädare. Vi har tidigare
            framhållit att kommunernas finanser bör förbättras genom
          </p>
          <pb facs="riksdagen-motions-pdf/data/197576/mot_197576__2042/mot_197576__2042-012.pdf"/>
          <fw xml:id="i-TmfDhnd47j14CDtSSWikgi">
            Mot. 1975/76:2042 12
          </fw>
          <p xml:id="i-QodmzHbqgmuscikwrNmmo9">
            omläggning av statens utbetalning av kommunalskattemdel. Det
            kan ske endera genom att större förskott betalas ut eller genom
            att slutlikviden tidigareläggs. En sådan omläggning skulle vid
            själva omläggningstillfället ge en engångsförstärkning av finanserna
            men även därefter ha den positiva effekten att eftersläpningen
            på inkomstsidan blev mindre. En annan åtgärd som bör prövas är
            att låta kommunerna få sin del av skatten på ersättningarna från
            försäkrings- och arbetslöshetskassor.
          </p>
          <p xml:id="i-W9nSgxF85KGBHturaWskHN">
            Kampen mot inflationen
          </p>
          <p xml:id="i-jzF89ZHThtgjkhRJMzeUU">
            Tillsammans med hotet om ökad arbetslöshet och det stora underskottet
            i bytesbalansen framstår inflationen fortfarande som det allvarligaste
            eko- nomiska problemet. Under det att många länder har kunnat
            notera en viss dämpning av prisökningarna har inflationstakten
            fortsatt i samma höga takt i vårt land. 1975 uppgick prisökningarna
            till 9,6 procent, eller obetydligt mindre än året före. För 1976
            förutses i finansplanen en uppgång med 7 å 8 procent. Den kan
            emellertid bli åtskilligt större om de internationella prisökningarna
            börjar sätta fart på nytt. Som betonas i finansplanen kan orsakerna
            till prisökningarna i ökad ut- sträckning sökas inom landet. Prisökningarna
            på olja och andra varor i in- ternationell handel, som har drabbat
            i stort sett alla länder, spelar inte samma roll som tidigare.
            I stället har den från tidigare perioder välkända kapplöp- ningen
            mellan priser och löner återkommit. Skattesystemets utformning
            spelar också en viktig roll i sammanhanget. Sveriges internationella
            kost- nadsläge har därigenom starkt försämrats. Kampen mot inflationen
            måste därför få en mera framträdande plats i den ekonomiska politiken.
            Siktet måste bl. a. vara inställt på att försöka säkerställa att
            den kommande avtalsrörelsen kan genomföras inom ramen för det
            tillgängliga samhällsekonomiska utrymmet. Riksdagen hemställde
            i början av december, att regeringen i god tid före 1977 års avtalsrörelse
            skall ta initiativ till överläggningar om ett program mot inflationen
            och till åtgärder för att förbättra bytesbalansen. I detta forum
            för samråd skall företrädare för regeringen, riksbanken och de
            politiska par- tierna delta. Vidare skall företrädare för arbetsmarknadens
            parter beredas tillfälle att medverka. Viktiga frågor att ta upp
            är bl. a. skattesystemets roll i inflationssammanhanget, det samhällsekonomiska
            utrymmet för löne- utveckling och privat konsumtion, näringslivets
            och offentliga myndigheters och företags prispolitik, behovet
            av priskontroll och prisövervakning samt åtgärder för att förstärka
            konsumenternas prismedvetenhet. Enligt riksda- gens beslut skall
            regeringen presentera de principiella huvuddragen av ett inflationsprogram
            och formerna för överläggningarna för riksdagen senast i samband
            med den reviderade finansplanen för 1976, och riksdagen får då
            ta ställning till detta. Vi vill understryka nödvändigheten av
            att regeringen fullföljer riksdagens hemställan i detta avseende.
          </p>
          <pb facs="riksdagen-motions-pdf/data/197576/mot_197576__2042/mot_197576__2042-013.pdf"/>
          <fw xml:id="i-7rjsELJqiYuh45giuaSbBE">
            Mot. 1975/76:2042 Kl
          </fw>
          <p xml:id="i-68QYwzE6qJKHdh9wF2SEup">
            Finanspolitiken
          </p>
          <p xml:id="i-N1PQyVpEMjpiK4XHyUpgZq">
            Budgetförslaget för 1976/77 har som helhet en svagt expansiv
            prägel. Underskottet är av samma storleksordning som nu beräknas
            för innevarande budgetår, dvs. 10 å 11 miljarder kronor. Som framhålls
            i finansplanen framstår en reducering av budgetunder- skottet
            som nödvändig på sikt. Det sammanhänger med behovet av att påverka
            bytesbalansen denna väg och med att sparandet i AP-fonderna de
            närmaste åren kommer att öka mindre än tidigare relativt sett.
            De åtgärder som vi har föreslagit i denna och andra motioner syftar
            sam- mantaget till att möjliggöra en ökad resurstillväxt via ökade
            investeringar. Vissa åtgärder kan på kort sikt leda till en viss
            ökning av budgetunderskottet men bör i gengäld på sikt ge staten
            väsentligt ökade skatteinkomster.
          </p>
          <p xml:id="i-BxRkwFZngFxat7ESXc4NoY">
            Hemställan
          </p>
          <p xml:id="i-UqpbbovPVcvdC9AhG4Nghv">
            Med hänvisning till det anförda hemställer vi” att riksdagen
            vid behandlingen av propositionen 1975/76:100, bil. 1 (finansplanen),
            beslutar 1. att som sin mening ge regeringen och fullmäktige i
            riksbanken till känna vad som anförts i motionen beträffande överföring
            av AP-medel till AB Industrikredit, AB Företagskredit och andra
            s. k. mellanhandsinstitut, bl. a. innebärande att de nämn- da
            instituten tillförsäkras en sammanlagd årlig utlånings- kapacitet
            av minst 1 miljard kr. 2. att som sin mening ge regeringen till
            känna vad som anförts i motionen beträffande kommunernas ekonomiska
            situation, 3. att som sin mening ge regeringen till känna vad
            som i övrigt anförts i motionen beträffande inriktningen av den
            ekonomiska politiken.
          </p>
          <p xml:id="i-YMohUuWQTFXXfC8x6XrfdF" type="date">
            Stockholm den 27 januari 1976 THORBJÖRN FÄLLDIN (c) PER AHLMARK
            (fp)
          </p>
          <p xml:id="i-Pz5sTqPpYyFNdXSyUyP8AN">
            "(Se även motionerna 1975/76:2043 och 2044).
          </p>
        </div>
      </div>
    </body>
  </text>
</TEI>
