<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0395/mot_200304_MJ_0395-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ395 pnr: mp533
          </p>
          <p>
            Motion till riksdagen 2003/04:MJ395
          </p>
          <p>
            av Åsa Domeij och Mikaela Valtersson (mp)
          </p>
          <p>
            Ersättningssystemet för kungsörn
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om behovet av en heltäckande kungsörnsinventering.
            2. Riksdagen tillkännager för regeringen som sin mening vad i
            motionen anförs om ersättning för kungsörn i förhållande till
            antalet lyckade häckningar.
          </p>
          <p>
            Inledning
          </p>
          <p>
            Kungsörnen är Sveriges nästa största rovfågel med ett imponerande
            vingspann av ca 2 meter. Den häckar sparsamt i inlandet framför
            allt i fjälltrakterna, men även med några par på Gotland och i
            Skåne. Den återfinns i Artdatabankens rödlista som NT (Near Threatened),
            missgynnad. Det finns ca 600 häckande par i landet. Den gemensamma
            stammen i Sverige, Norge och Finland beräknas till ca 4 600 individer.
            Arten har speciella krav på sina häckningsmiljöer och är mycket
            störningskänslig under mars-april då häckningen inleds. Ofta får
            paret bara ut en unge per år, lite beroende av tillgången på föda.
            Dödligheten under det första året är hög. I Artdatabankens förslag
            till åtgärder för kungsörnen finns krav på skydd mot störningar,
            sparande av boträd och stödutfodring av ungfåglar. Men idag är
            problemet även ett annat — en ökande förföljelse.
          </p>
          <p>
            Förföljelse av kungsörn
          </p>
          <p>
            Under senare år har det visat sig att kungsörnen håller på att
            försvinna från områden där den tidigare har varit stark. Inget
            i miljön kan förklara tillbakagången. Det gäller främst tre områden
            i fjällen: Abisko, västra Jämtland och Härjedalen/norra Dalarna.
            I vissa områden är alla gamla revir
          </p>
          <pb facs="riksdagen-motions-pdf/data/200304/mot_200304_MJ_0395/mot_200304_MJ_0395-0002.pdf"/>
          <p>
            2003/04:MJ395
          </p>
          <p>
            tomma. Reproduktionstakten i de svenska fjällen är också betydligt
            lägre än i andra länder i Europa där arten finns. I proposition
            2000/01:57 Sammanhållen rovdjurspolitik slås fast att miniminivån
            för kungsörnsstammen skall vara 600 årliga häckningar. Vidare
            anförs att kungsörnens utbredning inte bör påverkas av människan.
            I propositionen påtalas problemet med artens tillbakagång, och
            olaga jakt anförs som en trolig orsak. I förslaget till höjda
            straff för jaktbrott anförs kungsörnen som en art som utsatts
            för grym olaga jakt. Fällor av olika slag, gift, skjutna och påskjutna
            fåglar, dödade ungar och skoterspår fram till boträd visar vad
            som sker. Naturvårdare anser att tjuvjägare dödar fler kungsörnar
            än man dödar björn, järv, varg och lo tillsammans.
          </p>
          <p>
            Ersättningen för kungsörn
          </p>
          <p>
            dag får samebyarna ersättning för förekomst av rovdjur, även
            för kungsörn. Ersättningen skall baseras på förekomst av rovdjur,
            men för kungsörn och björn ges ett totalbelopp, som ska motsvara
            kostnaden för skador, och som ördelas efter betesområdets areal.
            I propositionen anförs att skälet för detta är att det visserligen
            finns inventeringsmetoder för kungsörn, men att stora delar av
            fjällvärlden och de fjällnära skogarna inte är inventerade (s.
            63 i propositionen). I propositionen anförs att det är angeläget
            att en heltäckande ungsörnsinventering kommer till stånd i renskötselns
            året-runt-marker (s. 65). Ännu har inte någon sådan redovisats,
            trots att 14 år har gått sedan propositionen antogs i riksdagen.
          </p>
          <p>
            Inventera och ge bidrag efter antalet lyckade häckningar
          </p>
          <p>
            Det är hög tid att inventeringar av kungsörn kommer till stånd
            och även att ett annat ersättningssystem tas fram. Ersättningen
            för kungsörn måste som den för järv, varg och lo ske efter antalet
            föryngringar. Då först blir det angeläget att värna kungsörnen
            inom samebyn. Som det är idag ges ersättningen oavsett om det
            finns häckande örn eller inte och oavsett om paret tjuvjagas och
            i värsta fall dödas under häckningssäsongen. Förutsättningar för
            ett annat ersättningssystem är kunskap om var örnarna häckar.
            En heltäckande kungsörnsinventering är alltså nödvändig för att
            komma till rätta med den negativa trend vi har idag i landet för
            arten. SOF, Sveriges ornitologiska förening, har på ideell basis
            inventerat olika arter, däribland kungsörn. Här finns ett stort
            kunnande, som kan tas tillvara bättre än idag. Dessa inventeringar
            bör samordnas av länsstyrelserna.
          </p>
          <pb facs="riksdagen-motions-pdf/data/200304/mot_200304_MJ_0395/mot_200304_MJ_0395-0003.pdf"/>
          <p>
            Ersättningssystemet för kungsörn måste göras om
          </p>
          <p>
            Merparten av pengarna måste fördelas efter antalet lyckade häckningar.
            Det måste bli en angelägenhet för samebyn att ha tillsyn över
            sina örnbon. Som för järv, lo och varg bör antalet föryngringar
            vara avgörande för ersättningarnas storlek med tillägget att häckningen
            ska vara lyckad. Ett liknande ersättningssystem finns enligt uppgift
            i Finland. En del av ersättningen behöver dock även fortsättningsvis
            ges generellt och arealbaserat eftersom såväl unga som gamla fåglar
            stryker omkring och inte är revirbundna.
          </p>
          <p>
            Stockholm den 6 oktober 2003
          </p>
          <p>
            Åsa Domeij (mp) Mikaela Valtersson (mp)
          </p>
          <p>
            2003/04:MJ395
          </p>
        </div>
      </div>
    </body>
  </text>
</TEI>
