<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0318/mot_200304_MJ_0318-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ318 pnr: m1433
          </p>
          <p>
            Motion till riksdagen 2003/04:MJ318
          </p>
          <p>
            av Patrik Norinder (m)
          </p>
          <p>
            Skarv — jakt och skyddsåtgärder för fisket
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om allmän jakt på skarv. 2. Riksdagen tillkännager
            för regeringen som sin mening vad i motionen anförs om skyddsåtgärder
            på skarv. 3. Riksdagen tillkännager för regeringen som sin mening
            vad i motionen anförs om utveckling av fiskeredskap.
          </p>
          <p>
            Motivering
          </p>
          <p>
            Jag har tidigare i motion påpekat utbredning av skarv och därmed
            sammanhängande problem. Denna problematik är än mer aktuell i
            dag då skarven snabbt sprider sig och även är vanligt förekommande
            efter kusten upp till Västerbotten. Den förekommer dessutom i
            insjöar upp till södra Norrland.
          </p>
          <p>
            Skarv
          </p>
          <p>
            De två raser av skarv som förekommer i Sverige är mellanskarv
            (Phalacrocorax carbo sinensis) och storskarv (Phalacrocorax carbo
            carbo). Enligt Fiskeriverkets skarvfakta är mellanskarven såväl
            en insjö- som havsfågel. Den häckar i grunda kustområden och insjöar
            i Syd- och Mellansverige samt är sällsynt vid Norrlands kustland.
            Kärnområdet för beståndet av svenska mellanskarvar är södra Kalmarsund
            där skarven etablerade sig på nytt i slutet av 40-talet efter
            att ha varit fördriven som häckfågel i Sverige under nära 50 år.
            Fram till mitten på 80-talet var antalet skarvar i Sverige mycket
            lågt, men populationen har under de därpå följande åren genomgått
            en mycket kraftig tillväxt. I dag kan den beräknas till cirka
          </p>
          <pb facs="riksdagen-motions-pdf/data/200304/mot_200304_MJ_0318/mot_200304_MJ_0318-0002.pdf"/>
          <p>
            2003/04:MJ318
          </p>
          <p>
            20.000 häckande par. Denna kraftiga beståndstillväxt är gemensam
            för stora delar av Västeuropa. Den totala populationen i Västeuropa
            kan beräknas till cirka 200.000 häckande par. Skarven är en flyttfågel
            och har i Sverige inga naturliga fiender. Storskarven häckar framför
            allt längs norska Atlantkusten och på Murmanskhalvön i Ryssland.
          </p>
          <p>
            Konflikter
          </p>
          <p>
            Med anledning av den stora ökningen av skarv under de senaste
            åren har ambitionerna att skydda skarven hamnat i konflikt med
            både yrkesfiskarnas och allmänhetens berättigade intressen. Yrkesfiskarna
            får bitskador på fisk i redskap av rätt omfattande grad. Även
            fiskeredskap förstörs. Speciellt uppfattar en del yrkesfiskare
            skarvens predation på ål som ett problem då ålen är en viktig
            inkomstkälla för fisket i Syd- och Mellansverige. Enligt Fiskeriverket
            har ålinvandringen till svenska vatten minskat under senare decennier
            utan fullgoda förklaringar. Med minskad åltätheter kan det inte
            uteslutas att skarvpredation, och omfattande yrkesfiske av ål,
            ytterligare kan krympa ett redan svagt ålbestånd. Yrkesfisket
            efter ål i insjöar och i Östersjön är i dag dessutom mer eller
            mindre beroende av stödutsättningar. Allmänheten, i skarvtäta
            områden, upplever att skarven förstör naturen på sina häckningsplatser.
            Stora vegetationsskador uppkommer av de stora skarvkolonierna.
          </p>
          <p>
            Jakt på skarv
          </p>
          <p>
            Det har fram till år 1968 varit tillåtet att jaga skarv under
            hela året i Sverige. Under åren 1968-1991 ändrades förhållandena
            och skarven omfattades av samma bestämmelser som gällde för änder
            i landets olika delar. Avskjutningen kunde beräknas till ungefär
            1.000—-1.500 skarvar årligen. Efter år 1991 när allmän jakt på
            skarv förbjöds har det funnits möjlighet till skyddsjakt vid fiskeredskap
            och motsvarande i enlighet med fågelskyddsdirektivets undantagsbestämmelser.
            År 1995 beräknades det att cirka 2.000 skarvar fälldes och år
            1996 cirka 3.000. Att ökningen av fällda djur blivit så stor är
            en följd av den kraftiga ökningen av skarv. År 1979 beslöt EU-länderna
            att införa särskilda regler för skydd av fåglar i det s.k fågeldirektivet
            (rådets direktiv 79/409/EEG). Fågeldirektivet behandlar samtliga
            fågelarter som förekommer inom medlemsländernas territorier. Enligt
            direktivet skall varje medlemsland bland annat vidta de åtgärder
            som är nödvändiga för att bibehålla fågelarter i livskraftiga
            populationer. Direktivet innehåller dessutom flera regler som
            styr ländernas möjligheter att jaga och handla fåglar.
          </p>
          <pb facs="riksdagen-motions-pdf/data/200304/mot_200304_MJ_0318/mot_200304_MJ_0318-0003.pdf"/>
          <p>
            Under år 1997 beslutade EU-kommissionen att ta bort mellanskarven
            ur fågeldirektivets bilaga 1 — hotade arter. Detta innebär att
            medlemsländerna inte behöver inrätta särskilda skyddsområden för
            just den rasen. Däremot innebär detta inte att medlemsländerna
            kan införa allmän jakttid på rasen. Populationen av skarv är nu
            så stor såväl i Sverige som inom EU att det inte finns anledning
            att arten skall vara skyddad. Det totala beståndet i Sverige beräknas
            till minst 100.000 individer. Fågeln har aldrig varit så talrik
            som nu. Skarven har stor reproduktionsförmåga och sprider sig
            bland annat för närvarande snabbt i Stockholms skärgård och upp
            över den norrländska kusten. Jag anser att allmän jakt på skarv
            bör återinföras i Sverige.
          </p>
          <p>
            Förstörd vegetation
          </p>
          <p>
            Inom vissa områden där skarven är rikligt förekommande förstörs
            vegetation, och allmänheten upplever skarvkolonier som störande
            i landskapet. För att komma till rätta med detta problem har länsstyrelsen
            tillåtit att redan vid häckningsstadiet begränsa nästa generation
            genom att förstöra ägg. Mestadels sker detta genom så kallad prickning
            av ägg. Andra metoder att minska miljöbelastningen av skarv är
            att fördriva vissa kolonier före häckningen. I dag har elva länsstyrelser
            i landet gjort bedömningen att olägenheter av skarvförekomsten,
            för i första hand yrkesfisket, varit så stora att man gett tillstånd
            till skyddsjakt. Jag anser att denna form av skyddsåtgärder skall
            kvarstå även om allmän jakt införs.
          </p>
          <p>
            Yrkesfisket
          </p>
          <p>
            Skarven är en skicklig fiskare och fångar de fiskarter som är
            vanligast och mest tillgängliga. Skarven kan sägas ha två effekter
            på yrkesfisket, dels skador på fisk samt förlust av fisk i redskap,
            dels indirekta effekter på långsiktiga förändringar av = fisksamhällena
            orsakade av skarvens fiskkonsumtion. Ett ytterligare problem är
            att ett mycket stort antal skarvar drunknar i redskap. För att
            begränsa skador på fiskeredskap och undvika andra olägenheter
            för fisket måste även andra åtgärder vidtas. Det förekommer en
            utveckling av nya fiskeredskap. Jag anser att denna utveckling
            bör intensifieras.
          </p>
          <p>
            Stockholm den 2 oktober 2003
          </p>
          <p>
            Patrik Norinder (m)
          </p>
          <p>
            2003/04:MJ318
          </p>
        </div>
      </div>
    </body>
  </text>
</TEI>
