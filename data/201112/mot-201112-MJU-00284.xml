<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00284">
  <teiHeader>
    <fileDesc>
      <titleStmt>
        <title>Kyrkkaffet</title>
        <author corresp="i-V4PGuKUAKzYUXWKqj2bLeL">av Andreas Carlson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kyrkkaffet</title>
          <idno type="rdwebb">GZ02MJ284</idno>
          <rs type="number">MJ284</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ284/text</ref>
          <ref type="dokument_url_html">http://data.riksdagen.se/dokument/GZ02MJ284</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ284</ref>
          <ref type="doc">http://data.riksdagen.se/fil/26F1B6EE-9AC4-4C7A-9FC0-E7E590A4AC62</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QCi5BqDuUDvkB5wpXRHAnA" type="signed"/>
        <correspContext corresp="i-QCi5BqDuUDvkB5wpXRHAnA">
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction type="numbering" xml:id="i-6kKWeqeDt66cfyqFxHMvi6">
          <date when="2011-10-05"/>
        </correspAction>
        <correspAction type="submission" xml:id="i-X3Z7CiFUjdmCGXqQqQGm4E">
          <date when="2011-10-03"/>
        </correspAction>
        <correspAction type="transfer" xml:id="i-SM767FASCLE1WJP983Thbq">
          <date when="2011-10-03"/>
        </correspAction>
        <correspAction type="assigned" xml:id="i-4hqLDtdWgoreuDfK1jUAkt"/>
        <correspContext corresp="i-4hqLDtdWgoreuDfK1jUAkt">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-WzJcnKFfBLsnfXbubVuBus">
            Förslag till riksdagsbeslut
          </head>
          <p xml:id="i-TRrSGM8VSia8ZG1yh5eADq">
            Riksdagen tillkännager för regeringen som sin mening vad som
            anförs i motionen om behovet av en uppföljning av Livsmedelsverkets
            och Sveriges kommuners tolkning av EU-direktivet om livsmedelshantering
            i ideella föreningars verksamhet.
          </p>
        </div>
        <div type="motContent">
          <head type="h1" xml:id="i-CzxKNxAczUAZpn6FhbJyMU">
            Motivering
          </head>
          <p xml:id="i-AzJEs9kYBNi1JyQwsdthC2">
            Ideella föreningar som serverar lågrisklivsmedel som korv, smörgås,
            tårta eller fika vid mer än 20 tillfällen per år klassas enligt
            Livsmedelsverket som livsmedelsföretag och ska därmed registreras
            som det. De allra flesta föreningar med verksamhet har fler än
            20 serveringstillfällen per år och ska alltså registrera sig som
            livsmedelsföretag om de vill servera kyrkkaffe efter gudstjänsten
            eller sälja korv i pausen på matcherna. Detta handlar alltså inte
            om organiserad försäljning av samma art som förekommer på restauranger,
            på kaféer eller i korvkiosker som har det som företag. Det är
            förstås viktigt med begränsningar, men i de allra flesta fall
            handlar det för föreningarna om en smal sidoverksamhet. Att ställa
            samma krav på dessa föreningar som livsmedelsföretag är orimligt.
            Det innebär höga krav på livsmedelshantering, hygien och utbildning.
            Dessutom tillkommer avgifter till kommunen.
          </p>
          <p xml:id="i-7MFr5SctFssdsfNvutK5g8">
            Ett vitalt föreningsliv är av stor betydelse eftersom engagemang
            i föreningslivet innebär demokratisk fostran och normöverföring
            samt att det personliga ansvarstagandet främjas. Dessutom är föreningslivet
            en mötesplats där sociala kontakter skapas och utvecklas. Denna
            civila kultur är en förutsättning för en levande demokrati men
            även för samhällets ekonomiska utveckling.
          </p>
          <p xml:id="i-FoqDHBbD3JWTePG93ke5ij">
            Alldeles för ofta utgår inte minst politiker från att det i den
            offentliga sektorn finns lösningar på alla problem. Det är också
            den offentliga sektorn som ska skydda varje människa från tänkbara
            faror och hot. Utan tvekan borde man i stället räkna med den civila
            sektorn i första hand, för att sedan bli uppbackad av den offentliga
            sektorn när det behövs. Det personliga ansvarstagandet är också
            viktigt att betona.
          </p>
          <p xml:id="i-L6ugnrsXJZMRo5SE37FKMM">
            I stället står den offentliga sektorn allt för ofta i vägen för
            den civila sektorn och presenterar lösningar på problem som inte
            finns, vilket medför tunga byråkratiska pålagor för alla de tusentals
            föreningar som försöker få verksamheten att rulla med hjälp av
            ideella insatser. Det är viktigt att politiker och tjänstemän
            i det offentligas tjänst inser att ideella organisationer är fristående
            från den offentliga sektorn och att de i första hand är till för
            att uppfylla organisationens mål. Det är med den bakgrunden helt
            oförståeligt att en kyrka som serverar kaffe eller en fotbollsförening
            som säljer korv ska registreras som livsmedelsföretag och åläggas
            de krav och avgifter som medföljer det. Det rör sig alltså inte
            om en organiserad försäljning.
          </p>
          <p xml:id="i-QFcdPrHQx12zYV8iyj62mD">
            I praktiken blir konsekvenserna löjeväckande. En frälsningssoldat
            som sålde hembakta bullar där intäkterna skulle gå till välgörenhet
            polisanmäldes i Landskrona 2009 eftersom livsmedelsföretagsregistrering
            saknades. I Jönköpings kommun har politiker sökt en lösning men
            har bedömt att Livsmedelsverkets regelverk inte går att kringgå.
            Det får konsekvensen att registrering kommer att krävas, men i
            praktiken är det svårt att förutse hur kommunen kontrollerar att
            kravet på registrering efterlevs. Det riskerar att skada tilltron
            till kommunens regelverk i andra avseenden.
          </p>
          <p xml:id="i-Mj5qizT7SejrJ1YX2Hf5bs">
            Livsmedelsverket har tolkat EU-direktiv och utifrån denna tolkning
            görs kommunala tillämpningar. I förhållande till många andra EU-länder
            tolkar svenska myndigheter ofta EU-direktiv strikt. En uppföljning
            bör därför göras av dessa tolkningar och tillämpningar för att
            finna förutsättningar för att inte försvåra för ideella föreningar.
            Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-GE6hgvWAFH1ZEoyFqLYS5w" who="i-V4PGuKUAKzYUXWKqj2bLeL">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
