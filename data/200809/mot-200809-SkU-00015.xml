<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00015">
  <teiHeader>
    <fileDesc>
      <titleStmt>
        <title>med anledning av prop. 2008/09:113 Ökade möjligheter till skatteanstånd</title>
        <author corresp="i-pSqD9LHdbNUrj3thRcKhS">av Marie Engström m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:113 Ökade möjligheter till skatteanstånd</title>
          <idno type="rdwebb">GW02Sk15</idno>
          <rs type="number">Sk15</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk15/text</ref>
          <ref type="dokument_url_html">http://data.riksdagen.se/dokument/GW02Sk15</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk15</ref>
          <ref type="doc">http://data.riksdagen.se/fil/D88D0B37-3BB1-4652-9CE3-DA34E3B68265</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RG8JK7p14Ref1EFdkFTUUy" type="basedOn"/>
        <correspContext corresp="i-RG8JK7p14Ref1EFdkFTUUy">
          <ref>Proposition 2008/09:113</ref>
        </correspContext>
        <correspAction xml:id="i-CVov5ZvzA4NSmE2L66JCL2" type="signed"/>
        <correspContext corresp="i-CVov5ZvzA4NSmE2L66JCL2">
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction xml:id="i-WjTjMVETXjtogz1k3agkGM" type="referral">
          <date when="2009-02-18"/>
        </correspAction>
        <correspAction xml:id="i-AQmr5C8qC5sDTGKfDWSjsB" type="dismissal">
          <date when="2009-02-17"/>
        </correspAction>
        <correspAction xml:id="i-S3EaFtzgHCjkSDrnPzZQdQ" type="dismissal">
          <date when="2009-02-17"/>
        </correspAction>
        <correspAction xml:id="i-Mfnw7awgXbB3JW3U6CqGxQ" type="transfer">
          <date when="2009-02-12"/>
        </correspAction>
        <correspAction xml:id="i-9SYY714RqW1qZs1cgy2Wsa" type="submission">
          <date when="2009-02-12"/>
        </correspAction>
        <correspAction xml:id="i-NBX1vpU37je7fJHXijdWit" type="assigned"/>
        <correspContext corresp="i-NBX1vpU37je7fJHXijdWit">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-D4hjk9TYJGqaHncaZ8NmB5" type="motBody">
        <div xml:id="i-FH1kwVb8CvRdZs81ZvJdCX" type="motProposal" subtype="förslag">
          <head xml:id="i-YCU17MTGxxq3ZESTK6VzDg">
            1 Förslag till riksdagsbeslut
          </head>
          <p xml:id="i-WosZPWZbp4ertgNJ481EGe">
            Riksdagen begär att regeringen återkommer med förslag om ökade
            möjligheter till skatteanstånd med lägre ränta och som även omfattar
            momsinbetalningar enligt vad som anförs i motionen.
          </p>
        </div>
        <div xml:id="i-3FWtfzAPoUB8zyaUyY3gMF" type="motContent">
          <head xml:id="i-3NVDRRtetg8LNcifm8US1e" type="h1">
            2 Bakgrund
          </head>
          <p xml:id="i-MAGACbUPFGjxu3qoduVJ1T">
            I propositionen föreslår regeringen en tidsbegränsad lag om anstånd
            med inbetalning av skatt i vissa fall. Förslaget ingår som en
            del av det åtgärdspaket som regeringen tagit fram för att motverka
            finanskrisens negativa effekter. Framför allt syftar förslaget
            till att dämpa likviditetsproblem för företag som inte kan få
            lån på normala villkor på grund av finanskrisen. I korthet innebär
            lagförslaget att arbetsgivare efter ansökan hos Skatteverket får
            anstånd med inbetalningen av arbetsgivaravgifter och de anställdas
            preliminärskatt avseende högst två månader under år 2009. Anståndet
            kan högst gälla ett år.
          </p>
          <head xml:id="i-323q56MTNDf65e5iwuiT8i" type="h1">
            3 Företagens behov av likviditet
          </head>
          <p xml:id="i-B9DxcrRfuQWaV6YBADWMcd">
            Vänsterpartiet delar regeringens oro över att lånemarknaden inte
            fungerar normalt till följd av finanskrisen. Framför allt för
            mindre företag har det i lågkonjunkturens spår blivit svårare
            att få lån, och ibland även att behålla sina krediter. Bankerna
            har blivit mer restriktiva. Det förekommer att krediter omprövas
            och att banker ensidigt säger upp krediter. Det innebär att planerade
            investeringar skjuts på framtiden eller inte blir av alls. Många
            mindre företag har fått allvarliga likviditetsproblem och risken
            är stor att många företag slås ut. I den lågkonjunktur som nu
            slagit till med full kraft vore det förödande om livskraftiga
            företag tvingas till konkurs.
          </p>
          <p xml:id="i-AhA2w9iFRpBeuyEcgR1tFD">
            Situationen bekräftas av Almis rundfrågning bland 150 chefer
            på bankkontor runt om i landet, den s.k. låneindikatorn. Enligt
            38 % av de tillfrågade minskade utlåningen redan fjärde kvartalet
            2008. Drygt 50 % tror på minskad utlåning under 2009, och nästan
            lika många menar att kreditvillkoren har skärpts. Regeringen har
            tidigare förstärkt Almi Företagspartner AB:s utlåningskapacitet
            med 2 miljarder kronor (prop. 2008/09:73). Almi har också fått
            möjlighet att ta större andelar i de låneupplägg som de gör tillsammans
            med kommersiella aktörer.
          </p>
          <p xml:id="i-MdiXvApP9Z7PSYeeaR76RR">
            AB Svensk Exportkredit och Exportkreditnämnden har fått utökade
            möjligheter att tillhandahålla exportfinansiering. Regeringen
            har bemyndigats att ställa ut statliga kreditgarantier till företag
            i fordonsklustret för lån i Europeiska investeringsbanken, samt
            möjlighet att ge undsättningslån.
          </p>
          <head xml:id="i-DhvLJVNzQvvuvRNgAy4rrE" type="h2">
            3.1 En dyr åtgärd
          </head>
          <p xml:id="i-FN4ZNhqwBQzDy4DrnyAGgb">
            Till dessa ovan nämnda åtgärder kommer nu alltså förslaget om
            ett tillfälligt skatteuppskov för arbetsgivare. Vänsterpartiet
            tycker att det är bra att företag nu får möjlighet att göra uppskov
            med en del av sina skatteinbetalningar. Däremot har vi i huvudsak
            två invändningar mot förslaget. För det första bedömer vi att
            anstånd i enlighet med regeringens förslag kommer att bli dyrt
            för företagen. I syfte att undvika att krediterna blir för förmånliga
            och därmed attraherar företag som i grunden inte är livskraftiga,
            har regeringen bestämt att skatteuppskovet ska ske till en mycket
            hög ränta, ca 8 %. Vänsterpartiet vill att skatteuppskovet ska
            ges till en lägre ränta så att företagen faktiskt har råd att
            utnyttja uppskovsmöjligheten. Statslåneräntan bör kunna utgöra
            en utgångspunkt för en lägre räntenivå. Vidare säger regeringen
            i sitt förslag att uppskovsmöjligheten ska omfatta inbetalningar
            av arbetsgivaravgifter och de anställdas preliminärskatt. Vi menar
            att även momsinbetalningar bör omfattas.
          </p>
          <p xml:id="i-VNT3ezMyLuhqMXhgW7ZgRn">
            Mot bakgrund av detta bör riksdagen begära att regeringen återkommer
            med ett nytt förslag om ökade möjligheter till skatteanstånd med
            lägre ränta, och som även omfattar momsinbetalningar enligt vad
            som anförs ovan.
          </p>
          <head xml:id="i-UxYaZXyZk2hzgz1eLcMfdX" type="h2">
            3.2 Ytterligare åtgärder för att förhindra likviditetsproblem
          </head>
          <p xml:id="i-U82yG4P7RAAPqk4HPN8LtY">
            Vår andra invändning är att skatteanståndet inte är en tillräcklig
            åtgärd för att möta företagens likviditetskris. Vänsterpartiet
            menar att det behövs fler insatser för att komma till rätta med
            osäkerheten på kreditmarknaden och med framför allt de mindre
            företagens likviditetsproblem. Vi ifrågasätter därför bl.a. bankernas
            rätt att ensidigt säga upp krediter. Vi menar att låntagarna bör
            få ett starkare skydd genom att kunna få skadestånd om lån sägs
            upp på ett otillbörligt sätt. Det finns exempel från andra länder
            i Europa där låntagare har ett bättre skydd än vad som erbjuds
            i Sverige.
          </p>
          <p xml:id="i-QY3EHUMehdrjyXqJ8iyVdi">
            Vad som ovan anförs om bankernas ensidiga rätt att säga upp krediter
            bör riksdagen som sin mening ge regeringen till känna.
          </p>
          <p xml:id="i-AgF7vFehrTau9okEfkkg2W">
            En skärpning av betalningstider är en annan nödvändig åtgärd.
            Det gäller såväl offentlig sektor som näringslivet. Riksdagen
            beslöt förra året att förlänga redovisningsperioderna för mervärdesskatt
            för att komma tillrätta med likviditetsproblem hos mindre företag,
            orsakade av långa betalningstider. Om betalningar från myndigheter
            e.d. kan förkortas bör samtidigt samma åtgärder vidtas inom det
            privata näringslivet. Det är viktigt att alla sektorer tar sitt
            ansvar.
          </p>
          <p xml:id="i-43dF4bQ4AbKxfDwjmW2pgu">
            Vad som ovan anförs om en skärpning av betalningstider bör riksdagen
            som sin mening ge regeringen till känna.
          </p>
          <p xml:id="i-LNb5CfaLMXqS7z18DuUFuc">
            Eftersom läget är allvarligt kan även andra åtgärder bli nödvändiga.
            Det kan handla om att ställa ut statliga kreditgarantier eller
            en allmän bankgaranti. Sådana garantier måste självklart innehålla
            en del krav på motprestationer såsom att inga styrelsearvoden
            höjs och att inga bonusar betalas ut under tiden. Man kan också
            ifrågasätta om det är rimligt att tillåta utdelningar och höga
            pensionsavtal under tiden garantin används. Ett annat sätt kan
            vara att använda de banker staten är delägare i eller själv styr
            över genom att utöka aktiekapitalet och ändra ägardirektiven.
            Till exempel skulle Nordea eller SBAB kunna få ett särskilt uppdrag
            att se till att små- och medelstora livskraftiga företag förhindras
            gå omkull på grund av finanskrisen. Staten skulle också kunna
            utöka sitt bankägande för att på så sätt få möjlighet att styra
            utvecklingen och tillföra nödvändigt kapital. Vi utvecklar vår
            syn på åtgärder med anledning av finanskrisen ytterligare i motion
            2008/09:Fi16 med anledning av prop. 2008/09:97 Åtgärder för jobb
            och omställning.
          </p>
        </div>
        <div xml:id="i-FFB2jSapKEnV23Sw7UbF3h" type="signatureBlock">
          <list xml:id="i-Xk95iDC2MQuSzYw87DZDNB">
            <item xml:id="i-Dmz9PXUYj3u5FCPRYaYtiK" who="i-pSqD9LHdbNUrj3thRcKhS" type="signature">
              Marie Engström (v)
            </item>
            <item xml:id="i-UJjcfCy2moue47dPvsH33x" who="i-M5o8cYSRJsbmZdvevomfQX" type="signature">
              Ulla Andersson (v)
            </item>
            <item xml:id="i-22tRRz2rJRaWPW5Vs5koYE" who="i-CNBy5dFgNNyEozHVpAj93c" type="signature">
              Jacob Johnson (v)
            </item>
            <item xml:id="i-UCM5bruWa8tGvJ548CQtHL" who="i-K3yJ7rruozYUK99nj91ffc" type="signature">
              Hans Linde (v)
            </item>
          </list>
        </div>
      </div>
    </body>
  </text>
</TEI>
