<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00795">
  <teiHeader>
    <fileDesc>
      <titleStmt>
        <title>Statens stöd till arkeologiska utgrävningar, m. m.</title>
        <author>Sten Svensson och Barbro Nilsson i Visby</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Statens stöd till arkeologiska utgrävningar, m. m.</title>
          <idno type="rdwebb">G702795</idno>
          <rs type="number">795</rs>
          <ref type="dokument_url_text">http://data.riksdagen.se/dokument/G702795/text</ref>
          <ref type="dokument_url_html">http://data.riksdagen.se/dokument/G702795</ref>
          <ref type="dokumentstatus_url_xml">http://data.riksdagen.se/dokumentstatus/G702795</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>BARBRO NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-L6f3YevCq6yjskAHtg5v5c" type="signed"/>
        <correspContext corresp="i-L6f3YevCq6yjskAHtg5v5c">
          <note type="signatory" corresp="i-GTDxf4NudVQ4es4EhotQR1"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__795/mot_198384__795-001.pdf"/>
      <fw xml:id="i-5czQCCA63bitG6zvP5g1GN">
        Motion 1983/84:795
      </fw>
      <div xml:id="i-3kUPWzoySKjRp22n18D2BQ" type="motHeader">
        <div xml:id="i-Vg4adJ71X7yKZmZu7ZSm6Y" type="motTitle"/>
        <div xml:id="i-23s36dQLHq3Wo1Wjhf6cK3" type="motSubmissionInfo"/>
      </div>
      <div xml:id="i-P7w4mATjqis2nY8sH2ghXZ" type="motBody">
        <div xml:id="i-NncQEvbhs9dKrFfLggWb3u">
          <p xml:id="i-Dyd4ivH9EzsLAuqSVxMbBn">
            10
          </p>
          <p xml:id="i-9VFGL3bxdfuDDfuSVN6FJs">
            Sten Svensson och Barbro Nilsson i Visby Statens stöd till arkeologiska
            utgrävningar, m. m.
          </p>
          <p xml:id="i-3qQWzPDUzhD4iAdW52zAC6">
            Den uppenbara risken för stora merkostnader i samband med fornfynd
            på byggplatsen är en stor belastning för orter med en medeltida
            stadskärna. Det går knappast längre att bygga bostäder i sådana
            miljöer. Blir det något byggt, blir det kontorshus där varje kvadratmeter
            måste utnyttjas för att ekonomin skall gå ihop. Det är i sista
            hand hyresgästerna som får betala kostnaderna, medan resultatet
            av de arkeologiska utgrävningarna har riksintresse. Som det nu
            är kan krav på en arkeologisk utgrävning på en byggnadsplats leda
            till en avsevärd fördyring eller rent av att tilltänkt byggenskap
            inte blir av. Har man i förväg fått besked om kostnadsansvaret
            kan man undvika den extrakostnad som uppstår när byggnationen
            fördröjs. En faktor som ökar osäkerheten för byggherrarna att
            göra nödvändiga lönsamhetskalkyler är de vaga förhandsbesked som
            ofta lämnas av kravställande myndigheter. Erfarenhe- ten har visat
            att de verkliga kostnaderna blir mycket större än den ursprungliga
            kostnadsberäkningen. Detta förhållande är utomordentligt otillfredsställande!
            Riksrevisionsverket är regeringens organ för granskning och revision
            av statsförvaltningen. Det är angeläget att de revisionsrapporter
            som fortlöpande produceras leder till ökad effektivitet och bättre
            resursutnyttjan- de, vilket inte minst är av utomordentligt stor
            vikt i rådande statsfinansiella läge. Ett exempel på en sådan
            rapport är den som fått rubriken Resultat och resurser i kulturminnesvården.
            Kortfattat är budskapet i rapporten från riksrevisionsverket att
            man bör gräva mindre och visa upp resultaten i stället. Man menar
            i rapporten att verksamheten i många fall är en misshushållning
            med skattemedel. Därmed har riksrevisionsverket i rapporten inte
            sagt att arkeologerna skall sluta att gräva, men de skall skaffa
            sig ett underlag så att de kan gräva mindre. Sedan skall de höja
            kvaliteten på utgrävningarna, så att varje arbete slutar med ett
            dokumenterat resultat. I rapporten förordas därför åtgärder som
            innebär att ambitionsnivån sänks när det gäller den fortsatta
            inventeringen, så att resurser kan frigöras för andra ändamål.
            Riksrevisionsverkets rapport bör initiera viktiga besparingsåtgärder,
            samtidigt som verksamheten skall styras mot högre kvalitet och
            mindre kvantitativ omfattning. Verksamheten leder till produktionskostnadsök-
            ningar för byggprojekt, så att boendekostnaderna påverkas negativt.
            Även
          </p>
          <pb facs="riksdagen-motions-pdf/data/198384/mot_198384__795/mot_198384__795-002.pdf"/>
          <fw xml:id="i-WPB1Z32vubav3Ygzzq3P1M">
            Mot. 1983/84:795 1
          </fw>
          <p xml:id="i-6tZVCFpSfE86za9S5KNNAh">
            av detta skäl bör alla ansträngningar sättas in för att minska
            de totala kostnaderna för stat och kommun, näringslivet och bostadskonsumenterna.
            Den pågående översynen av kostnadsansvarsfördelningen måste påskyndas
            och riksrevisionsverkets besparingsförslag omsättas i praktisk
            handling så snart som möjligt. Fornminneslagen ger stor tyngd
            åt skydd och bevarande, medan åtgärder med syfte att levandegöra
            inte alls föreskrivs. Vi måste således undanröja den låsning som
            fornminneslagen f.n. innebär. Riksrevisionsverket har föreslagit
            att regeringen bör initiera frågan om ett bättre och mera tidsenligt
            utformat skydd i stället för den nu gällande fornminneslagen.
            Det statsfinansiella läget är sådant att man måste tillmäta tidsfaktorn
            en mycket stor betydelse. Ju snabbare statsmakterna kan ge besked
            om den framtida kostnadsansvarsfördelningen, desto lättare blir
            det att planera för och genomföra byggnation i orter med en medeltida
            stadskärna. Utan tvivel måste man satsa mer på objekt av klart
            riksintresse. Vi bör dock precisera detta riksintresse bättre
            och åstadkomma en mer rimlig och rättvis kostnadsfördelning. Det
            behöver inte nödvändigtvis vara så, att man till varje pris skall
            gräva i varje kvarter i en intressant stadskärna. Man borde satsa
            mer på objekt som ger möjlighet till koppling till kommunernas
            kultur- och fritidsverksamhet och till åtgärder för att främja
            turismen i övrigt. Ett bra exempel på ett initiativ som har stimulerat
            intresset för och debatten om vården av vårt kulturarv och intresset
            för fornnordisk historia är TV-serien om ”Sveriges vagga”. Utan
            att ta ställning till eller uttrycka några värderingar om de teorier
            som har förts fram i denna programserie, är initiativet som sådant
            ett utmärkt exempel på en verksamhet för uppföljning av forskningsinsatser
            av skilda slag och för att levandegöra äldre tiders kultur. Dylika
            åtgärder skulle sammantaget kunna leda till att den arkeologiska
            verksamheten skulle kunna bedrivas mera rationellt och därmed
            billigare. Det torde finnas möjligheter att effektivisera fältarbetet
            liksom att åstadkomma besparingar inom institutionerna och deras
            administration. Vi måste, med hänsyn till det statsfinansiella
            läget, ta vara på varje möjlighet som kan yppa sig att begränsa
            de totala samhällsekonomiska kostnaderna. Sammanfattningsvis bör
            statsmakterna låta utarbeta nya riktlinjer för arkeologiska utgrävningar
            som syftar till att begränsa verksamhetens totala omfattning.
            Vi får i ökad utsträckning överlåta till kommande generationer
            att svara för de utgrävningar som med hänsyn till de samhällsekonomiska
            kostnaderna inte kan komma till stånd under de närmaste åren.
            Vår generation får koncentrera sig på sådana riksintressanta objekt
            som har den största betydelsen för pågående forskning för samhällets
            behov av dokumentation, etc. Den förutvarande regeringen har —
            efter upprepade uttalanden av riksdagen -— tillkallat en särskild
            utredare med uppdrag att utreda formerna för statens stöd till
            arkeologiska undersökningar m.m. Av direktiven
          </p>
          <pb facs="riksdagen-motions-pdf/data/198384/mot_198384__795/mot_198384__795-003.pdf"/>
          <fw xml:id="i-BHT5afvnxkUbqMsHodtJyo">
            Mot. 1983/84:795 12
          </fw>
          <p xml:id="i-PG3GxEh1zjkEGgBrv9aNfx">
            framgår bl. a. att det är ”motiverat att se över möjligheterna
            att underlätta för arbetsföretagen att finansiera arkeologiska
            undersökningar”, samt att utredaren närmare bör ”klarlägga behovet
            av och formerna för statligt stöd till arkeologiska undersökningar”.
            Det är i sig välkommet att nämnda utredningsverksamhet har kommit
            till stånd. Men det är tyvärr en brist att direktiven är alltför
            allmänt hållna. Bl. a. saknas ett entydigt uttalande att utredningsarbetet
            bör som målsättning ha att precisera vad som i framtiden skall
            anses som riksintresse samt att staten ensam skall svara för kostnaderna
            när detta riksintresse skall hävdas för att få en utgrävning till
            stånd. Detta är olyckligt med hänsyn till tidsaspekterna och till
            det problemkomplex som råder. Risken är stor att utredningsarbetet
            inte leder fram till de åtgärder som är nödvändiga för att åstadkomma
            en varaktig förbättring av byggarbetsmarknaden för de utsatta
            kommunerna. Utredningsdirektiven måste således preciseras bättre
            och i den riktning som angetts i det föregående. Samtidigt måste
            utredningsarbetet påskyndas. Riksdagen bör göra ett uttalande
            av denna innebörd. Med anledning av vad som ovan anförts hemställs
            1. att riksdagen beslutar att som sin mening ge regeringen till
            känna vad som i motionen anförts om tilläggsdirektiv till utredaren
            om formerna för statens stöd till arkeologiska utgrävningar, 2.
            att riksdagen hos regeringen anhåller om förslag till nya riktlinjer
            för arkeologiska utgrävningar i enlighet med vad som anförts i
            motionen.
          </p>
          <p xml:id="i-9aKAFXe9DwQrh1V52htKuq" type="date">
            Stockholm den 19 januari 1984
          </p>
          <div xml:id="i-55935oRmEdL2vCDqFuwNVY" type="signatureBlock">
            <p xml:id="i-D8cz1pbfjoVHW8XFQF4BTk" who="i-GTDxf4NudVQ4es4EhotQR1" type="signature">
              STEN SVENSSON (m)
            </p>
            <p xml:id="i-XQ1NGfiA3VvsBgUU3RVRuB" who="unknown" type="signature">
              BARBRO NILSSON (m)
            </p>
            <p xml:id="i-EUogdcem2dCvwtpn4qyYiw">
              i Visby)
            </p>
          </div>
        </div>
      </div>
    </body>
  </text>
</TEI>
