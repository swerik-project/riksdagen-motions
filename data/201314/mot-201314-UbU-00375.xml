<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00375">
  <teiHeader>
    <fileDesc>
      <titleStmt>
        <title>Skolträdgårdar</title>
        <author corresp="i-2GE534P2Foy3WpqKPVNeW8">av Mats Pertoft (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skolträdgårdar</title>
          <idno type="rdwebb">H102Ub375</idno>
          <rs type="number">Ub375</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub375/text</ref>
          <ref type="dokument_url_html">http://data.riksdagen.se/dokument/H102Ub375</ref>
          <ref type="dokumentstatus_url_xml">http://data.riksdagen.se/dokumentstatus/H102Ub375</ref>
          <ref type="doc">http://data.riksdagen.se/fil/B0E6BCDF-A7D0-4203-9784-6C2FC1D69271</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6FshdmHTZZj2ydaXXhJ9pK" type="signed"/>
        <correspContext corresp="i-6FshdmHTZZj2ydaXXhJ9pK">
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-Sfqzc52hBN57cM5XEiqXEg" type="numbering">
          <date when="2013-10-07"/>
        </correspAction>
        <correspAction xml:id="i-RP4oVN9o8mtit3xXZJF9gf" type="submission">
          <date when="2013-10-03"/>
        </correspAction>
        <correspAction xml:id="i-T2eMGMTxaeZhzAjaz81kgA" type="transfer">
          <date when="2013-10-02"/>
        </correspAction>
        <correspAction xml:id="i-WaxxzthQKfS3PwqpQhjdya" type="assigned"/>
        <correspContext corresp="i-WaxxzthQKfS3PwqpQhjdya">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Dfv7s1vRcA2tkFYB9bMWYZ">
            Förslag till riksdagsbeslut
          </head>
          <p xml:id="i-W6Vz8h66PLcJiBbwJ7njN3">
            Riksdagen tillkännager för regeringen som sin mening vad som
            anförs i motionen om att utreda hur man på bästa sätt kan förstärka
            skolors möjligheter att få stöd med att införa skolträdgårdar
            som en del av skolarbetet för dess pedagogiska och kunskapsmässiga
            effekter.
          </p>
        </div>
        <div type="motContent">
          <head xml:id="i-8tknw9yte9PgQuZQbLZRTV" type="h1">
            Bakgrund
          </head>
          <p xml:id="i-AhAMpWgVm9uzSynwEuKZ9g">
            För många år sedan fanns skolträdgårdar som en del av folkskolans
            verksamhet. Skolträdgårdarna var då en del av folkbildningen.
            Kunskaper om trädgårdsskötsel lärdes ut genom trädgårdsarbetet.
            Många äldre kan fortfarande minnas dessa trädgårdar och den tillfredsställelse
            som det utgjorde att själv odla mat. I boken Skolträdgården från
            1956 skriver författaren Lorentz Bolin följande i förordet: Skolträdgården
            är det viktigaste hjälpmedel vi har för att skapa en tillfredställande
            naturundervisning, och dess betydelse kommer att växa, allteftersom
            skolorna centraliseras och förläggs till tätorterna samt förlorar
            den nära kontakten med naturen. Bolin tar upp de vanligaste syftena
            med dåtidens skolträdgårdar, som att bedriva undervisning i trädgårdsskötsel,
            främst odling av grönsaker, frukt och bär och till liten del prydnadsväxter.
            Dessutom nämner han trädgårdens dekorativa och estetiska värden
            och tillfället som de praktiskt lagda eleverna ges att skapa med
            sina händer. På 1960-talet försvann skolträdgårdarna från de flesta
            skolor, sannolikt i samband med vår industrialisering av matvaruproduktionen
            då kunskap om odling ansågs mindre väsentlig. Idag har förhållandet
            återigen förändrats. Fler och fler människor intresserar sig för
            var maten kommer ifrån, ifrågasätter tillsatser i maten vi köper
            och oroar sig för besprutning. Samtidigt har många barn inte tillgång
            till odlingsutrymme då många bor i staden och dessutom har svårt
            att ta till sig abstrakta begrepp som ekosystem och biotoper,
            pollinering och fotosyntes.
          </p>
          <head xml:id="i-SpWhShjeXW4urpjTrN1q78" type="h1">
            Skolträdgården som utvecklande läromiljö idag
          </head>
          <p xml:id="i-8xoSonFafffrizLDk6knLx">
            I undersökningar av trädgårdsarbete i allmänhet har det visat
            sig att det har positiva fysiologiska, känslomässiga och kognitiva
            effekter och underlättar återhämtning från stress. Specifika undersökningar
            av skolträdgårdsarbete visar att elever lär sig ta mer ansvar
            och ta bättre hand om sin fysiska omgivning. Andra positiva effekter
            är att eleverna utvecklar sitt sociala förhållningssätt till sina
            klasskamrater och lär sig samarbeta bättre, de får förbättrad
            självkännedom, kunskap om mat och de ökar intaget av frukt och
            grönsaker. I förstone kanske skolträdgården främst verkar vara
            ett medel för att få elever att komma närmare naturen på ett positivt
            sätt men det som gör skolträdgårdsprojekt så speciellt är synergierna
            såväl på kunskapsnivå som på sensorisk perceptionsnivå hos eleverna.
            Man bryter också de sociala mönster som finns i klassrummet och
            elever som varit svagare inomhus växer i den sociala strukturen
            utomhus om de lyckas med odlingen.
          </p>
          <p xml:id="i-7yfkNTKGFxTs6ZgTdKWbHF">
            Skolträdgårdsarbetet kan utföras på många olika sätt och på olika
            ställen. Det kan vara småskaligt eller storskaligt, det kan utgå
            från en egen liten trädgård per barn eller en gemensam trädgård
            eller en kombination. Den kan befinna sig i ett skolträdgårdsområde
            gemensamt för flera skolor, på den egna skolgården eller på ett
            område som tillhör ett äldreboende till exempel. Själva odlingen
            kan ske direkt i marken eller med hjälp av odlingsbäddar.
          </p>
          <head xml:id="i-JCcc8HMpLB4gDzx6aGT9pv" type="h1">
            Praktisk natur- och miljöundervisning med hjälp av skolträdgårdar
            – didaktisk kontext
          </head>
          <p xml:id="i-RWfFCztjXmJMJQQcLRrV5T">
            På ett övergripande plan menar vi det är viktigt att även belysa
            bevarandet av det gröna kulturarvet genom en meningsskapande aktivitet
            med stor social betydelse. I stadsnära miljöer, där de flesta
            elever går i skolan, är grönområden extra värdefulla för alla
            medborgare. Att eleverna får tillgång till skolträdgårdar ökar
            dessutom deras förståelse av naturen som en skapare av värden.
            Genom att elever tillbringar mer tid utomhus gör att den samhörighet
            med landskapet som utgör grunden för ett medvetet ekologiskt handlande,
            skapas genom en djup förtrogenhet med vår omgivning.
          </p>
          <p xml:id="i-HVoazi7x8Bk7gXhs2AySiS">
            I USA har flera studier genomförts på hur skolträdgården används
            i undervisningen, till exempel för att öka frukt- och grönsakskonsumtion,
            fysisk aktivitet och inlärningsförmåga. Resultaten visade att
            elevernas prestationer inom naturkunskapsämnena ökade. Dessutom
            visade undersökningar att eleverna valde att äta mer frukt och
            grönt och att den fysiska aktiviteten ökade. Dessutom får eleverna
            in många av målen i matematik, svenska och biologi.
          </p>
          <p xml:id="i-K5TVZPU3XUgsL73SuCYhBe">
            Skolträdgårdarna kan enkelt knytas till läroplanens kunskapsmål
            bland annat genom att eleven (som i läroplanen beskrivs)
          </p>
          <list style="ul">
            <item xml:id="i-BkThQzHScvEtQ3J2d5AYuT">
              har fått kunskaper om förutsättningarna för en god miljö och
              en hållbar utveckling
            </item>
            <item xml:id="i-WJHSe8sjba54VGJ3WEWnYA">
              har fått kunskaper om och förståelse för den egna livsstilens
              betydelse för hälsan, miljön och samhället.
            </item>
          </list>
          <p xml:id="i-SQyY7kwVLXrYKuZQpYXJ7E">
            Och också genom att eleven
          </p>
          <list style="ul">
            <item xml:id="i-6wpBoGvsKTa9bEAQWSaA8y">
              kan använda sig av matematiskt tänkande för vidare studier och
              i vardagslivet
            </item>
            <item xml:id="i-4d86oEUHdYYbCAvobvHRmk">
              kan använda kunskaper från de naturvetenskapliga, tekniska, samhällsvetenskapliga,
              humanistiska och estetiska kunskapsområdena för vidare studier,
              i samhällsliv och vardagsliv kan lösa problem och omsätta idéer
              i handling på ett kreativt sätt
            </item>
            <item xml:id="i-3YtSaQAfpx2hGQERLnyzzU">
              kan lära, utforska och arbeta både självständigt och tillsammans
              med andra och känna tillit till sin egen förmåga
            </item>
            <item xml:id="i-XCEmTPAEt9CU8ywXXfwv4N">
              kan använda sig av ett kritiskt tänkande och självständigt formulera
              ståndpunkter grundade på kunskaper och etiska överväganden.
            </item>
          </list>
          <p xml:id="i-FaVpRa5HQvijMMsU2esgfM">
            Vi behöver utnyttja skolträdgårdens naturliga möjlighet till
            lärande på ett bättre sätt. Regeringen bör därför tillsätta en
            utredning om hur på bästa sätt kunna förstärka skolors möjligheter
            att införa och få stöd med skolträdgårdar som en del av skolarbetet
            för dess pedagogiska och kunskapsmässiga effekter.
          </p>
          <p xml:id="i-QhSxzD3ScUAnNYGNTcQjP2">
            Detta bör riksdagen till regeringen som sin mening ge till känna.
          </p>
        </div>
        <div type="motSignatures">
          <list>
            <item xml:id="i-SmcdmZLRybGYX3MYVtXgW2">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
