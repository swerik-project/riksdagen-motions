<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KrU-00802">
  <teiHeader>
    <fileDesc>
      <titleStmt>
        <title>Idrottspolitisk motion</title>
        <author corresp="i-DA4mEcuMULgPh6WXGQRaWW">av Angelika Bengtsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:802 av Angelika Bengtsson m.fl. (SD)</title>
          <idno type="rdwebb">H702802</idno>
          <rs type="number">802</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H702802/text</ref>
          <ref type="dokument_url_html">http://data.riksdagen.se/dokument/H702802</ref>
          <ref type="dokumentstatus_url_xml">http://data.riksdagen.se/dokumentstatus/H702802</ref>
          <ref type="docx">http://data.riksdagen.se/fil/11F10261-63B6-40F1-81B2-78B18A3E974F</ref>
          <ref type="pdf">http://data.riksdagen.se/fil/4E631113-0279-4B99-A5E1-6AC7CEB89E96</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3J1VAZYymcAux1zUWfht3y" type="signed"/>
        <correspContext corresp="i-3J1VAZYymcAux1zUWfht3y">
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-SUvVDaMEitZ3tYZwnG3xvz" type="submitted">
          <date when="2019-10-01"/>
          <time when="08:09:01"/>
        </correspAction>
        <correspAction xml:id="i-UvqSXaiKKfsw78yDXvC8VQ" type="reviewed">
          <date when="2019-10-01"/>
          <time when="08:57:01"/>
        </correspAction>
        <correspAction xml:id="i-QbU1113b8wssgshbTAvQmY" type="referred">
          <date when="2019-10-11"/>
        </correspAction>
        <correspAction xml:id="i-C3EB7t2dz9Num6frpq3AhD" type="assigned">
          <date when="2020-04-29"/>
          <time when="17:34:59"/>
        </correspAction>
        <correspContext corresp="i-C3EB7t2dz9Num6frpq3AhD">
          <ref type="assignedTo">Kulturutskottet</ref>
        </correspContext>
        <correspAction xml:id="i-CqVHo53Y77cdNVYUCuCikB" type="behandlas_i"/>
        <correspContext corresp="i-CqVHo53Y77cdNVYUCuCikB">
          <ref type="uppgift">2019/20:KrU1</ref>
          <ref type="ref_dok_id">H701KrU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8jFPkjJ13LjxL9pNMqTbH7" type="behandlas_i"/>
        <correspContext corresp="i-8jFPkjJ13LjxL9pNMqTbH7">
          <ref type="uppgift">2019/20:SkU21</ref>
          <ref type="ref_dok_id">H701SkU21</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU21</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ae3QeGvNtxVNt3KMTfDCcH" type="behandlas_i"/>
        <correspContext corresp="i-Ae3QeGvNtxVNt3KMTfDCcH">
          <ref type="uppgift">2019/20:KrU8</ref>
          <ref type="ref_dok_id">H701KrU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU8</ref>
          <ref type="ref_dok_titel">Civila samhället inklusive idrott och folkbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:802 av Angelika Bengtsson m.fl.
          (SD) Idrottspolitisk motion
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-8bNNHHVErdUNZ4afzxdWRo">
            Förslag till riksdagsbeslut
          </head>
          <list style="ol">
            <item xml:id="i-6hdPS1GMTxqVnjToRkZBAE">
              Riksdagen ställer sig bakom det som anförs i motionen om att
              civilsamhällesorganisationerna ska samverka med Riksidrottsförbundet
              för att starta ideella idrottsföreningar i utanförskapsområden
              och tillkännager detta för regeringen.
            </item>
            <item xml:id="i-E1KNwXxHddCZt8k75QKCaj">
              Riksdagen ställer sig bakom det som anförs i motionen om att
              påbörja en dialog med Sveriges regioner och kommuner om att en
              nationell strategi ska antas kring hur vi bättre kan anordna mästerskap
              i alla divisioner i Sverige och tillkännager detta för regeringen.
            </item>
            <item xml:id="i-R9TS4RTvw7YNfp7LyxTSAp">
              Riksdagen ställer sig bakom det som anförs i motionen om att
              uppmärksamma Special Olympics World Winter Games 2021 och tillkännager
              detta för regeringen.
            </item>
            <item xml:id="i-VEYFn8srwhjY7yo5dfMarn">
              Riksdagen ställer sig bakom det som anförs i motionen om att
              se över möjligheterna att inrätta ett parasportotek och tillkännager
              detta för regeringen.
            </item>
            <item xml:id="i-6xinUBEkn7XfsAHraQGXx3">
              Riksdagen ställer sig bakom det som anförs i motionen om att
              Sverige tillsammans med våra nordiska länder framöver bör ansöka
              gemensamt om stora mästerskap och tillkännager detta för regeringen.
            </item>
            <item xml:id="i-NMZ3AFQA4dfTsoGC1CPnD5">
              Riksdagen ställer sig bakom det som anförs i motionen om vikten
              av en förnyad elitsatsning och tillkännager detta för regeringen.
            </item>
            <item xml:id="i-XkfVCUVN2vg9cM7g8hCNzz">
              Riksdagen ställer sig bakom det som anförs i motionen om att
              vidta åtgärder i syfte att säkerställa äldres tillgång till idrott
              och fysisk aktivitet över hela landet och tillkännager detta för
              regeringen.
            </item>
            <item xml:id="i-L1jfPhxVdSRFtqTxiZ4mtc">
              Riksdagen ställer sig bakom det som anförs i motionen om att
              regeringen bör lägga fram förslag angående idrottsrörelsens förbättrade
              skatteregler och tillkännager detta för regeringen.
            </item>
            <item xml:id="i-NHbw1yV5B9JwEkWE3mm4M2">
              Riksdagen ställer sig bakom det som anförs i motionen om att
              regeringen bör utreda möjligheten till ett nytt system för amatöridrottare
              att ta kontroller för dopning och tillkännager detta för regeringen.
            </item>
            <item xml:id="i-XL2y77ppTejHneKQ7JRQTu">
              Riksdagen ställer sig bakom det som anförs i motionen om att
              en nationell satsning ska se över behoven i fråga om anläggningsbristen
              och hur vi bygger och/eller renoverar bort densamma och tillkännager
              detta för regeringen.
            </item>
            <item xml:id="i-L336J8w5MwC8miz27C6ZGN">
              Riksdagen ställer sig bakom det som anförs i motionen om att
              utreda möjligheten att införa en anläggningsfond och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-VHosKPiZUxVvpRcTzhoBTp" type="h1">
            Motivering
          </head>
          <p xml:id="i-6tMSsxzjrMwx3FZGn1SBfB">
            Idrottsrörelsen i Sverige är vår största förening som når ut
            till över 1 miljon barn och ungdomar. Med dagens digitala utveckling
            som gör oss allt mer stillasittande är det fantastiskt att idrottsföreningarna
            klarar av att nå ut till nästan vartenda barn i vårt samhälle
            så att de kan röra sig och ha en aktiv fritid.
          </p>
          <p xml:id="i-2GFn1fRLVztZYqTEK5XQPP">
            Flera rapporter visar på att vi blir allt mer stillasittande
            och överviktiga. Samtidigt görs flera projekt, både kort- och
            långsiktiga, som ska få fler att röra på sig. Oavsett rörelseaktivitet
            visar forskning att ett aktivt liv ger oss bättre skolresultat
            och ett bättre välbefinnande. Bunkeflomodellen är ett tydligt
            exempel på att daglig aktivitet och idrott ger stora resultat
            i skolresultaten; eleverna höjde sin kunskap. Med tanke på de
            senaste årens PISA-undersökningar, nationella prov och högskoleprov
            borde varje skola inspireras av Bunkeflomodellen.
          </p>
          <p xml:id="i-YWw6S8swzGiSK6y6Ezdb1P">
            Riksidrottsförbundet har på eget initiativ arbetat fram en ny
            reformagenda kallad ”Strategi 2025”. Tanken är att man ska kunna
            idrotta hela livet. Riksidrottsförbundet har länge sett en tendens
            till att ungdomar slutar idrotta i yngre tonåren, för att sedan
            börja idrotta i vuxen ålder. Strategi 2025 ska få idrottsföreningar
            att erbjuda idrott till alla oavsett ålder, med eller utan tävlingsinslag.
            Det är en bra målsättning.
          </p>
          <head xml:id="i-HwWUpUxwTSxpziavaa8TTw" type="h2">
            Idrott i utanförskapsområden
          </head>
          <p xml:id="i-Demff78DYgYt8ij6SoepsA">
            Den rödgröna regeringen har under flera år gett riktade anslag
            till uppsökande arbete inom utsatta områden i försök att få fler
            barn, och flickor, att idrotta. Tanken är god – genom idrott kan
            integrationen påskyndas. Detta är en satsning som borde ha gjorts
            i hela landet och inte gjort skillnad på folks ursprung eller
            kön. Att idrotta handlar om att ha roligt, hitta nya vänner, utveckla
            en ny talang och framförallt känna sig sedd. Då ska det inte spela
            någon roll var i landet man bor, vilket kön man har eller i vilken
            stadsdel man lever. Man ska idrotta för att man tycker det är
            kul.
          </p>
          <p xml:id="i-LLEwhQFfQzBcu9TS8p3U8A">
            Resultaten har däremot varit imponerande och det är glädjande
            att idrotten har fått fler ungdomar att röra på sig och ha en
            aktiv fritid. Nu måste fokus läggas på att fler ska ha någonstans
            att idrotta, med tanke på det akuta behovet av idrottsanläggningar.
          </p>
          <p xml:id="i-AD82EtvoSdD5aWMj95GaJU">
            ”Nattfotboll” i Södertälje är ett inspirerande projekt där lokala
            boende samlade ihop ungdomar och spelade fotboll på kvällstid
            i skolans gymnastiksal.
          </p>
          <p xml:id="i-HcRdsSeouL8hwc48V6NTiF">
            Man satte tydliga regler på vad som accepteras och inte. Bröt
            man mot en regel (exempelvis vandaliserade) fick man höra det.
            Genom samtal och förståelse kunde man uppfostra de ungdomar som
            annars hade startat bråk eller fortsatt med vandalisering. Genom
            förståelse av att ens handling får konsekvenser, inte bara för
            en själv, utan också för ens omgivning, minskade stöket och bråket
            i utanförskapsområdena.
          </p>
          <p xml:id="i-G7y6sRNfhHsEDQRPDyKXqb">
            Det område som projektet startade i var ett av polisens utsatta
            områden. Idag är det inte det; om det har något med nattfotbollen
            och göra ska vara osagt. Att det har blivit lugnare i området
            eftersom det nu finns en aktivitet att gå till, där ungdomarna
            känner sig behövda och sedda, är inget som ska underskattas. Projektet
            utvecklas och ska öppna upp i fler stadsdelar i Sverige. Det visar
            på hur starkt idrotten påverkar oss som människor, värdet i våra
            liv och vad det ger tillbaka till vårt samhälle. Låt civilsamhället
            tillsammans med idrottsrörelsen odla liknande projekt. Det ger
            mest samhällsnytta för oss alla.
          </p>
          <head xml:id="i-Sn3jzCoNKiVLqxck31iwre" type="h2">
            Mästerskap i Sverige
          </head>
          <p xml:id="i-NYqtbj2Lm75Xpio3vStn9n">
            Sveriges regering borde ta fram en nationell strategi kring hur
            vi kan anordna mästerskap i alla divisioner i Sverige. De flesta
            av våra större städer har idag fina arenor som skulle kunna användas
            vid fler tillfällen. Som exempel kan vissa städer fokusera på
            att ansöka om mästerskap för barn/ungdomar medan andra städer
            kan/bör fokusera på vuxenmästerskap. På så vis kan flera mästerskap
            samtidigt spelas i Sverige och vi konkurrerar på högre nivå. Gothia
            Cup, världens största ungdomscup inom fotboll, är ett sådant exempel
            som har blivit synonymt med Göteborg. Låt oss möjliggöra liknande
            träffar/tävlingar för fler i vårt avlånga land. Men för att möjliggöra
            detta måste man påbörja en dialog med Sveriges regioner och kommuner.
          </p>
          <head xml:id="i-2KE8j1AvshMz77nLuRVuYS" type="h2">
            Parasport
          </head>
          <p xml:id="i-9v683poHt6aHon2gixGJoX">
            Parasport har ett stort engagemang i vårt land och många utövare.
            Och det växer och blir fler! Allt fler föreningar erbjuder parasport,
            men än så länge finns det inte i alla kommuner. Vi önskar att
            riksidrotten stöttar och hjälper föreningar i de kommuner och/eller
            län som idag inte erbjuder parasport, att komma igång och erbjuda
            parasport i hela landet. För allas rätt att idrotta.
          </p>
          <head xml:id="i-E7apK89zSGDrNGbPoJEmbE" type="h2">
            Special Olympics
          </head>
          <p xml:id="i-HSTt6WQKnbN1nmBv8ZJ3bX">
            Sverige står som första nordiska land värd för ett världsspel
            när Special Olympics World Winter Games arrangeras i Åre och Östersund.
            På samma vis som en nationell strategi och en större uppmärksamhet
            kring paralympics bör belysas, bör liknande satsningar göras för
            att uppmärksamma Special Olympics. Framförallt också med tanke
            på spelen i Åre och Östersund år 2021. Special Olympics riktar
            sig till personer med en intellektuell funktionsnedsättning. Personer
            med intellektuell funktionsnedsättning har ofta svårt att hitta
            en meningsfull fritid. De drabbas lätt av isolering, inaktivitet
            och mental ohälsa. Fördomar från omvärlden hindrar också den här
            gruppen från att delta på ett naturligt sätt i samhället.
          </p>
          <head xml:id="i-6E5aojL2uQWmuqAeT731Rd" type="h2">
            Nationellt parasportotekstöd
          </head>
          <p xml:id="i-C854oRqygcRAsiwcwnAx4N">
            Ett led i vår ambition att främja folkhälsan i alla samhällsgrupper
            är att vi genom det statliga stödet till idrotten vill stimulera
            idrottsrörelsen att göra en nationell bedömning av ekonomiska
            och verksamhetsmässiga behov för att upprätta ett nationellt parasportotek.
            Vi är öppna för att framöver skjuta till resurser som parasporten
            efterfrågar för att på nationell nivå möjliggöra ett sportotek
            med den idrottsutrustning som inte sällan kan vara kostsam för
            den enskilde med funktionsnedsättning, men som från nationell
            nivå skulle kunna erbjudas att prova för allas tillgång till sport.
          </p>
          <head xml:id="i-CaZhCuJkjbMop4x4iu2AhB" type="h2">
            Nordiska mästerskap
          </head>
          <p xml:id="i-UW3gw7RQXEHE7FLWG9SUUa">
            Ett svenskt OS eller inte – det har varit årets stora diskussion.
            Italien vann sista omröstningen med OS 2026 som vinst.
          </p>
          <p xml:id="i-8rJXRK3zDSv5GUGA4bYgY1">
            Sverige bör tillsammans med våra nordiska länder framöver gemensamt
            ansöka om stora mästerskap, om sådana dyker upp. Det vore det
            rimligaste med tanke på vad ett större mästerskap kostar, hänsyn
            till miljön där vi i Norden ligger i framkant och att våra länder
            kompletterar varandra.
          </p>
          <head xml:id="i-NajDJGs3BGbp3kXFtpnJRH" type="h2">
            Elitsatsning
          </head>
          <p xml:id="i-AhMdCNnkC55yytAt1YXiH">
            För att ytterligare stärka den svenska idrottens internationella
            konkurrenskraft och ge oss nya framgångsrika idrottsstjärnor och
            förebilder som kan locka fler barn och ungdomar till idrottsrörelsen
            lanserades år 2009 den så kallade elitsatsningen. Enligt studier
            vid Centrum för idrottsforskning innebar satsningen ett viktigt
            resurstillskott för idrottsrörelsens många landslagstrupper. Satsningen
            kom i särskilt hög utsträckning parasportare till del och dessutom
            förbättrades samordningen av det samlade stödet till parasport
            och svensk elitidrott. Tyvärr beslutade den förra regeringen att
            avsluta satsningen år 2012. Detta var ett felaktigt beslut och
            riksdagen bör tillkännage för regeringen att stödet till elitsatsningen
            bör förnyas.
          </p>
          <head xml:id="i-Jfnmvn9Z7sPLm5Xy2eozjG" type="h2">
            Idrott för äldre
          </head>
          <p xml:id="i-PpF341QMcp6zftrT7Ziwtm">
            Att säkra barns och ungdomars tillgång till idrott och fysisk
            aktivitet är en angelägen uppgift. Lika viktigt är det dock att
            göra detsamma för våra äldre medborgare. Idrott och friskvård
            kan motverka många ålderssjukdomar, bidra till att förhindra fallolyckor
            men också bidra till att bryta den ensamhet och sociala isolering
            som många äldre tyvärr lider av. Satsningar på idrott för äldre
            är dock inte bara bra för den enskilde. De gynnar hela samhället.
            Studier från bland annat det danska socialdepartementet har visat
            att satsningar på äldreidrott är en samhällsekonomisk vinst genom
            att det medför minskade vårdbehov. Liknande studier har även gjorts
            i Sverige. Tyvärr är de regionala skillnaderna när det gäller
            äldres tillgång till idrott och fysisk aktivitet fortfarande väldigt
            stora. Pensionärernas riksorganisation (PRO) uppger till exempel
            att man i nästan hälften av landets kommuner inte får något stöd
            alls för sin motionsverksamhet för äldre och att bristen på aktivitetslokaler
            är stor. Vi föreslår därför att riksdagen tillkännager för regeringen
            som sin mening att ytterligare åtgärder bör vidtas i syfte att
            säkerställa äldres tillgång till idrott och fysisk aktivitet över
            hela landet.
          </p>
          <p xml:id="i-VdJgWc9Xm3zBDzu1rknskE">
            Äldrelyftet som röstades igenom förra året i M/KD-budgeten var
            ett steg i rätt riktning. Regeringen lovade att behålla satsningen
            till nästa års budget men den röstades bort redan i vårbudgeten
            ett halvår senare. Vi är beredda att tillföra medel för att åter
            se att idrott för äldre blir verklighet.
          </p>
          <head xml:id="i-9D1jeDQ7AQkoERirbzv8oX" type="h2">
            Skatteregler
          </head>
          <p xml:id="i-DGsiV1Rg1WDeSxjnjUpSjP">
            År 2004 tillsattes en statlig utredning för att se över föreningars
            skatte- och avgifts­situation. Utredningen tillsattes eftersom
            skattereglerna ansågs ha blivit krångliga och svåra att följa.
            När utredningen, som kom att heta ”Nya skatteregler för idrotten”(SOU
            2006:23), var färdig presenterades ett antal förslag på hur beskattningen
            kan anpassas för den moderna idrottsrörelsen. Trots konkreta förslag
            på hur idrottsföreningars skattesituation kan förenklas och förtydligas
            verkar den politiska viljan att ta tag i frågan saknas. Istället
            för att följa upp utredningen med en proposition tillsatte dåvarande
            regering en ny utredning (SOU 2009:65), denna gång för att utreda
            beskattningen för alla ideella föreningar. Inte heller denna utredning
            resulterade i någon proposition från regeringen. Riksidrottsförbundet
            uttrycker nu en oro över att Skatteverket börjat tillämpa regelverket
            så att bland annat professionell idrott inte räknas som allmännyttig
            verksamhet, och att föreningars intäkter från professionell verksamhet
            är obegränsat skattepliktiga. Utöver det så har Skatteverket ändrat
            sin praxis vad gäller beskattningen av föreningars secondhandförsäljning.
            Riksidrottsförbundet menar att Skatteverkets tolkning drabbar
            föreningars barn- och ungdomsverksamhet negativt. Sverigedemokraterna
            anser att det är hög tid att ta sig an frågan och regeringen bör
            presentera en proposition om idrottens skatteregler snarast.
          </p>
          <head xml:id="i-RCHPx9A9dR5xTfeQb66UoH" type="h2">
            Antidopingkontroll
          </head>
          <p xml:id="i-Kkb3WwxKS6G6NGpz5LVXUp">
            De senaste decennierna har allt fler börjat träna och röra på
            sig, inte minst på gym. Under samma tidsperiod har det även konstaterats
            att allt fler använder sig av illegala prestationshöjande preparat,
            även kallad doping, för att snabbare få resultat av sin träning.
            Unga män har visat sig vara överrepresenterade i statistiken över
            personer som kan få tag på anabola steroider på sitt gym.
          </p>
          <p xml:id="i-2T8opiAtuuVudB7MKAToKF">
            Doping och anabola steroider har fram tills nyligen endast framställts
            som ett problem inom elitidrotten. Så är dessvärre inte fallet.
            Idag fälls allt färre elitidrottare för doping, däremot ökar bruket
            bland amatöridrottare på gym.
          </p>
          <p xml:id="i-Gr5KjZBkcUq2TRZkWdMvfn">
            Antidopingarbetet sker genom Riksidrottsförbundet. Det innebär
            att endast de som är kopplade till en idrottsförening kan testas
            för doping. De som gymmar eller utövar annan privat idrottsutövning
            hamnar däremot mellan stolarna och utanför det redan uppbyggda
            systemet för ”elitidrottare”.
          </p>
          <p xml:id="i-FU6zrmDqYfw4EPtEhUBDm9">
            Det är därför rimligt att regeringen utreder och tar fram ett
            system för att stävja förekomsten av doping inom all form av idrott,
            även för de som inte är utövare på elitnivå.
          </p>
          <p xml:id="i-GwRx2rJYQFPmUpBQuw5Nia">
            I förslaget ska det även finnas exempel på var enheten ska ligga,
            exempelvis tillsammans med Riksidrottsförbundet, genom sjukvården
            eller under en statlig myndighet.
          </p>
          <head xml:id="i-Xx3EqLfYm3wdc3zEp6UA7x" type="h2">
            Nationell lokal- och anläggningsfond (LOA-fond)
          </head>
          <p xml:id="i-MgquVzfpckrAHzj2nVKNcf">
            Sverige befinner sig i en akut brist på idrottsanläggningar.
            Det som byggdes på 40–50-talet är i stort behov av renovering
            samtidigt som kommuner inte byggt nya arenor/idrottsplatser i
            samma takt som behovet ökat. Många barn och ungdomar hamnar av
            den anledningen i köer istället för att idrotta och röra på sig.
          </p>
          <p xml:id="i-VyyDSoqbctZWCk3PD7G5aC">
            En nationell satsning behövs för att bygga och renovera bort
            de allra största behoven i fråga om anläggningsbristen. Sverige
            bör införa en anläggningsfond för innovativa lösningar på idrottsarenor,
            ytor och lokaler. Fonden bör efterlikna och hämta inspiration
            från den som uppfördes i Danmark vid namn LOA-fonden (lokal- och
            anläggnings­fond). Där ansöker man om bidrag ur fonden vid ny-/tillbyggnation
            eller vid renovering av en idrottsanläggning. Med fondens bidrag
            kan man på ett innovativt sätt bygga om befintlig miljö till en
            mer modern och anpassad miljö att idrotta och röra sig i. I Danmark
            har det gett mycket goda resultat.
          </p>
        </div>
        <div type="motSignatures">
          <list>
            <item xml:id="i-3fiTNSCuPZsfjtpJU66UBZ" who="i-DA4mEcuMULgPh6WXGQRaWW">
              Angelika Bengtsson (SD)
            </item>
            <item xml:id="i-A8eja2BWNNRK1j8cVZbnJm" who="i-7axeS8wLb7dXdWECyhESJs">
              Aron Emilsson (SD)
            </item>
            <item xml:id="i-EwZJ8PrLVcpa6ye3musEbr" who="i-JP8NeL17uoQgDiTaxrGnVM">
              Jonas Andersson i Linköping (SD)
            </item>
            <item xml:id="i-XLDC1p8HAr3uRNBJftA1F2" who="i-BfmJ8hLMzGF9XMcc4M8Bfa">
              Cassandra Sundin (SD)
            </item>
          </list>
        </div>
      </div>
    </body>
  </text>
</TEI>
