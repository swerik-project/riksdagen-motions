<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-NU-04505">
  <teiHeader>
    <fileDesc>
      <titleStmt>
        <title>med anledning av prop. 2021/22:153 Genomförande av elmarknadsdirektivet när det gäller nätverksamhet</title>
        <author corresp="i-UnndbLk6GXZcFynD83SqCk i-6X8Fc68oRcYCskG3k248x5">av Arman Teimouri (L) och Carl-Oskar Bohlin (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4505 av Arman Teimouri (L) och Carl-Oskar Bohlin (M)</title>
          <idno type="rdwebb">H9024505</idno>
          <rs type="number">4505</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H9024505/text</ref>
          <ref type="dokument_url_html">http://data.riksdagen.se/dokument/H9024505</ref>
          <ref type="dokumentstatus_url_xml">http://data.riksdagen.se/dokumentstatus/H9024505</ref>
          <ref type="docx">http://data.riksdagen.se/fil/D8B9F343-714A-4C7E-9CED-1B6AC978BF1D</ref>
          <ref type="pdf">http://data.riksdagen.se/fil/45ADE88E-81ED-45B1-98D6-7EDBC50F5FE7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnndbLk6GXZcFynD83SqCk</idno>
            <name>Arman Teimouri</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-6X8Fc68oRcYCskG3k248x5</idno>
            <name>Carl-Oskar Bohlin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-W63EaC2QACbhQcYsZNqfoj" type="basedOn"/>
        <correspContext corresp="i-W63EaC2QACbhQcYsZNqfoj">
          <ref>Proposition 2021/22:153</ref>
        </correspContext>
        <correspAction xml:id="i-Mx3xDfLJtmg9tdg7mGFdbT" type="signed"/>
        <correspContext corresp="i-Mx3xDfLJtmg9tdg7mGFdbT">
          <note type="signatory" corresp="i-UnndbLk6GXZcFynD83SqCk"/>
          <note type="signatory" corresp="i-6X8Fc68oRcYCskG3k248x5"/>
        </correspContext>
        <correspAction xml:id="i-P4uqcb83JupLyTNagHLd1c" type="submitted">
          <date when="2022-03-31"/>
          <time when="18:14:31"/>
        </correspAction>
        <correspAction xml:id="i-RBRaRasshbC8QXQ63Nnt5M" type="reviewed">
          <date when="2022-04-04"/>
          <time when="18:37:00"/>
        </correspAction>
        <correspAction xml:id="i-BsWawQkcnMcUx2SnKfzriU" type="dismissed">
          <date when="2022-04-05"/>
        </correspAction>
        <correspAction xml:id="i-E5CrrC4ScwyFgXZR6LErMT" type="referred">
          <date when="2022-04-06"/>
        </correspAction>
        <correspAction xml:id="i-CKxavCJLXSu9qpWSJSTmdt" type="assigned">
          <date when="2022-10-12"/>
          <time when="11:35:37"/>
        </correspAction>
        <correspContext corresp="i-CKxavCJLXSu9qpWSJSTmdt">
          <ref type="assignedTo">Näringsutskottet</ref>
        </correspContext>
        <correspAction xml:id="i-C3HEd3D5yQSpKtLKVVe6pk" type="behandlas_i"/>
        <correspContext corresp="i-C3HEd3D5yQSpKtLKVVe6pk">
          <ref type="uppgift">2021/22:NU21</ref>
          <ref type="ref_dok_id">H901NU21</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU21</ref>
          <ref type="ref_dok_titel">Genomförande av elmarknadsdirektivet när det gäller nätverksamhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9Pjh9jnukJYKHGTSLTCfsy" type="motHeader">
        <div xml:id="i-F11SbaBmmFbeFBmFiHmHLW" type="motTitle">
          Motion till riksdagen 2021/22:4505 av Arman Teimouri (L) och
          Carl-Oskar Bohlin (M) med anledning av prop. 2021/22:153 Genomförande
          av elmarknadsdirektivet när det gäller nätverksamhet
        </div>
      </div>
      <div xml:id="i-EXMYMJKKViodEiNPdQbBPo" type="motBody">
        <div xml:id="i-NaiwQabLZnyypsxiGkpnjr" type="motProposal" subtype="förslag">
          <head xml:id="i-62Mb3QguvTLz1XKzJ9H1Rx">
            Förslag till riksdagsbeslut
          </head>
          <list xml:id="i-GGGxndcm8qjbfsg7dGwNE7">
            <item xml:id="i-8h1UnsditnTHqzjAFZfPaF" sortKey="Yrkande 1">
              Riksdagen beslutar att 1 kap. 4 § och 3 kap. 1 § ellagen (1997:857)
              ges den lydelse som anges i motionens bilaga.
            </item>
          </list>
        </div>
        <div xml:id="i-Q3HPAhnUHUHXsyqe5VfYKo" type="motContent">
          <head xml:id="i-Q5JGCNDsA8UWXZi9rFgygA" type="h1">
            Motivering
          </head>
          <p xml:id="i-GQpRBCA4Bc1S6yS49RRGDz">
            Genom det tredje inre marknadspaketet för el fick EU ett tydligt
            regelverk som reglerar elmarknadens funktionssätt och som fördelar
            ansvaret för att kraftsystemet fungerar. Just otydlighet i ansvar
            har ofta framhållits som en förklaring till att kraftsystemet
            i Sverige, särskilt i södra Sverige, har kunnat försvagas så kraftigt
            över tid utan att åtgärder för att bibehålla kraftsystemets förmågor
            har vidtagits i tid som svar på de förändringar som har skett.
          </p>
          <p xml:id="i-EdE3XPxhTsZT3ufgH8hSXw">
            Sedan det uppdaterade elmarknadsdirektivet och de förordningar
            som reglerar detaljerna kom på plats råder inte längre någon tvekan
            om ansvarsfördelningen eller om vad som gäller. Detta konstateras
            bl.a. i rapporteringen av Energimarknadsinspek­tionens regeringsuppdrag
            att undersöka kapacitetsutmaningen i elnäten (Ei R2020:06, s.
            37 f.). Det som dock saknas är en implementering av direktivet
            i svensk lagstiftning. Implementeringen skulle också ha varit
            genomförd den 31 december 2020.
          </p>
          <p xml:id="i-XwT32Qftm96pZDvWvBk2he">
            Mot den bakgrunden är det välkommet att regeringen nu har lagt
            fram en proposi­tion för att implementera förändringarna i direktivet.
            Tyvärr har propositionen svagheter som i mycket går att spåra
            till regeringens avsteg från direktivets definitioner. Avstegen
            kommer att få konsekvenser om de inte åtgärdas. Särskilt bekymmersamt
            är det att lagförslaget i regeringens proposition cementerar otydligheten
            kring vem som bär det långsiktiga ansvaret för att elöverföringen
            i Sverige fungerar. Det är med det liggande förslaget tveksamt
            om direktivet kommer att kunna anses implementerat. Direktivets
            systemfokus är avgörande. Det bör vara tydligt även i den svenska
            ellagen. Bland definitionerna behöver framför allt direktivets
            begrepp systemansvarig för överföringssystem respektive systemansvarig
            för distributionssystem kopplas till ellagen. Båda är bärande
            begrepp både i elmarknadsdirektivet och i kommissionens förordning.
          </p>
          <head xml:id="i-VKQPd1YVtMnSrx9gRvFE18" type="h2">
            Överföringssystem och transmissionsnät
          </head>
          <p xml:id="i-GxtwrXgto29Ffdv6t2d17f">
            Begreppet överföringssystem är mycket centralt i elmarknadsdirektivet.
            Ett överförings­system inkluderar gränssnitten gentemot elproduktionen
            och elanvändningen. Skill­naden mot det vi brukar kalla elnät
            kan tyckas akademisk, men den visar sig få en avgörande betydelse
            för ansvarsfördelningen mellan olika aktörer och framför allt
            är den avgörande för ansvaret för att systemet som helhet långsiktigt
            ska fungera – just det som i Sverige har varit ett problem och
            en källa till förvirring.
          </p>
          <p xml:id="i-XxMCGGZJksdxCc3mWHHCUk">
            Regeringen föreslår att begreppet transmissionsnät ska användas
            i ellagen i stället för direktivets begrepp överföringssystem.
            Det är en möjlighet, men att göra så kräver att det blir mycket
            tydligt i lagen vad som avses med ett transmissionsnät och att
            det är något mer än elnätet.
          </p>
          <p xml:id="i-6AkpSAXx3YNgYh3yZPyZJ7">
            Den som är ansvarig för ett överföringssystem har ansvar inte
            bara för ledningsnätet, nätutbyggnaden och nätunderhållet utan
            också för en effektiv systemdrift som på ett rimligt sätt kan
            möta efterfrågan på el. Där ingår att – genom krav eller upphandling
            – säkerställa att det finns resurser på plats för att på ett rimligt
            sätt möta elefterfrågan även i situationer när systemet är stört
            på olika sätt. Det ingår också att säkerställa att de resurser
            som behövs för att kunna bygga upp systemet efter ett sammanbrott
            och att kunna driva det i ödrift finns tillgängliga. Detta inkluderar
            kravställd eller kontrakterad kapacitet att styra olika förmågor
            hos både elproducenter och elanvändare.
          </p>
          <p xml:id="i-9iLq3JWLVkBUAFAKu519wD">
            I det långsiktiga perspektivet innefattar systemansvaret för
            överföringssystemet utformningen av anslutningskraven och utformningen
            av tariffer och att bidra i kommunernas och länsstyrelsernas planering
            för att styra var elproduktion byggs och hur den drivs och på
            motsvarande sätt var och hur elen används.
          </p>
          <p xml:id="i-7VrGDJrjGUuLkYVHZCkFcv">
            Den som ansvarar för överföringssystemet, i Sverige Svenska kraftnät,
            ska analysera hur ett leveranssäkert elsystem mest effektivt ska
            utformas och presentera de incitament som behövs för att säkerställa
            att aktörerna agerar så att systemet verkligen blir utformat så.
            Det inkluderar att utforma stödtjänster så att de förmågor systemet
            behöver finns på plats när och där de behövs precis som direktivet
            föreskriver.
          </p>
          <p xml:id="i-EQ62fyxaEEjHvqUyJJ4Nfz">
            I begreppet överföringssystem kommer också kraven för anslutning
            av produktion och förbrukning in på ett naturligt sätt. Både elproduktion
            och elförbrukning är delar av systemet. Anslutningskraven reglerar
            vilka krav som ställs och vilka förmågor produ­center och användare
            ska bidra med. Den systemansvarige för överföringssystemet har
            uppgiften att formulera dessa krav. Kraven för anslutning är minst
            lika viktiga som investeringar i elnät och lokaliseringen av produktionsresurser
            för att systemet ska fungera optimalt.
          </p>
          <p xml:id="i-DEsEx5W2o4AHvcLeyXviqJ">
            Om lagen, i linje med direktivet, skulle använda begreppen överföringssystem
            och systemansvarig för överföringssystem skulle allt detta vara
            tydligt, inte minst då direktivet och de underliggande förordningarna
            definierar den systemansvariges ansvar. Men, regeringen väljer
            i stället att använda termerna transmissionsnät och transmissionsnätsföretag.
          </p>
          <p xml:id="i-YFy3nRzKmucxAvzLwS22WN">
            På samma sätt har regeringen valt att kalla direktivets distributionssystem
            för distributionsnät och systemansvarig för distributionssystem
            för distributionsnätsföretag. De valda begreppen beskriver inte
            alls lika tydligt att ansvaret är betydligt bredare än att ansvara
            för ledningarna.
          </p>
          <p xml:id="i-KkN2gDVwyhEeTzXJDbHvh2">
            Problemet är att begreppen som regeringen föreslår leder tankarna
            till det fysiska ledningsnätet. Genom att ordet elnät valts, snarare
            än system som bättre skulle beskriva vad som avses, leds läsaren
            att i första hand tänka på åtgärder som rör elnätet. Det finns
            en risk att transmissionsnätsföretaget och distributionsnätsföretagen
            kommer att priori­tera elnätsinvesteringar framför ändrade anslutningskrav,
            upphandling av stödtjänster eller dialogen med kommuner och länsstyrelser
            om förläggningen av ny elproduktion och elanvändning.
          </p>
          <p xml:id="i-VTutszLVFEX4qy1kh5Vzwq">
            Ellagen måste vara formulerad i enlighet med direktivet. Att
            direktivet gör elnäts­ägarna ansvariga för systemets funktion
            är en stor och viktig förändring. Den måste på ett tydligt sätt
            beskrivas i ellagen. Nätägarna är genom direktivet ansvariga för
            att skapa kollektiva nyttigheter utifrån de resurser som finns
            i kraftsystemet. Dessa går bortom resurserna i elnätet som nätägaren
            själv förfogar över.
          </p>
          <p xml:id="i-TzthT3SwaWe6AMmWrMcTzr">
            Idealt skulle direktivets begrepp överföringssystem och distributionssystem
            ha implementerats i svensk lag. Men när så nu inte föreslås måste
            det åtminstone göras mycket tydligt att de begreppen ska anses
            utbytbara och att alla de uppgifter och skyldigheter för systemet
            som direktivet ger den systemansvarige för överföringssystem respektive
            distributionssystem även åligger transmissionsnätsföretaget respektive
            distributionsnätsföretaget. Detta behöver förtydligas dels genom
            tydligare definitioner, dels genom att tydligare beskriva elnätsföretagens
            uppgift.
          </p>
          <p xml:id="i-7n8Doy25VtEYwMmJ5aBcac">
            Bilaga 1 till denna motion innehåller vårt förslag till formulering
            av 1 kap. 4 § och 3 kap. 1 § ellagen. I 1 kap. 4 § kompletteras
            definitionerna av distributionsnätsföretag och transmissionsnätsföretag
            med att dessa begrepp ska vara liktydiga med direktivets begrepp
            systemansvarig för distributionssystem och systemansvarig för
            överförings­system.
          </p>
          <p xml:id="i-7Y457QrKai1weMMfMwRu9p">
            I 3 kap. 1 § föreslår vi tillägget: ”Ett nätföretag ska planera,
            bygga och upprätthålla sitt elnät så att det uppfyller de krav
            som ställs i Europeiska unionens lagstiftning på nätens driftsäkerhet
            och tillförlitlighet.” Därigenom implementeras direktivet fullt
            ut och ansvaret på både kort och lång sikt tydliggörs. Direktivets
            bestämmelser för hur elnätsföretagen ska agera överordnas tydligt
            ellagen. Ändringen är i linje med hur Finland har implementerat
            direktivet. Den föreslagna skrivningen motsvarar den finska elmarknadslagens
            40.1 §.
          </p>
          <p xml:id="i-TtXCr7UPE5jA7MB6JusLVJ">
            I propositionens brödtext och även i lagtexten används begreppet
            elnät som samlingsbegrepp för transmissionsnät, regionnät och
            lokalnät. I lagtexten måste även detta begrepp förstås i en bredare
            betydelse än vad som avses med ordet elnät i dagligt språkbruk.
            I lagtexten behöver begreppet tolkas som att avse hela systemet
            i linje med hur direktivet använder begreppen överföringssystem
            och distributionssystem. Som exempel förekommer begreppet elnät
            i bestämmelserna om stödtjänster i förslaget till ny ellag, 3
            kap. 4–10 §§.
          </p>
          <head xml:id="i-PHA5QPYia2bDj9D7zMFn79" type="h3">
            Olämpligt att likställa överföringssystem och distributionssystem
          </head>
          <p xml:id="i-6gmcbdyeHeGn3Q7ppMQSZj">
            I direktivet görs en betydande skillnad mellan uppgifterna för
            en ansvarig för ett överföringssystem och den ansvarige för ett
            distributionssystem. Propositionen är mindre tydlig på den punkten.
            Den systemansvarige för överföringssystemet ansvarar enligt direktivet
            för dimensioneringen av elförsörjningen och ska samordna alla
            anslutande parter. Detta omfattar design av anslutningskrav, systemmodellering
            av elsystemet, design av alla driftstillstånd (driftssäkerheten),
            vilken i sin tur avgör överföringskapaciteten. Den ansvarige för
            överföringssystemet har alltså uppgiften att dimensionera alla
            stödtjänster utifrån driftssäkerhetsparametrarna för att därigenom
            alltid maximera den tillgängliga överföringskapaciteten. Det går
            inte att utläsa detta ur regeringens förslag till uppdatering
            av ellagen.
          </p>
          <p xml:id="i-59bmoACUQQ69RfWGN3AZmr">
            Genom vårt föreslagna tillägg i ellagens 3 kap. 1 § blir det
            här dock tydligt då både transmissionsnätsföretag och distributionsnätsföretag
            med tillägget får uppgiften att planera, bygga och upprätthålla
            sina elnät så att de uppfyller de krav som ställs i Europeiska
            unionens lagstiftning på nätens driftssäkerhet och tillförlitlighet.
          </p>
          <head xml:id="i-MVAS3xxskpMzKMENRUHydC" type="h2">
            Nyheter i elmarknadsdirektivet
          </head>
          <head xml:id="i-P5xUgaGnLCdGaQPAHXrhdQ" type="h1">
            Propositionen missar att peka ut några viktiga nyheter i det
            uppdaterade elmarknads­direktivet.
          </head>
          <p xml:id="i-MVPR6vXVLFnjnAspuqfhJB">
            Direktivet innehåller förtydliganden av icke frekvensrelaterade
            stödtjänster som spänningsreglering, rotationsenergi och dödnätstart.
            Man förtydligar det som står i t.ex. förordningen om nödsituationer
            och återuppbyggnad (NC ER), vilket innebär att man skapar en tydligare
            inriktning på den högsta lagstiftningsnivån. Det här har stor
            betydelse för Sverige och svenska förhållanden där vi yrvaket
            upptäckt behovet av att implementera ett fungerande system för
            icke frekvensrelaterade stödtjänster sedan stängningen av fyra
            reaktorer på kort tid mycket kraftigt försvagat kraftsystemet
            i södra Sverige.
          </p>
          <p xml:id="i-W9yWtMAu2aZuh9QwNrw9xT">
            Det har också genom direktivets artiklar 31 och 40.1 blivit tydligare
            att system­ansvariga för distributionssystem och systemansvariga
            för överföringssystem har ansvaret att använda lämpliga incitament
            för att uppfylla sina respektive åtaganden om att utveckla väl
            fungerande och effektiva överförings- respektive distributionssystem.
          </p>
          <p xml:id="i-RT6v7vLWBTTZgwhcX6MPdk">
            Båda dessa nyheter har stor betydelse för Sveriges del med tanke
            på den situation vårt kraftsystem befinner sig i. Det förvånar
            att propositionen inte tydligt lyfter fram detta.
          </p>
          <head xml:id="i-DsCpYiH8ghZtbEcPkconiC" type="h1">
            Bilaga
          </head>
          <head xml:id="i-H1kywvnMytB92YmDPhzG9t" type="h1">
            Förslag till lag om ändring i ellagen (1997:857)
          </head>
          <p xml:id="i-RyCDx14LD6cbUsFR4drDJz">
            Härigenom föreskrivs
            <ref xml:id="i-KV1DtuBMCPtKkUDRpCeXxj" target="i-RDyoFXMmy9qQ7nDGRkUtiy">
              [1]
            </ref>
            att 1 kap. 4 §
            <ref xml:id="i-Tvc3EBrBEYWj9W68NzvAGV" target="i-7dwbppsbHdnVbD6MGMpkdY">
              [2]
            </ref>
            och 3 kap. 1 §
            <ref xml:id="i-PiwgLkN77xY5mWSTfuijhR" target="i-R1buTgbdQb2VEfTpjn8igT">
              [3]
            </ref>
            ellagen (1997:857) ska ha följande lydelse:
          </p>
          <table xml:id="i-4q3NDuYfqQyBufuMGSRYhh">
            <row xml:id="i-6umHH3WNiuiYDVD5i8aD5C">
              <cell>
                Propositionens förslag
              </cell>
              <cell>
                Motionens förslag
              </cell>
            </row>
            <row xml:id="i-MDuJJrFcGbEnRAUwMVtLkf">
              <cell>
                1 kap. Inledande bestämmelser 4 § Ord och uttryck i lagen har
                samma betydelse som i elsäkerhetslagen (2016:732). I övrigt avses
                i lagen med Acer: den byrå som inrättats genom Europaparlamentets
                och rådets förordning (EG) nr 713/2009 av den 13 juli 2009 om
                inrättande av en byrå för samarbete mellan energitillsynsmyndigheter,
                aggregering: en sammanslagning av flera elanvändares förbrukning
                eller sammanslagning av producerad el för försäljning, anskaffning
                eller auktionering på elmarknader, distribution: överföring av
                el för någon annans räkning genom ett lokalnät eller ett regionnät,
                distributionsnätsföretag: ett nätföretag som innehar ett lokalnät
                eller ett regionnät, elleverantör: den som yrkesmässigt levererar
                el, elmarknadsdirektivet: Europaparlamentets och rådets direktiv
                (EU) 2019/944 av den 5 juni 2019 om gemensamma regler för den
                inre marknaden för el och om ändring av direktiv 2012/27/EU, i
                den ursprungliga lydelsen, energilagringsanläggning: en sådan
                anläggning i elsystemet som används för att i systemet skjuta
                upp den slutliga användningen av el till en senare tidpunkt än
                produktionstillfället eller för omvandling av elenergi till en
                form av energi som kan lagras, lagringen av den energin och den
                följande återomvandlingen av energin till el eller någon annan
                energibärare, EU:s elmarknadsförordning: Europaparlamentets och
                rådets förordning (EU) 2019/943 av den 5 juni 2019 om den inre
                marknaden för el, icke frekvensrelaterad stödtjänst: en stödtjänst
                som används av ett nätföretag för spänningsreglering i stationärt
                tillstånd, snabba inmatningar av reaktiv effekt, tröghet för upprätthållande
                av stabiliteten i lokalnät, kortslutningsström samt förmåga till
                dödnätsstart och till ödrift, intäktsram: de samlade intäkter
                som en nätkoncessionshavare högst får uppbära från nätverksamheten
                under en tillsynsperiod, laddningspunkt: ett gränssnitt där el
                kan överföras till ett elfordon i taget eller där batteriet på
                ett elfordon i taget kan bytas ut, lokalnät: ett ledningsnät som
                omfattas av en nätkoncession för område utan en lägsta tillåtna
                spänning, nätföretag: den som bedriver nätverksamhet, nätverksamhet:
                att med stöd av en nätkoncession ställa en starkströmsledning
                till förfogande för överföring av el för någon annans räkning
                och vidta de åtgärder som behövs för överföringen, regionnät:
                en ledning eller ett ledningsnät som inte ingår i ett transmissionsnät
                och som omfattas av en nätkoncession för linje eller av en nätkoncession
                för område med en lägsta tillåtna spänning, stödtjänst: en tjänst
                som behövs för driften av ett nätföretags elnät med undantag för
                hantering av överbelastning, transmission: överföring av el för
                någon annans räkning genom ett transmissionsnät, transmissionsnät:
                ett tekniskt och driftsmässigt sammanhängande ledningsnät som
                har en spänning om 220 kilovolt eller mer, sträcker sig över flera
                nätregioner i Sverige och länkar samman det nationella elnätet
                med elnät i andra länder, transmissionsnätsföretag: ett nätföretag
                som innehar en ledning som ingår i ett transmissionsnät.
              </cell>
              <cell>
                1 kap. Inledande bestämmelser 4 § Ord och uttryck i lagen har
                samma betydelse som i elsäkerhetslagen (2016:732). I övrigt avses
                i lagen med Acer: den byrå som inrättats genom Europaparlamentets
                och rådets förordning (EG) nr 713/2009 av den 13 juli 2009 om
                inrättande av en byrå för samarbete mellan energitillsynsmyndigheter,
                aggregering: en sammanslagning av flera elanvändares förbrukning
                eller sammanslagning av producerad el för försäljning, anskaffning
                eller auktionering på elmarknader, distribution: överföring av
                el för någon annans räkning genom ett lokalnät eller ett regionnät,
                distributionsnätsföretag: ett nätföretag som innehar ett lokalnät
                eller ett regionnät, liktydigt med elmarknadsdirektivets begrepp
                systemansvarig för distributionssystem, elleverantör: den som
                yrkesmässigt levererar el, elmarknadsdirektivet: Europaparlamentets
                och rådets direktiv (EU) 2019/944 av den 5 juni 2019 om gemensamma
                regler för den inre marknaden för el och om ändring av direktiv
                2012/27/EU, i den ursprungliga lydelsen, energilagringsanläggning:
                en sådan anläggning i elsystemet som används för att i systemet
                skjuta upp den slutliga användningen av el till en senare tidpunkt
                än produktionstillfället eller för omvandling av elenergi till
                en form av energi som kan lagras, lagringen av den energin och
                den följande återomvandlingen av energin till el eller någon annan
                energibärare, EU:s elmarknadsförordning: Europaparlamentets och
                rådets förordning (EU) 2019/943 av den 5 juni 2019 om den inre
                marknaden för el, icke frekvensrelaterad stödtjänst: en stödtjänst
                som används av ett nätföretag för spänningsreglering i stationärt
                tillstånd, snabba inmatningar av reaktiv effekt, tröghet för upprätthållande
                av stabiliteten i lokalnät, kortslutningsström samt förmåga till
                dödnätsstart och till ödrift, intäktsram: de samlade intäkter
                som en nätkoncessionshavare högst får uppbära från nätverksamheten
                under en tillsynsperiod, laddningspunkt: ett gränssnitt där el
                kan överföras till ett elfordon i taget eller där batteriet på
                ett elfordon i taget kan bytas ut, lokalnät: ett ledningsnät som
                omfattas av en nätkoncession för område utan en lägsta tillåtna
                spänning, ingår i det som i elmarknadsdirektivet kallas distributionssystem,
                nätföretag: den som bedriver nätverksamhet, nätverksamhet: att
                med stöd av en nätkoncession ställa en starkströmsledning till
                förfogande för överföring av el för någon annans räkning och vidta
                de åtgärder som behövs för överföringen, regionnät: en ledning
                eller ett ledningsnät som inte ingår i ett transmissionsnät och
                som omfattas av en nätkoncession för linje eller av en nätkoncession
                för område med en lägsta tillåtna spänning, ingår i det som i
                elmarknadsdirektivet kallas distributionssystem, stödtjänst: en
                tjänst som behövs för driften av ett nätföretags elnät med undantag
                för hantering av överbelastning, transmission: överföring av el
                för någon annans räkning genom ett transmissionsnät, transmissionsnät:
                ett tekniskt och driftsmässigt sammanhängande ledningsnät som
                har en spänning om 220 kilovolt eller mer, sträcker sig över flera
                nätregioner i Sverige och länkar samman det nationella elnätet
                med elnät i andra länder, liktydigt med elmarknadsdirektivets
                begrepp överföringssystem, transmissionsnätsföretag: ett nätföretag
                som innehar en ledning som ingår i ett transmissionsnät, liktydigt
                med elmarknadsdirektivets begrepp systemansvarig för överföringssystem.
              </cell>
            </row>
            <row xml:id="i-8kAnDgMTGiuFDjmvwBYTwf">
              <cell>
                3 kap. Nätföretag och drift av elnät 1 § Ett nätföretag ska i
                fråga om sitt elnät ansvara för 1. drift och underhåll, 2. utbyggnad
                vid behov, 3. eventuella anslutningar till andra ledningsnät,
                4. att nätet är säkert, tillförlitligt och effektivt, och 5. att
                nätet på lång sikt kan uppfylla rimliga krav på överföring av
                el.
              </cell>
              <cell>
                3 kap. Nätföretag och drift av elnät 1 § Ett nätföretag ska planera,
                bygga och upprätthålla sitt elnät så att det uppfyller de krav
                som ställs i Europeiska unionens lagstiftning på nätens driftssäkerhet
                och tillförlitlighet. Ett nätföretag ska i fråga om sitt elnät
                ansvara för 1. drift och underhåll, 2. utbyggnad vid behov, 3.
                eventuella anslutningar till andra ledningsnät, 4. att nätet är
                säkert, tillförlitligt och effektivt, och 5. att nätet på lång
                sikt kan uppfylla rimliga krav på överföring av el.
              </cell>
            </row>
          </table>
          <p xml:id="i-Vp2f2cz2R3nknMd5FiWx2f">
            Denna lag träder i kraft den 1 juli 2022.
          </p>
        </div>
        <div xml:id="i-4Lkd53Nh7H3zxFaXq9t5uh" type="signatureBlock">
          <list xml:id="i-LnYQEmQ5P35z3rHEzLRJpK">
            <item xml:id="i-DJQRcNMN4RhpPskbc6ptQd" type="signature">
              Arman Teimouri (L)
            </item>
            <item xml:id="i-Duu414FPNJy1NuFfZydDgv" type="signature">
              Carl-Oskar Bohlin (M)
            </item>
          </list>
        </div>
        <div xml:id="i-2A8gV4Jmi5mp1zkL79X6t1" type="motNotes">
          <noteGrp xml:id="i-ANZXTahfsrgFBxbr3nqMn2">
            <note xml:id="i-RDyoFXMmy9qQ7nDGRkUtiy">
              [1] Jfr Europaparlamentets och rådets direktiv (EU) 2018/2001
              av den 11 december 2018 om främjande av användningen av energi
              från förnybara energikällor och Europaparlamentets och rådets
              direktiv (EU) 2019/944 av den 5 juni 2019 om gemensamma regler
              för den inre marknaden för el och om ändring av direktiv 2012/27/EU.
            </note>
            <note xml:id="i-7dwbppsbHdnVbD6MGMpkdY">
              [2] Senaste lydelse 1999:770.
            </note>
            <note xml:id="i-R1buTgbdQb2VEfTpjn8igT">
              [3] Senaste lydelse 2005:404.
            </note>
          </noteGrp>
        </div>
      </div>
    </body>
  </text>
</TEI>
