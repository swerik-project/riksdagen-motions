<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-00570">
  <teiHeader>
    <fileDesc>
      <titleStmt>
        <title>Förvaltning av nationalparken Nämdöskärgård</title>
        <author corresp="i-GLpGALNASBTHSmgDcbTu4m">av Åsa Westlund (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:570 av Åsa Westlund (S)</title>
          <idno type="rdwebb">H302570</idno>
          <rs type="number">570</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H302570/text</ref>
          <ref type="dokument_url_html">http://data.riksdagen.se/dokument/H302570</ref>
          <ref type="dokumentstatus_url_xml">http://data.riksdagen.se/dokumentstatus/H302570</ref>
          <ref type="docx">http://data.riksdagen.se/fil/AF8A542D-2D25-490E-B614-BAF00063863F</ref>
          <ref type="pdf">http://data.riksdagen.se/fil/B65D7A96-0C05-40C9-9DF3-5077369F81CB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GLpGALNASBTHSmgDcbTu4m</idno>
            <name>Åsa Westlund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LgY1AoN2TApdBDeuZ65csP" type="signed"/>
        <correspContext corresp="i-LgY1AoN2TApdBDeuZ65csP">
          <note type="signatory" corresp="i-GLpGALNASBTHSmgDcbTu4m"/>
        </correspContext>
        <correspAction xml:id="i-XvEWGZgCnWovSmrZxR8bVU" type="submitted">
          <date when="2015-10-02"/>
          <time when="10:02:11"/>
        </correspAction>
        <correspAction xml:id="i-DBducFi6wnop3CMdEASxY1" type="referred">
          <date when="2015-10-13"/>
        </correspAction>
        <correspAction xml:id="i-M5vop6PE29wN9ig6SvXYwN" type="assigned">
          <date when="2016-04-27"/>
          <time when="13:18:50"/>
        </correspAction>
        <correspContext corresp="i-M5vop6PE29wN9ig6SvXYwN">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-UXZAWGc4DKxzAi2jVf8pho" type="behandlas_i"/>
        <correspContext corresp="i-UXZAWGc4DKxzAi2jVf8pho">
          <ref type="uppgift">2015/16:MJU6</ref>
          <ref type="ref_dok_id">H301MJU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU6</ref>
          <ref type="ref_dok_titel">Naturvård och områdesskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:570 av Åsa Westlund (S) Förvaltning
          av nationalparken Nämdöskärgård
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-NSntzHXiRHujaHYHqoHsjw">
            Förslag till riksdagsbeslut
          </head>
          <list style="ol">
            <item xml:id="i-WicphWmYmFP15XooKrN8XY">
              Riksdagen ställer sig bakom det som anförs i motionen om att
              regeringen skyndsamt bör se över möjligheten att genom ett tillägg
              i nationalparksförordningen utse Skärgårdsstiftelsen till förvaltare
              av den tänkta nationalparken Nämdöskärgården och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-UDM3fHjjGRWeeX988qmHde" type="h1">
            Motivering
          </head>
          <p xml:id="i-XkguvpzNJm4bwhJKKgKp3z">
            I Naturvårdsverkets nationalparksplan som reviderades 2008 föreslår
            verket att Nämdöskärgården, vilken innefattar huvuddelen av naturreservaten
            Bullerö, Långskär, Långviksskär och Biskopsö i Värmdö kommun,
            ska inrättas som nationalpark. Skärgårdsstiftelsen äger åtta niondelar
            av den oskiftade Långviksskärsarkipelagen. Resterande niondel
            är i privat ägo. Stiftelsen kommer att äga mark och byggnader
            i området även efter att nationalparken inrättats. På Långviksskär
            ligger till exempel det hus som används som stipendiebostad för
            de författare och konstnärer som tilldelats det s.k. Axel Sjöberg
            Stipendiet. En naturlig utgångspunkt är därför att stiftelsen
            ska vara förvaltare och ansvara för skötseln av nationalparken.
          </p>
          <p xml:id="i-8CLrKwEQbacmosFLgtaDKA">
            Reglerna kring inrättandet av nationalparker återfinns i miljöbalken.
            Regeringen får enligt denna meddela föreskrifter om vård och förvaltning
            av nationalparker. Så har skett genom införandet av nationalparksförordningen.
          </p>
          <p xml:id="i-6seaxAxPf5h2pxdiyoSziV">
            Normalt är det staten som genom länsstyrelserna förvaltar nationalparker;
            dock finns ett antal undantag: Stiftelsen Tyrestaskogen är förvaltare
            av Tyresta nationalpark och utformningen av förvaltningen av världsarvet
            Laponia där ett antal nationalparker ingår. En annan förvaltningsform
            återfinns i Kosterhavsdelegationen, som är en delegation knuten
            till länsstyrelsen. Sammanlagt finns det idag fem olika förvaltningsmodeller
            som är tänkbara när en nationalpark är driftsatt.
          </p>
          <p xml:id="i-42bf1kvAjZj4HNyVR4JmY7">
            Under årens lopp har synen på nationalparken och dess ändamål
            förändrats i och med samhällets förändringar. Under 1900-talet
            inriktades skyddet av parkerna successivt mer mot att skydda naturen
            åt människan i stället för att människan och turismen skulle ges
            mer utrymme. Vid senare reservatsbildningar har det uppstått konflikter
            mellan bevarandeintresset och friluftsintresset, något som accentuerats
            av den centrala styrningen av förvaltning och skötsel av parkerna.
          </p>
          <p xml:id="i-WBX1NYiH7CmoVboSp2Xe5d">
            Sedan början av 1990-talet har den politiska hanteringen av naturvården
            i landet i allt högre grad gått från en toppstyrd förvaltning
            till en förvaltningsmodell som bygger på ett ökat lokalt deltagande,
            vilket bland annat lyftes fram i regeringens skrivelse ”En samlad
            naturvårdspolitik” (2001). I Naturvårdsverkets rapport ”Lokal
            förankring av naturvård genom deltagande och dialog” (2003) understryks
            också att en lokal förankring vid bildande av naturreservat och
            nationalparker är en förutsättning för en hållbar naturvård. Det
            handlar om att uppnå allt från en ”passiv acceptans till en aktiv
            medverkan i naturvårdsarbetet”.
          </p>
          <p xml:id="i-LNAqEt2141Wsz4BnLnYWxY">
            I flera olika propositioner har regeringen lyft fram att markägares
            och brukares engagemang och initiativ bör tas tillvara; det lyfts
            till och med fram som avgörande för att miljömålen biologisk mångfald
            och långsiktigt skydd av naturområden ska kunna nås. Regeringen
            har också konstaterat att lokalt deltagande bör stärkas genom
            att andra aktörer än staten – kommuner, naturvårdsstiftelser,
            markägare, föreningar, byalag, företag och enskilda – uppmuntras
            att delta i och ta ansvar för skötsel av skyddad natur. Som exempel
            nämns att staten och en kommun kan samverka om skötseln av ett
            naturreservat och bidra med olika insatser, praktiskt arbete eller
            finansiering.
          </p>
          <p xml:id="i-BHSPCiNzf5Xub7vwx7U4hW">
            I propositionen om Kosterhavets nationalpark m.m. (2008/09) understryker
            regeringen att det är angeläget att även förvaltningen av nationalparken
            kan ske med stort samförstånd mellan olika berörda parter. Regeringen
            understryker också att förvaltningsorganisationen utformas på
            ett sådant sätt att möjligheterna till medverkan tas till vara
            på bästa sätt. Regeringen ansåg vidare att det är viktigt att
            samrådsförfarandet kring de viktigaste styrdokumenten för en nationalparks
            förvaltning ger utrymme för lokalt och regionalt deltagande.
          </p>
          <p xml:id="i-U4i4mBWB9ZkntNdjKWBAxc">
            I regeringens proposition ”Framtidens friluftsliv” (2009/10)
            omnämns bland annat Skärgårdsstiftelsen, Västkuststiftelsen m.fl.
            som stiftelser som verkar för naturvård och friluftsliv och vars
            verksamhet bygger på ett samarbete mellan olika parter. Vidare
            sägs att stiftelserna gör ett betydelsefullt arbete och att det
            bör etableras fler stiftelser, något som bland annat Naturvårdsverket
            ges ett uppdrag att se över.
          </p>
          <p xml:id="i-3yj8aa6dQkMcGaA3azhB9h">
            Mot bakgrund av den även på senare tid rådande argumentationen
            om lokal förankring, torde det falla sig naturligt att Skärgårdsstiftelsen
            skulle kunna utses till förvaltare av den tänkta nationalparken
            Nämdöskärgården. Till detta kan också läggas de sammantagna samhällsekonomiska
            och miljömässiga aspekterna på ett gott förvaltarskap.
          </p>
          <p xml:id="i-6f8YeHhrbbgdvVzudV2Bpw">
            För att det nu aktuella området ska kunna inrättas som nationalpark
            måste det göras ett tillägg i 1 § nationalparksförordningen. För
            att stiftelsen ska kunna bli förvaltare av den tänkta nationalparken
            krävs ett tillägg till 3 § samma förordning. Förordningsändringar
            är en fråga för regeringen och därför bör riksdagen tillkännage
            för regeringen som sin mening vad som anförs i motionen om att
            regeringen skyndsamt bör se över möjligheten att genom ett tillägg
            i nationalparksförordningen utse Skärgårdsstiftelsen till förvaltare
            av den tänkta nationalparken Nämdöskärgården.
          </p>
        </div>
        <div type="motSignatures">
          <list>
            <item xml:id="i-JnqGZ5tKhVxK8Zv3HV1csF" who="i-GLpGALNASBTHSmgDcbTu4m">
              Åsa Westlund (S)
            </item>
          </list>
        </div>
      </div>
    </body>
  </text>
</TEI>
