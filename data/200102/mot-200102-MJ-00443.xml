<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0443/mot_200102_MJ_0443-0001.pdf"/>
      <div type="motHeader" xml:id="i-5j5GxVMLBYpBdytfw6WRCZ">
        <div type="motTitle" xml:id="i-JLvu4vW8vxBEwgocSJTJhG"/>
        <div type="motSubmissionInfo" xml:id="i-ANn5JxMVRSbm1nmZcNWAYf"/>
      </div>
      <div type="motBody" xml:id="i-3PM2AbQP7RtHurdJHV1cRk">
        <div xml:id="i-6FTyUpEVQkfEm6Y6MX54fK">
          <p xml:id="i-RbB3xrwVEieGepwf81diMM">
            12
          </p>
          <p xml:id="i-JHetxn7TwJaFwCPtHppVgG">
            2001/02 mnr: MJ443 pnr: mp664
          </p>
          <p xml:id="i-6gvKPH3DktfgfyQmpaNg4t">
            Motion till riksdagen 2001/02:MJ443
          </p>
          <p xml:id="i-W8PFe6cevuZkTsfSWaFcz">
            av Helena Hillar Rosenqvist m.fl. (mp)
          </p>
          <p xml:id="i-WfLpBbVLndBsEb5PdQ4WH8">
            Riskforskning på GMO och genmodifierade livsmedel
          </p>
          <p xml:id="i-YURWorQqaJJyursyoqGjLk">
            Förslag till riksdagsbeslut
          </p>
          <p xml:id="i-Q5sLd1YEhaTHaseTHHNJPF">
            1. Riksdagen tillkännager för regeringen som sin mening vad i
            motionen anförs om föranstaltandet av ett nationellt program för
            riskforskning om genteknik. 2. Riksdagen tillkännager för regeringen
            som sin mening vad i motionen anförs om att Vinnova och FORMAS
            bör uppmanas att snarast initiera satsningar på riskforskning
            kring GMO inom ramen för befintliga medel. 3. Riksdagen tillkännager
            för regeringen som sin mening vad i motionen anförs om framtagning
            av testmetoder för t.ex. detektering av förekomsten av GMO i livsmedel.
          </p>
          <p xml:id="i-8YSTniJ3XZJpt1XKodFtRo">
            Behovet
          </p>
          <p xml:id="i-5h3ACVGMzay2DRT8iYQrZ2">
            Genteknik är ett forskningsområde kringgärdat av en unik entusiasm
            och med investeringar av sällan skådad storlek. Därför framstår
            uppgiften att parallellt med denna forskning, främst inriktad
            på tillämpning av genteknik, också bereda tillräckligt med utrymme
            för att belysa risker, riskhantering och riskvärdering som synnerligen
            angelägen.
          </p>
          <p xml:id="i-PxpjCN2hFJ8K2HkeE72xPG">
            Ansatser
          </p>
          <p xml:id="i-XqPQhXfm5BMAsDvwyNgNDW">
            Gentekniknämnden har verkat för att få nationella medel avsatta
            till forskning inom området GMO och ekologi genom en skrivelse
            1998 till regeringen. I brevet påpekade nämnden att den snabba
            utvecklingen inom biotekniken medför att vi inom en snar framtid
            kommer att ha precisionsfyllda instrument att skapa transgena
            organismer med avancerade nya egenskaper. Med tanke på den oerhört
            snabba utveckling som sker på tekniksidan, är det av stor vikt
          </p>
          <pb facs="riksdagen-motions-pdf/data/200102/mot_200102_MJ_0443/mot_200102_MJ_0443-0002.pdf"/>
          <p xml:id="i-AZkDMYPFLHgvZe3jgJxiKd">
            2001/02:MJ443
          </p>
          <p xml:id="i-F16vsey3kwZrMCRzDj4s1R">
            13
          </p>
          <p xml:id="i-W433zf2pr1eBT6tUzjCpz4">
            att forskningen intensifieras beträffande ekologiska effekter
            vid frisläppande av transgena organismer. Tänkbara forskningsriktningar
            berör biologiska bekämpningsmedel, horisontell genöverföring och
            riskförebyggande system. En sådan forskningsverksamhet skulle
            även kunna ge ett experimentellt baserat underlag för myndigheternas
            säkerhetsbedömning. Även i den senaste forskningspolitiska propositionen
            uttalas att det finns ett stort behov av forskning om ekologiska
            risker med frisläppande av GMO. Nämnden förde diskussioner med
            företrädare för Naturvårdsverket, Stiftelsen för Miljöstrategisk
            Forskning (MISTRA) och FORMAS runt denna finansiering, dock utan
            konkreta resultat. Ett förslag gavs till ett nationellt riskforskningsprogram
            och denna ansats är inte mindre aktuell idag, tre år senare, och
            bör återupplivas genom riksdagsbeslut, vilket bör ges regeringen
            till känna.
          </p>
          <p xml:id="i-9iEqsPiXN6DTEuuqRW93xE">
            Konkreta problemområden
          </p>
          <p xml:id="i-DgZSNK1KGpt5rUhZWctXLZ">
            Nyligen har MISTRA inbjudit forskarsamhället att lämna förslag
            till forskningsprogram under temat Den nya biologin — möjligheter
            och problem inom miljövården. Syftet är att utnyttja den snabba
            utveckling som skett inom molekylärbiologin för att lösa viktiga
            miljöproblem. De nya kunskaperna och metoderna öppnar stora möjligheter
            för miljöarbetet, samtidigt som etableringen av nya tekniker kan
            få oförutsedda konsekvenser. Av särskild betydelse är forskning
            om riskvärdering, riskhantering och processer för tillståndsgivning.
            Forskningen skall i första hand inriktas på följande problemområden:
          </p>
          <p xml:id="i-KzfvGJL4m9xSybmpFs5dV9">
            e organismer som kemiska fabriker (smarta molekyler), e ett miljösäkert
            lantbruk, e reningsprocesser.
          </p>
          <p xml:id="i-XGWHMgKPkQefEvXL6HWxjF">
            Omedelbart igångsättande
          </p>
          <p xml:id="i-K5mkHPvv6SyRxEbXV3XxaH">
            Vinnova och FORMAS bör, i väntan på ett nationellt finansierat
            riskforskningsprogram, uppmanas att snarast initiera satsningar
            på riskforskning kring GMO inom ramen för sina ordinarie anslag,
            vilket bör ges regeringen till känna. I EU-kommissionens förslag
            till det sjätte ramprogrammet för forskning och utveckling för
            åren 2002-2006 skall enligt förslaget forskningen koncentreras
            till sju områden, varav forskning rörande livsmedelssäkerhet är
            ett. I det delprogrammet ingår utveckling av säkrare produktionsmetoder
            för sundare livsmedel, bl.a. de som härrör från biotekniken, samt
            förfaranden för spårbarhet av genetiskt modifierade organismer.
          </p>
          <pb facs="riksdagen-motions-pdf/data/200102/mot_200102_MJ_0443/mot_200102_MJ_0443-0003.pdf"/>
          <p xml:id="i-XhmvL1U7HPUg98Kw5hCDJE">
            Detektering av risker i livsmedel
          </p>
          <p xml:id="i-JMkJViFL6KTN82tDh6sWvq">
            Det är väsentligt att klarlägga om konsumtion av genmodifierade
            livsmedel ger upphov till akuta och/eller långsiktiga effekter
            på hälsan. Generellt sett behövs utöver EU:s ramprogramsatsning
            även forskningsinsatser för att belysa avsaknad eller förekomst
            av riskfaktorer i de modifierade livsmedlen. Det finns därför
            ett behov av att utveckla nya testmetoder för att utvärdera eventuell
            hälsovådlighet hos genmodifierade livsmedel. Även alternativa
            laboratoriebaserade testmetoder såsom olika cellkultursystem bör
            utvecklas. Sådana forskningsstudier för att kartlägga och eliminera
            eventuella risker borde kunna bedrivas vid svenska universitetsinstitutioner
            och i samarbete med Livsmedelsverket och finansieras med nationella
            medel och/eller medel från EU.
          </p>
          <p xml:id="i-PEDdMVTx1bqzMXY2JxBKts">
            Stockholm den 4 oktober 2001
          </p>
          <p xml:id="i-UFpSYuD1q1zWaP8Kevy211">
            Helena Hillar Rosenqvist (mp) Gudrun Lindvall (mp) Ingegerd Saarinen
            (mp)
          </p>
          <p xml:id="i-EjLtGBuwKD7tERto61DJi8">
            2000/01:c999
          </p>
          <p xml:id="i-AK3MPo462dJTVyE56Tkfj4">
            14
          </p>
        </div>
      </div>
    </body>
  </text>
</TEI>
