<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00583">
  <teiHeader>
    <fileDesc>
      <titleStmt>
        <title>angående energiförsöijningspolitiken.</title>
        <author>av herr Takman m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående energiförsöijningspolitiken.</title>
          <idno type="rdwebb">FV02583</idno>
          <rs type="number">583</rs>
          <ref type="dokument_url_text">http://data.riksdagen.se/dokument/FV02583/text</ref>
          <ref type="dokument_url_html">http://data.riksdagen.se/dokument/FV02583</ref>
          <ref type="dokumentstatus_url_xml">http://data.riksdagen.se/dokumentstatus/FV02583</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XXBpK5wHTgKTajooKHNpZp</idno>
            <name>JOHN TAKMAN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-BiXbgRR8YzdywCma6BzTez</idno>
            <name>PER ISRAELSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-W9KJtV2o1wQ4MwHUQGNFdx</idno>
            <name>ALF LÖVENBORG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-8AhxJLZS4tkzePbePMP4WS</idno>
            <name>JOHN MAGNUSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KPWo8KXLQe9H69ThPAPjhQ" type="signed"/>
        <correspContext corresp="i-KPWo8KXLQe9H69ThPAPjhQ">
          <note type="signatory" corresp="i-XXBpK5wHTgKTajooKHNpZp"/>
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-BiXbgRR8YzdywCma6BzTez"/>
          <note type="signatory" corresp="i-W9KJtV2o1wQ4MwHUQGNFdx"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-8AhxJLZS4tkzePbePMP4WS"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__583/mot_1972__583-001.pdf"/>
      <fw xml:id="i-neRMpcwJHTvYx2Z18Gmu5">
        Mot. 1972: 583 14
      </fw>
      <div xml:id="i-TRQ7gc8fmCYmFoRw6owh6i" type="motHeader">
        <div xml:id="i-R7KwbJ4ePfDTukz1aJzqKC" type="motTitle"/>
        <div xml:id="i-Xo6X7t6uZjNxr7fMHnL1ig" type="motSubmissionInfo"/>
      </div>
      <div xml:id="i-4oqG2GE9i1kncedypxgymS" type="motBody">
        <div xml:id="i-RceBbtHTsFrxe6Q4TjFYT">
          <p xml:id="i-F4dRNeCLYDJeoAgv4P4AT6">
            Nr 583
          </p>
          <p xml:id="i-DcqVgfkoWU7938ubHBy1BY">
            av herr Takman m. fl. angående energiförsörjningspolitiken.
          </p>
          <p xml:id="i-FVMNdnTFs2ohMRpiXomQzb">
            Av den totala elproduktionen i Sverige år 1970 svarade vattenkraft-
            verken för mer än 60 procent. Enligt Centrala driftledningen (CDL)
            beräknas vattenkraftens relativa andel ha sjunkit till 35 procent
            år 1980 och endast 12 å 17 procent vid sekelskiftet. Produktionskapaciteten
            hos vattenkraften uppgår nu till 53 miljarder kilowattimmar per
            år under år med normal vattentillgång. De utbyggna- der, som är
            under arbete eller anses kunna komma i fråga, beräknas ge ytterligare
            10 miljarder kilowattimmar per år. Utrymmet för en utbyggnad av
            vattenkraften är alltså ny mycket begränsat, och en ständigt snabbare
            ökning av energiförbrukningen medför att vattenkraftens relativa
            andel snabbt sjunker. Säkerligen är det möjligt att bromsa denna
            utveckling utan skada — och till och med till gagn — för den samhälleliga
            utvecklingen i övrigt. Tekniskt betingade energiförluster och
            annan onödig energiförbrukning kan väsentligt reduceras, Ändå
            bör man sannolikt räkna med en så kraftig total ökning av elförbrukningen
            att det blir atomkraften som måste svara för huvudparten av energiförsörjningen
            i Sverige år 2 000. En jämförelse mellan vattenkraften och atomkraften
            är slående, Vart och ett av de fyra aggregaten hos det projekterade
            kärnkraftverket i Forsmark nära Öregrund får en effekt av 800
            megawatt (MW) och kommer att svara för en energiproduktion av
            5,2 miljarder kilowattim- mar per år. Vid full drift kommer enbart
            detta kärnkraftverk att ge 20 miljarder kilowattimmar per år,
            vilket motsvarar i runt tal 40 procent av Sveriges hela vattenkraftproduktion
            år 1970. Ett kärnkraftverk på 3 200 MW producerar 40 gånger mera
            energi än det planerade vattenkraftverket vid Ritsem och 11 gånger
            mera energi än de inhiberade utbyggnaderna av Vindelälven skulle
            ha kunnat göra, Om alla leden från atombränslets utvinning till
            det radioaktiva avfallets behandling hålls under sträng kontroll
            skall kärnkraftverken vara klart miljövänligare än någon av de
            oljedrivna eller koldrivna värmekraft- stationer som hittills
            varit i bruk. Ett aktuellt exempel ger den polske vetenskapsmannen
            Jerzy Hryniewiecki under rubriken ”Energi — miljö” i nr 12, 1971,
            av Tidskriften Polen. Han beskriver jättekraftverket Kozienice
            med en planerad effekt av 3 000 MW, som är under byggnad
          </p>
          <pb facs="riksdagen-motions-pdf/data/1972/mot_1972__583/mot_1972__583-002.pdf"/>
          <fw xml:id="i-VNTZAG7BBAQ9MCQWWRVKkS">
            Mot. 1972: 583 15
          </fw>
          <p xml:id="i-KHD2FobhsKty7XZWQhCuxC">
            vid floden Wisla. I Polen är kol det viktigaste bränslet. Man
            har — som han skriver — ”lagt ner betydande ansträngningar för
            att minska kraftverkets skadeverkningar. Man har valt och fått
            garanti för leveranser av kol från Övre Slonsk med så låg svavelhalt
            som möjligt. Man har använt de allra bästa elfiltren för att rena
            utsläppen från skadliga avfallsprodukter.” Ändå blir det skadeverkningar
            som kommer att bli märkbara inom en radie av 60 km från kraftverket.
            Professor Hryniewieckis slutsats blir följande:
          </p>
          <p xml:id="i-KbFL8w1CfgxmpvpCWtiz9y">
            Om vi betänker att vårt lands energibehov kommer att täckas först
            med tjugo sådana kraftverk som Kozienice och att varje kraftverk
            skulle medföra skadeverkningar inom ett område med en diameter
            på cirka 120 km, kan vi påstå att hela vårt land kommer att hotas
            av utvecklingen inom energiförsörjningen. Därför har arbetet på
            kraftverket i Kozienice klart visat att det är oerhört viktigt
            att finna ett bränsle som inte medför att människans omgivning
            förstörs — — —, De svårigheter som har dykt upp vid arbetet på
            kraftverket i Kozienice har tydligt visat att vår energiförsörjning
            i framtiden måste innebära att atomenergin utnyttjas, vilket kommer
            att medföra att vatten, jord och luft räddas.
          </p>
          <p xml:id="i-4b1V1dUbRjQiEuVrXXTX2u">
            En väsentlig skillnad mellan vattenkraftverk och atomkraftverk
            är att de förra är lättreglerade kraftkällor under det att de
            senare ger en konstant effekt, t.ex. 800 MW, och en konstant energi,
            t.ex. 5,2 miljarder kilowattimmar per år från vart och ett av
            de fyra Forsmarks- aggregaten. Vattenkraften kan magasineras under
            den tid av dygnet eller året när energiåtgången är liten och utnyttjas
            maximalt när åtgången är maximal. Man talar därför om baskraft
            och toppkraft. Kärnkraftverken kommer utan tvivel att spela en
            allt större roll för produktionen av baskraft. Användningen av
            naturgas, den miljövänligaste av alla större energikällor, kan
            få en avsevärd betydelse. Vattenkraften i Sverige kommer att bli
            allt värdefullare som toppkraft under perioder av ökad energiförbrukning
            och som reservkraft när ett atomkraftverk krånglar eller av annat
            skäl måste tas ur drift. Toppkraften bör sannolikt utgöra minst
            15 procent av hela el- produktionen. Detta innebär att all den
            vattenkraft som kommer att produceras i Sverige mot 1900-talets
            slut måste användas som toppkraft och att annan energi, i främsta
            rummet atomenergi, blir baskraft även i Norrbotten och de övriga
            delar av landet som tidigare stod för nästan hela den svenska
            elproduktionen, I framtiden är det till och med troligt att man
            måste öka reserven av toppkraft genom att använda en del av atomkraften
            att pumpa vatten tillbaka i magasinen ovanför vattenkraft- verken.
            Detta kan för övrigt bli ett rationellt sätt att använda kärnkraftverkens
            överskottsenergi under eventuella perioder av låg baskraftsförbrukning.
            I den fysiska riksplan, Hushållning med mark och vatten (SOU
          </p>
          <pb facs="riksdagen-motions-pdf/data/1972/mot_1972__583/mot_1972__583-003.pdf"/>
          <fw xml:id="i-Eu7ghW9MK4wHAHomk35YPt">
            Mot. 1972: 583 16
          </fw>
          <p xml:id="i-RVkM8WhJ16yLxUaKcF9ARK">
            1971:75), som utarbetats i civildepartementet, förutsätts att
            utvecklingen i fortsättningen, liksom hittills, styrs av storfinansen.
            Utbyggnaden av basindustrier såsom järnverk, massaindustrier etc.
            utgår från de lokalise- ringsönskemål som uttryckts av industrins
            branschorgan. I fråga om nya kraftverk följer man de lokaliseringsförslag,
            som skisserats av Centrala driftledningen (CDL), som är den statliga
            och privata kraftindustrins samarbetsorgan. Resultatet av denna
            slappa följsamhet skulle bli att alla nya stora industrianläggningar
            och samtliga 15 å 20 kärnkraftverk (därav några kraftvärmeverk
            för produktion av både elkraft och fjärrvärme) lokaliseras till
            södra tredjedelen av landet, de allra flesta till kusten. Enligt
            CDL ”ger den antagna utvecklingen inte kraftekonomiskt underlag”
            för något kärnkraftverk i Norrland. Man gör detta påstående trots
            att elförbrukningen i Norrland omkring år 2000 beräknas motsvara
            vattenkraftproduktionen och trots att man är medveten om att den
            norrländska vattenkraften vid den tiden säkerligen helt måste
            reserveras som toppkraft för hela landet. En ytterligare avfolkning
            av Norrland och en hänsynslös exploatering av södra Sveriges kustområden
            är det perspektiv som riksplanen tecknar, Det är därför ett vitalt
            intresse inte bara för Norrbotten och det övriga Norrland utan
            för hela landets befolkning att det blir en annan styrning av
            utvecklingen. För närvarande är fyra stora kärnkraftverk under
            projektering eller byggnad: Ringhals söder om Göteborg, Barsebäck
            vid Öresund 30 km norr om Malmö, Oskarshamn och Forsmark 120 km
            norr om Stockholm. Vår uppfattning är att det femte kärnkraftverket
            bör för- läggas till Norrbotten. Skälen är identiska med dem som
            låg till grund för regeringens beslut om en förläggning av Vattenfalls
            andra kärnkraftverk till Forsmark, nämligen en samlad bedömning
            av energibehovet, miljövården, regional- och sysselsättningspolitiken.
            Enligt Vattenfalls uppgifter kommer 200 man att krävas för Forsmarksbygget
            under första året. År 1975 då de två första aggregaten är under
            byggnad beräknas arbetsstyrkan uppgå till maximalt 1 100 man.
            Driftpersonalen kommer, när Forsmarksverket är fullt utbyggt,
            att uppgå till omkring 220 man. Som förut nämnts får ett kärnkraftverk
            med fyra aggregat en effekt av 3 200 megawatt (MW). I Norrbotten
            (liksom för övrigt i det malmrika Västerbotten) skulle det vara
            naturligt att gruppera industrier med stora energikrav som ett
            kombinat i nära anslutning till ett kärnkraftverk. För stålindustrins
            utveckling krävs enligt kemikontoret sannolikt två nya ferrolegeringsverk.
            Närhet till brytbara kvartsförekomster är en viktig lokaliseringsfaktor,
            och sådana förekommer ju i Norrbotten. Närhet till en stor kraftproducent
            anges också av kemikontoret som en av de väsentligaste lokaliseringsfaktorerna.
            Ett ferrolegeringsverk har en elför- brukning motsvarande 150—400
            MW. Sysselsättningen per ferrolegerings-
          </p>
          <pb facs="riksdagen-motions-pdf/data/1972/mot_1972__583/mot_1972__583-004.pdf"/>
          <fw xml:id="i-G9qzJpXYQF4X4ifc24EuQS">
            Mot. 1972: 583 17
          </fw>
          <p xml:id="i-3grfT3wNpDwPuCSvxtevPj">
            verk beräknas uppgå till 500 personer. ”Ett nytt specialstålverk
            med en kapacitet av 1 milj. ton anses kunna bli aktuellt fram
            till omkring år 1980”, heter det i den fysiska riksplanen (s.
            283) om Jernkontorets önskemål, som närmast lutar åt en lokalisering
            till Västkusten. Mellan 1980 och 2000 beräknas ytterligare ett
            nytt specialstålverk om cirka 1,5 milj. ton komma att behövas,
            om inte det förra byggs ut till 2,5 milj. ton. Ett specialstålverk
            på 2,5 milj. ton bedöms få ett effektbehov på 360 MW. Antalet
            sysselsatta beräknas till 1875 personer per miljon ton råstål,
            dvs. 4 700 vid ett specialstålverk på 2,5 milj. ton. Till ett
            industrikombinat som detta skulle det sedan vara naturligt att
            foga verkstadsindustrier. Ett problem med atomkraftverken är de
            utomordentligt stora kylvattenmängder som de kräver. Varje reaktoraggregat
            drar en vatten- mängd av omkring 40 kubikmeter i sekunden för
            kylning av turbinkon- densorerna, Kylvatten för Forsmarksverket
            kommer att tas från en vik av Östersjön, Öregrundsgrepen, och
            släppas ut i samma vik. Vattnet värms vid användningen upp mellan
            8 och 10 grader. Temperaturstegringen i havsviken blir några grader
            närmast punkten för utsläppet och avtar med ökande avstånd, På
            grund av fiskars känslighet för temperaturväxlingar kan det lokala
            fisket lida skada. Men eftersom kylvattnet inte får någon beröring
            med de radioaktiva elementen utan är lika rent efter som före
            användningen finns det möjligheter att utnyttja dess värme för
            nyttiga ändamål, t.ex. att åstadkomma en isfri hamn året runt
            och förlänga badsäsongen i samma område. Utomlands har kylvattenvärmen
            också använts för fisk- och skaldjursodling i avstängda havsvikar.
            Ett annat problem med atomkraften är som bekant det radioaktiva
            avfallet. Erfarenheterna från USA, som skildrats i Sheldon Novicks
            bok Kärnkraften — en miljöfara? (utgiven på svenska 1970), är
            skrämmande. De bekräftar som så många tidigare erfarenheter att
            miljöförstöringen blir hejdlös när blott och bart profitintressen
            får bestämma den tekniska utvecklingen. Till skillnad från miljöförstöring
            av de flesta andra typer är en vårdslös behandling av radioaktivt
            avfall omöjlig att gottgöra genom senare åtgärder. Men erfarenheterna
            visar också att ett ansvarsfullt utnyttjande av atomkraften kan
            göra den till en av de minst miljöfientliga energikällorna. Det
            är för oss uppenbart att det inte räcker med enbart prognoser
            för energiförsörjningen på längre sikt. Alla skäl talar för en
            planmässig energipolitik och en utveckling av kärnkraften i statlig
            regi. Alla skäl talar också för en resolut styrning av utbyggnaden
            av kärnkraftverken och lokaliseringen av de energikrävande basindustrierna
            så att Norrlands avfolkning stoppas och en allsidig ekonomisk
            utveckling av norra Sverige äntligen inleds.
          </p>
          <pb facs="riksdagen-motions-pdf/data/1972/mot_1972__583/mot_1972__583-005.pdf"/>
          <fw xml:id="i-CrYqU63qve3TZvn4NKZ49N">
            Mot. 1972: 583 18
          </fw>
          <p xml:id="i-CBtGd4u6Kxba9DHCow9Nne">
            I en vid årets riksdag väckt motion om sysselsättningsskapande
            åtgärder i Norrbotten ställer ett par vpk-motionärer en rad konkreta
            förslag om utbyggandet av statliga basindustrier jämte andra åtgärder
            för industriell utbyggnad. Dessa har i hög grad samband med det
            i denna motion föreslagna femte kärnkraftverket förlagt till Norrbotten.
            Med hänvisning till det anförda föreslås att riksdagen uttalar
            sig för 1. att ett femte kärnkraftverk i samhällelig regi förlägges
            till Norrbotten; 2. att frågan om en snabb planering av energipolitiken
            i övrigt blir föremål för en skyndsam utredning med utgångspunkt
            att samhället får bestämmanderätten över alla resurser för energiförsörjningen;
            samt 3. att en översyn företas över alla led i atomkraftens produktion
            från bränsleförsörjningen till avfallshanteringen med riktpunkt
            att riskerna för allmänheten elimineras ur tillverkningsprocessen.
          </p>
          <p xml:id="i-jTVjmhDnUuvMaJpXD9tvk">
            Stockholm i januari 1972 JOHN TAKMAN (vpk) GUSTAV LORENTZON (vpk)
            ALF LÖVENBORG (vpk) EIVOR MARKLUND (vpk) BERTIL MÅBRINK (vpk)
          </p>
          <p xml:id="i-4jkVeudS8rE3mBY5Jfcfdv">
            PER ISRAELSSON (vpk) JOHN MAGNUSSON (vpk) i Kristinehamn
          </p>
          <p xml:id="i-XZMq81oQfwUMh2qGsvMo1C">
            K L Beckmans Tryckerier AB, 1972
          </p>
        </div>
      </div>
    </body>
  </text>
</TEI>
