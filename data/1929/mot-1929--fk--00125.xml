<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__fk__125/mot_1929__fk__125-001.pdf"/>
      <div type="motHeader" xml:id="i-Hi9345fSQ2Zb4A2WAoREJa">
        <div type="motTitle" xml:id="i-Cyrh3iUb3nwtv7duWXbF3u"/>
        <div type="motSubmissionInfo" xml:id="i-3DVQFN3q8yJX1Lg1jjdYby"/>
      </div>
      <div type="motBody" xml:id="i-4dZX5NAp8DEnUTAXzEfDQG">
        <div xml:id="i-6G5Cq8VPkfiATzyQorZgVq">
          <p xml:id="i-V9R7jcWNUFQoT99ihBx4cv">
            Motioner i Första kammaren, Nr 125. 11
          </p>
          <p xml:id="i-BUGHV9BiXQ4t2vkd4d1pRY">
            Nr 123.
          </p>
          <p xml:id="i-8HtedtRr5x4zBMsmAVoDkh">
            Av herr Rosén, om anslag till stipendier åt under- officerare
            och furirer.
          </p>
          <p xml:id="i-UXyHtsLwiKSDBCo6skyyz4">
            Fjärde huvudtiteln upptager i år vissa nya eller ökade anslagsposter,
            varigenom huvudtitelns slutsumma väsentligt ökats, ehuru en mängd
            poster automatiskt minskats eller utgått. De ändringar, som äro
            erforderliga för att bringa utgifterna å huvudtiteln i bättre
            överensstämmelse med 1925 års försvars beslut än nu föreliggande
            förslag, synas emellertid kunna och böra verkställas av statsutskottet
            utan att förslag därom motionsvis framföres i riksdagens kamrar.
            I ett avseende torde dock böra framföras förslag om höjning av
            en anslagspost. Det gäller punkten 21, Studiestipendier. Av departementschefens
            uttalande angående beredande av möjligheter för underofficerare
            och underbefäl att vinna befordran till officer framgår, att man
            för framtiden kan räkna med dels att ett antal fast anställda
            under- befäl, vilka före sitt inträde i krigstjänst avlagt realskoleexamen,
            redan i samband med underofficersexamen kunna avlägga begränsad
            studentexamen, och dels också att ett antal av de övriga eleverna
            vid skolan varje år i sam- band med samma underofficersexamen
            skola kunna avlägga realskoleexamen. Dessa senare skola, därest
            de i övrigt äro lämpliga för officersbefordran, kunna omkommenderas
            till underofficersskolan under ett fjärde år, varunder de skola
            förskaffa sig den erforderliga kompetensen för vinnande av inträde
            vid krigsskolan. Det framgår av detta uttalande, som om departementschefen
            avsåge, att underbefäl, som efter avlagd underofficersexamen och
            förvärvad erforderlig ytterligare kompetens och som i övrigt visat
            sig lämpliga därför, skola kom- menderas att genomgå vederbörlig
            kurs vid krigsskolan i omedelbar anslut- ning härtill. Det synes
            emellertid också framgå av det gjorda uttalandet, att någon möjlighet
            icke senare skall beredas underofficer eller underbeföäl, som
            under praktisk tjänstgöring efter avlagd underofficersexamen visat
            sig äga fallenhet och lämplighet för officersbefordran, att vinna
            sådan. Detta synes icke stå i överensstämmelse med andemeningen
            i det av 1925 års riksdag fattade beslutet angående beredande
            av möjlighet för under- officerare och underbefäl att vinna befordran
            till officerare, men synes det mig, som om dylik möjlighet alltfort
            bör beredas ifrågavarande personal. En för officersbefordran lämplig
            underofficer eller furir bör även senare än omedelbart efter avlagd
            underofficersexamen beredas möjlighet att förskaffa sig de för
            vinnande av dylik befordran erforderliga kunskaperna. Då 1925
            års riksdag fattade sitt beslut i denna fråga, avsågs därmed,
            att möjlighet skulle beredas till vidarebefordran för de dugligaste
            inom dessa
          </p>
          <pb facs="riksdagen-motions-pdf/data/1929/mot_1929__fk__125/mot_1929__fk__125-002.pdf"/>
          <p xml:id="i-Cc8pc5G1ieE7FPWD6YMczp">
            12 Motioner i Första kammaren, Nr 125.
          </p>
          <p xml:id="i-UgQNafWZTCiageZbYVJeU9">
            personalgrupper, men denna duglighet skulle hava konstaterats
            under prak- tisk tjänstgöring. Under sådana förhållanden bör vidarebefordran
            möjlig- göras icke blott i omedelbar anslutning till avlagd underofficersexamen
            utan jämväl för dem, som efter något års trupptjänstgöring efter
            avlagd under- officersexamen visat sig äga förutsättningar för
            att bliva dugliga officerare. Den av departementschefen föreslagna
            anordningen synes helt komma att utesluta underofficerare från
            möjligheterna till officersbefordran, och detta synes mig icke
            vara riktigt, då tjänstgöringen efter underofficersexamens avläggande
            mera än tidigare fullgjord sådan möjliggör bedömande av en persons
            lämplighet just för officersbefordran. Det är nämligen, som ovan
            anförts, visad praktisk tjänsteduglighet, som skall motivera vidarebefordran
            av underofficerare och underbefäl, och denna duglighet synes ej
            kunna be- dömas enbart av 1 underofficersskolan inhämtade kunskaper
            och färdigheter. Av denna anledning kan det också ifrågasättas,
            om icke alla efter avlagd underofficersexamen böra deltaga i praktisk
            tjänstgöring under minst ett år, innan de uttagas för kommendering
            till krigsskolan, helst om de i en följd genomgått såväl underbefäls-
            som underofficersskolorna. De, vilka efter ett eller dera års
            praktisk tjänstgöring efter underofficers- examens avläggande
            befinnas lämpliga för officersbefordran och icke äga de för kommendering
            till krigsskolan erforderliga kunskaperna i vissa ämnen, böra
            då beredas möjligheter att förskaffa sig dessa, och kan detta
            ske en- dera genom kommendering till den vid underofficersskolan
            sammandragna särskilda kursen för dem, som tidigare genomgått
            skolans B-linje, eller ock genom tilldelande av studiestipendier,
            vilka dock som regel endast böra utgå under ett år, men utdelas
            så tidigt under budgetåret, att vederbörande stipendiat får ett
            helt läsår på sig för avläggande av examen. Dylik examen bör under
            alla förhållanden avläggas vid underofficersskolan, såvitt icke
            stipendiaten avser avlägga fullständig studentexamen, i vilket
            fall denna väl torde böra avläggas vid någon av de vanliga läroanstalterna.
            Då på grund av flera skäl alternativet med studiestipendier bör
            införas vid sidan om den särskilda kursen vid underofficersskolan
            — vidarebefor- dringsaspiranterna komma. säkerligen att besitta
            ganska avsevärt olika för- kunskaper — synes anslag för dylika
            stipendier alltjämt böra uppföras å riksstatens fjärde huvudtitel.
            Vad angår stipendiernas antal, vilka av 1925 års riksdag beräknades
            till 36 stycken å 1,000 kronor vardera, så synes detta på grund
            av att ett antal underbefäl komma att bibringas de erforderliga
            kunskaperna vid under- officersskolans OC-linje och den särskilda
            kursen kunna minskas till 12 stycken för år. På grund av vad sålunda
            anförts, får jag föreslå,
          </p>
          <p xml:id="i-6JsXxTcEYHXfo4b2HxqwkR">
            att riksdagen måtte för stipendier åt underofficerare och furirer
            anvisa ett ordinarie reservationsanslag med 12,000 kronor. Stockholm
            den 21 januari 1929. : Gustav Rosén.
          </p>
          <p xml:id="i-57V3rAZoApw4rGrSVjJDn7">
            Stockholm, K. L. Beckmans Boktr., 1929.
          </p>
        </div>
      </div>
    </body>
  </text>
</TEI>
