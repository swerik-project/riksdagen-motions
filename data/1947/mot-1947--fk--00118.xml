<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__118/mot_1947__fk__118-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 118. 5
          </p>
          <p>
            Nr 118.
          </p>
          <p>
            Av herrar Öhman och Linderot, om utredning rörande den orga-
            nisatoriska regleringen av de kyrkliga primärkommu- nerna i Stockholm.
          </p>
          <p>
            1942 års riksdag beslöt ändring i vissa delar av lagen den 6
            juni 1930 om församlingsstyrelse i Stockholm, varigenom för vården
            av kyrkliga an- gelägenheter, som äro gemensamma för hela huvudstaden,
            bildades en kyrk- lig samfällighet. Ändringen innebar, att församlingsdelegerade,
            som tidigare avgjort kyrklig angelägenhet som angick hela staden
            samfällt men var- om församlingarna stannat i olika beslut, fingo
            sina befogenheter precise- rade och utvidgade till att omfatta
            frågor om prästerskapets och kyrko- betjäntes kontanta löneförmåner,
            varjämte samfälligheten erhöll rätt att bevilja anslag för territoriell
            församling till täckande av kostnaderna för byggnad och underhåll
            av kyrka med vad därtill hör, församlingshus samt bostadsboställen
            för prästerskap och kyrkobetjänte motsvarande högst fyra femtedelar
            av kostnaden. Lagändringen trädde i kraft den 1 januari 1944.
            I den utredning som föregick riksdagsbeslutet framhölls, att den
            partiella samfälligheten skulle i hög grad underlätta en framtida
            reglering av för- samlingsindelningen samt lösa skatteutjämningsproblemet.
            I en motion till 1945 års riksdag hemställde herr Persson i Stockholm
            m. fl. med hänvisning till att alla öppet deklarerade syften med
            lagändringen i praktiken visat sig vara förfelade, att befogenheten
            för den kyrkliga sam- fälligheten att bevilja anslag till territoriell
            församling skulle upphävas. Motionen avslogs, men vid behandlingen
            av den uttalade bl. a. hr Fast, att han inte var tillfredsställd
            med det nuvarande tillståndet i Stockholm. Det ligger något främmande
            i, sade hr Fast, att den institution, som betalar, inte har något
            egentligt inflytande på besluten. Ett sådant system måste leda
            till planlöshet, och en ändring är påkallad så fort som möjligt.
            Utvecklingen under de två senaste åren har bekräftat uppfattningen,
            att en skyndsam ändring måste komma till stånd. Den på Kungl.
            Maj:ts uppdrag av kammarrådet Erik Schalling verk- ställda utredningen
            rörande församlingsindelningen i Stockholm utmynnar i förslag
            om sammanslagning av två församlingar, förening av två till ett
            pastorat och nybildning av nio församlingar. Schalling säger i
            sitt betän- kande, att en församlingsdelning vore numera i så
            måtto underlättad som en skatteutjämning mellan de särskilda kyrkliga
            kommunerna i Stockholm redan kommit till stånd i och med tillkomsten
            av kyrklig samfällighet mel- lan församlingarna för en avsevärd
            del av de kyrkliga utgifterna.
          </p>
          <pb facs="riksdagen-motions-pdf/data/1947/mot_1947__fk__118/mot_1947__fk__118-002.pdf"/>
          <p>
            6 Motioner i Första kammaren, nr 118.
          </p>
          <p>
            Principerna för de borgerliga och kyrkliga primärkommunernas
            själv- bestämmanderätt, då det gäller frågor om ändring i deras
            områden, medge icke församlings kyrkofullmäktige någon ovillkorlig
            vetorätt mot av Kungl. Maj:t beslutad församlingsindelning.
          </p>
          <p>
            Nyregleringen av församlingsindelningen i Stockholm föreslås
            av Schal- ling ske genom delning av ett flertal församlingar,
            vilka det skall åligga att svara för bl. a. kyrkobyggen i de nya
            församlingarna. Församlings- delegerade ha ingen skyldighet att
            från samfälligheten bidraga till kostna- derna för uppförande
            av kyrka, församlingshus eller prästboställen, varför utgifterna
            för sådana ändamål kunna komma att helt läggas på moderför- samlingen.
            Detta är en oformlighet i de nuvarande bestämmelserna om den partiella
            samfälligheten. Det kan inträffa, att en församling, som mot-
            sätter sig en delning och dock tvingas genomföra den enligt Kungl.
            Maj:ts beslut, får en oproportionerligt hög skattebörda. Detta
            även i det fall sam- fälligheten skulle bevilja bidrag för visst
            ändamål.
          </p>
          <p>
            Genom den partiella samfälligheten har ingen betydande skatteutjämning
            mellan församlingarna kommit till stånd. Utredningsmannen Hasslers
            för- modan, att en indelningsändring skulle medföra en skärpning
            av olik- ställigheten i beskattningshänseende mellan församlingarna,
            bekräftas av kammarrådet Schallings utredning och förslag om ny
            församlingsindelning. Förutom en höjning av utdebiteringen för
            den kyrkliga samfälligheten med- för indelningsförslaget för de
            berörda församlingarna en variation i utde- biteringarna från
            en höjning med 8 öre till en sänkning av 22 eller 23 öre per skattekrona.
            Efter en nyindelning av församlingarna skulle alltså ojämnheten
            i ut- debiteringarna ytterligare skärpas. Alla tidigare reformsträvanden
            liksom den genomförda partiella samfälligheten ha avsett att minska
            olikheterna. Nu blir olikställigheten mellan församlingarna endast
            mer markerad, var- igenom syftet med den senaste reformen helt
            förfelats.
          </p>
          <p>
            Utvecklingen i Stockholm har medfört att rågången mellan den
            borger- liga och de kyrkliga kommunernas verksamhetsområden utplånats.
            Kam- marrådet Tom Wohlin säger härom i sitt betänkande och förslag
            angående revision av den för huvudstaden gällande lagen om församlingsstyrelse
            (SOU 1940: 1):
          </p>
          <p>
            Enligt församlingsstyrelselagen för Stockholm äger församling
            i huvud- staden — i överensstämmelse med vad som enligt den allmänna
            försam- lingsstyrelselagen gäller för övriga kyrkoförsamlingar
            i landet — å sina medlemmar uttaxera avgifter för »församlingsvård».
            På sätt i det inle- dande kapitlet framhållits, kan visserligen
            någon osäkerhet råda om räck- vidden av de uppgifter, som därmed
            lagts i kyrkoförsamlingarnas hand. Den gällande kommunallagstiftningens
            ståndpunkt är likvisst därutinnan klar och oomtvistlig, att den
            borgerliga och kyrkliga primärkommunens
          </p>
          <pb facs="riksdagen-motions-pdf/data/1947/mot_1947__fk__118/mot_1947__fk__118-003.pdf"/>
          <p>
            Motioner i Första kammaren, nr 118. 7
          </p>
          <p>
            behörighetsområden äro från varandra helt avgränsade eller, med
            andra ord, att ändamål, som den borgerliga kommunen äger vårda
            eller eljest genom anslag tillgodose, icke tillika må understödjas
            av den kyrkliga. Och denna grundsats gäller givetvis omvänt för
            avgränsningen av den borger- liga kommunens anslagsbefogenheter
            i förhållande till den kyrkliga kom- munens behörighetsområde.
            Regeln är, för huvudstadens vidkommande, ut- tryckligen fastslagen,
            för församlingarna i 18 i gällande lag om församlings- styrelse
            i Stockholm och för den borgerliga kommunen i 3 $ i gällande lag
            — av den 15 juni 1935 — om kommunalstyrelse i Stockholm.
          </p>
          <p>
            Förenämnda, härefteråt intagna förteckning över för närvarande
            i huvud- stadsförsamlingarnas stater ingående anslagsändamål giver
            ju omedelbart vid handen, att där avsedda församlingsinrättningar
            liksom däri angivna andra institutioners och organisationers verksamhet
            till övervägande delen antingen falla inom gränserna för huvudstadens
            hälso- och sjukvårdsväsen, dess ungdoms- och barnavård och socialvård
            i övrigt eller mer eller mindre nära sammanhöra med undervisningsväsendet,
            allt angelägenheter, som jämlikt gällande bestämmelser tillhöra
            Stockholms borgerliga kommuns behörighetsområde . .. Att huvudstadsförsamlingarnas
            anslagsväsen på ifrå- gavarande förvaltningsområde i betydande
            omfattning utvecklat sig på för- fattningsstridig grund, framgår
            i allt fall omedelbart av det förhållandet, att ett högeligen
            betydande antal av de i förteckningen upptagna anslagsända- målen
            samtidigt tillgodosetts med anslag jämväl på Stockholms borgerliga
            kommuns stat.
          </p>
          <p>
            Wohlin fortsätter:
          </p>
          <p>
            Att ett illegalt anslagsväsen överhuvud taget kunnat i här berörd
            ut- sträckning uppkomma och upprätthållas, kan synas förvånande.
            Tydligt är, att ett visst låt-gå-system utbildat sig på hithörande
            område. I och med att i ett givet fall en av Stockholms församlingar,
            med åsidosättande av den formella behörighetsfrågan, inlåtit sig
            på en anslagsgivning av nu ifrågakomna slag, hava även andra församlingar
            funnit sig föranlåtna —- för att icke framstå såsom njuggare och
            för de i och för sig behjärtans- värda ändamål, varom i regel
            varit fråga, mindre ömmande att följa efter på den därmed inslagna
            vägen. Omisskännligt är sålunda, att den anslagsverksamhet, som
            på området uppstått, i mångt och mycket fått karaktären av en
            inbördes tävlan mellan kyrkoförsamlingarna i Stockholm. Erfarenheten
            har ock givit vid handen, att, där inom en församlings be- slutande
            organ enhälligt, såsom väl i regel torde vara fallet, ernåtts
            i avseende å beviljande av ett anslag, som här avses, praktiskt
            taget ingen risk förelegat för att anslagsbeslutet komme att göras
            till föremål för ett överklagande. Följden härav har fördenskull
            blivit, att den anslagspraxis, som sålunda utbildat sig, i det
            väsentliga kunnat genom åren obehindrat bestå utan den kontroll
            och vägledning, som myndigheternas prövning av anslagsbesluten
            i den för kommunala besvärsmål stadgade ordning är av- sedd att
            utöva.
          </p>
          <p>
            Att den rådande dualismen i avseende å anslagsbeviljandet för
            en icke obetydlig del av socialvården inom huvudstaden icke blott
            är formellt för- fattningsstridig, utan desslikes innebär en praktisk-organisatorisk
            oform- lighet, torde icke närmare behöva ledas i bevis. Då två
            från varandra fri-
          </p>
          <pb facs="riksdagen-motions-pdf/data/1947/mot_1947__fk__118/mot_1947__fk__118-004.pdf"/>
          <p>
            8 ' Motioner i Första kammaren, nr 118.
          </p>
          <p>
            ställda kommunalorgan skola vart för sig pröva anslagsfrågor
            för ett och samma ändamål, äventyras möjligheterna för en vederhäftig
            behovspröv- ning. Det irrationella i denna ordning blir desto
            större som medel till sådana stadens och församlingarnas anslag
            skola anskaffas genom uttaxe- ring å samma skattebetalare. För
            att nå en lösning måste hela den kyrk- ligt ekonomiska medelsförvaltningen
            centraliseras till ett enda organ. Wohlin framlade två alternativa
            lösningar för samfällighetsbildningens or- ganisatoriska reglering:
          </p>
          <p>
            A. Den kyrkligt kommunala budgetens hänläggande under stadsfullmäk-
            tiges beslutanderätt: B. Gemensam kyrkligt-kommunal representation
            för Stockholm. En närmare utredning av dessa lösningar bör komma
            till stånd, då den
          </p>
          <p>
            nuvarande partiella samfälligheten icke löser de kyrkligt organisatoriska
            problemen för Stockholm.
          </p>
          <p>
            Med hänvisning till vad ovan anförts hemställa undertecknade,
          </p>
          <p>
            att riksdagen måtte besluta att i skrivelse till regeringen hemställa
            om utredning av den organisatoriska regleringen av de kyrkliga
            primärkommunerna i Stockholm baserad på kammarrådet Tom Wohlins
            förslag till lösningar.
          </p>
          <p>
            Stockholm i januari 1947.
          </p>
          <p>
            Gunnar Öhman. Sven Linderot.
          </p>
        </div>
      </div>
    </body>
  </text>
</TEI>
