<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00274">
  <teiHeader>
    <fileDesc>
      <titleStmt>
        <title>Preskriptionslagen</title>
        <author corresp="i-VRHymVx7EsX48sg7b5qmpS">av Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Preskriptionslagen</title>
          <idno type="rdwebb">GU02C274</idno>
          <rs type="number">C274</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C274/text</ref>
          <ref type="dokument_url_html">http://data.riksdagen.se/dokument/GU02C274</ref>
          <ref type="dokumentstatus_url_xml">http://data.riksdagen.se/dokumentstatus/GU02C274</ref>
          <ref type="doc">http://data.riksdagen.se/fil/3F2B556A-0798-4C64-A09E-D3E887C1AF9E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CA1DpJAH4fMhV4X3VnLgwZ" type="signed"/>
        <correspContext corresp="i-CA1DpJAH4fMhV4X3VnLgwZ">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-XigmwWQrvQ77Ed92tibJnX" type="referral">
          <date when="2006-11-07"/>
        </correspAction>
        <correspAction xml:id="i-2o3mKp5NHnNcNWEPgyUmVk" type="dismissal">
          <date when="2006-11-07"/>
        </correspAction>
        <correspAction xml:id="i-ScoFPbCzYYTEFiVHjn4d4P" type="numbering">
          <date when="2006-10-31"/>
        </correspAction>
        <correspAction xml:id="i-wVtuLYGyTxK55WKLFU7Hi" type="submission">
          <date when="2006-10-31"/>
        </correspAction>
        <correspAction xml:id="i-HJiiaTxZK82FT4c8ehB4AY" type="transfer">
          <date when="2006-10-27"/>
        </correspAction>
        <correspAction xml:id="i-KTCy1oPq5vri9sEQe5wxu2" type="assigned"/>
        <correspContext corresp="i-KTCy1oPq5vri9sEQe5wxu2">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-TAtfcU5a73QeMyq6NrKXTt">
            1 Förslag till riksdagsbeslut
          </head>
          <list style="ol">
            <item xml:id="i-CWEHsPd31Sk1x1QFHM1DZs">
              Riksdagen begär att regeringen återkommer med förslag till förtydliganden
              i preskriptionslagens tillämpning.
            </item>
            <item xml:id="i-RkPuChx8Y1ER6yppbBL3bN">
              Riksdagen tillkännager för regeringen som sin mening vad som
              i motionen anförs om att den definition av begreppet näringsidkare
              som finns i konsumentköplagen ska införas i preskriptionslagen.
            </item>
          </list>
        </div>
        <div type="motContent">
          <head xml:id="i-7dRd5bGuzBdYrFPB5gRDUi" type="h1">
            Preskriptionslagen
          </head>
          <head xml:id="i-8gkBuoyRxoh7YUtHECY1tq" type="h1">
            2 Inledning
          </head>
          <p xml:id="i-HnX9zTTvvnSGy35no2pMfN">
            Preskriptionslagen (PL) trädde i kraft 1981. Den huvudsakliga
            förändringen i förhållande till tidigare lagstiftning var att
            preskriptionstiden för näringsidkares fordringar på enskilda medborgare
            skulle förkortas till tre år. I lagens förarbeten (prop. 1979/80:119)
            framkommer att den treåriga preskriptionstiden tillkom som ett
            konsumentintresse. Ändringar genomfördes i syfte att näringsidkares
            fordringar på enskilda medborgare skall avvecklas inom en rimlig
            tid. Det har varit lagstiftarens avsikt att skydda medborgare
            mot den tioåriga preskriptionstid som gällde för fordringar före
            lagändringen 1981 enär denna tidsrymd ansågs orimlig.
          </p>
          <p xml:id="i-EN1Mx6p39kzjtw9bhiUt7s">
            Ett av de problem som debatterades redan när den nya lagen föreslogs
            var gränsdragningen vad gäller begreppen konsument och näringsidkare.
            Farhågorna har dessvärre besannats och lagens innebörd har orsakat
            och fortsätter att orsaka en lång rad tvister i rättsinstanser.
            Besluten i dessa tvister har inte varit helt entydiga och rättsläget
            är alltjämt oklart. vilket utgör ett problem för rättssäkerheten.
          </p>
          <head xml:id="i-D4hNSbWNnQcdtPVsvqs1hZ" type="h1">
            3 Preskriptionslagen
          </head>
          <p xml:id="i-6oKVi9gR9ApxNPZwfaKj5z">
            Enligt 2 § PL är den allmänna preskriptionstiden för en fordran
            tio år efter tillkomsten, om inte preskriptionen avbryts dessförinnan.
            Lagen säger vidare att [p]reskriptionstiden är dock tre år för
            fordran mot en konsument, om fordringen avser en vara, tjänst
            eller annan nyttighet som en näringsidkare i sin yrkesmässiga
            verksamhet har tillhandahållit konsumenten för huvudsakligen enskilt
            bruk.
          </p>
          <head xml:id="i-KQqbQtT4jB9vRfmxZ1sBLD" type="h1">
            4 Propositionen
          </head>
          <p xml:id="i-331NLWLdrdCEq8qLN1vrZ9">
            I lagens förarbeten förs ganska ingående resonemang om lagändringens
            avsikt, att skydda konsumenter mot långa preskriptionstider på
            fordringar från näringsidkare. Enligt propositionen skall dessa
            begrepp tolkas enligt följande: Begreppen konsument och näringsidkare
            har samma innebörd här som i t.ex. avtalsvillkorslagen, konsumentköplagen
            och konsumentkreditlagen. Med konsument avses en enskild medborgare
            i egenskap av privatperson. Termen näringsidkare omfattar varje
            fysisk eller juridisk person som yrkesmässigt bedriver verksamhet
            av ekonomisk natur. Vidare sades att treårspreskription skall
            tillämpas när den nyttighet som fordringen avser har tillhandahållits
            i näringsidkarens yrkesmässiga verksamhet.
          </p>
          <p xml:id="i-SBrSQnbK4rHEjW8miDcW7m">
            Definitionen öppnar dessvärre för flera tolkningsmöjligheter
            som är orsak till tvister. En fråga är exempelvis vad som menas
            med yrkesmässigt bedriver verksamhet. En annan är vad som avses
            med näringsidkarens yrkesmässiga verksamhet.
          </p>
          <p xml:id="i-LZSnhQfRcm8VNE2PV1KzJj">
            Med avsikt att förtydliga detta klargörs att treårspreskription
            även kan tillämpas när en tjänst eller vara tillhandahållits av
            ett statligt eller kommunalt organ, förutsatt att det är fråga
            om leverans till en konsument för enskilt bruk. Således omfattas
            uttryckligen leveranser av vatten, gas, elektricitet, telefoni
            och renhållning av treårspreskription. Man skall i detta sammanhang
            vara medveten om att lagen skrevs då stat och kommun ännu hade
            ensamrätt på leverans av sådana tjänster, innan de avreglerades.
            Inom flera av områdena förelåg till och med en leveransskyldighet.
            Gränsen för treårspreskriptionen går, enligt propositionen, vid
            statens fordringar till följd av ren myndighetsutövning, exempelvis
            gällande återbetalning av studie- eller bostadslån (prop. 1979/80:119
            s. 2236, 8996).
          </p>
          <p xml:id="i-BB6RrDbiBA71cwwpJ6pYkk">
            Definitionen av begreppet näringsidkare orsakade även oklarhet
            och tvister vid tillämpningen av konsumentköplagen. År 2002 klargjordes
            definitionen, i Ändringar i konsumentköplagen (prop. 2001/02:134).
            Sedan dess definieras begreppen konsument och näringsidkare sålunda:
            Konsument: en fysisk person som handlar huvudsakligen för ändamål
            som faller utanför näringsverksamhet, näringsidkare: en fysisk
            eller juridisk person som handlar för ändamål som har samband
            med den egna näringsverksamheten (lag 2002:587). Någon motsvarande
            ändring infördes dock inte i preskriptions­lagen, trots att denna
            skall använda samma definitioner som konsumentköp­lagen.
          </p>
          <head xml:id="i-KiNf98qfNsyxEoiSUrMU3i" type="h1">
            5 Rättsfall
          </head>
          <p xml:id="i-Pc35Ktd4BXSNHHFi6AqMLG">
            Som nämnts tidigare har en rad tvister uppstått till följd av
            den oklarhet lagen innehåller. Besluten är dock inte entydiga
            och utgör ett osäkert underlag för praxis. I Nytt juridiskt arkiv
            (NJA 1988:8990 s. 503512) redogörs till exempel för vad HD har
            ansett i två snarlika fall. Domstolen har i dessa prövat tioårig
            preskription när det gäller (dåvarande) Televerkets avgift för
            televisionsmottagare (tv-avgift) samt engångsavgift från en kommun
            för utförande av allmän VA-anläggning. I båda fallen ansåg borgenärerna
            att kravet inte kunde anses vara en konsumentfordran eftersom
            dessa kommunala och statliga organ inte var att betrakta som näringsidkare
            enligt bedömningen att deras verksamhet inte bedrivs i syfte att
            nå ekonomisk vinning. Vidare hävdade man att det inte förelåg
            något avtalsförhållande mellan parterna, vilket också skulle innebära
            att borgenären inte var att betrakta som näringsidkare.
          </p>
          <p xml:id="i-UYpycgGD5SMhPpwjyLJCCk">
            HD menade dock att treårig preskription skall tillämpas eftersom
            det saknas anledning att se Televerkets respektive kommunens VA-verksamhet
            som annat än yrkesmässig näringsverksamhet.
          </p>
          <p xml:id="i-6we3U4VPNZdGVoV9pB1vbU">
            Avgörande för HD synes ha varit preskriptionsinstitutets syfte,
            att förkorta preskriptionstiden för enskilda medborgare, och hur
            rättsförhållandet uppfattas ur medborgarens perspektiv, det vill
            säga om han eller hon uppfattar att fordran till sin natur på
            ett väsentligt sätt skiljer sig från en vanlig konsumentfordran.
            Enligt HD är det gäldenärens status som privatperson och borgenärens
            aktivitet som näringsidkare enligt PL:s definition som avgör om
            fordran är att anse som konsumentfordran eller ej. I det sammanhanget
            väger medborgarens uppfattning om avtalsförhållandet tyngre än
            borgenärens juridiska eller tekniska förhållanden.
          </p>
          <head xml:id="i-DKzcVXqB8MH6tXDSna79VH" type="h2">
            5.1 NJA 1988 s. 503 I
          </head>
          <p xml:id="i-RECyE7MppUy5KLUNyLk432">
            I frågan om preskriptionstid för kommunala VA-avgifter ansåg
            Statens VA-nämnd i beslut den 17 mars 1987 att kommunens arbete
            inte kunde betraktas som yrkesmässig näringsverksamhet och att
            det saknades ett avtalsförhållande mellan kommunen och gäldenären.
            Därmed skulle tioårig preskription gälla i en föreliggande tvist
            om kommunens fordran avseende VA-avgifter. Ärendet togs upp vid
            Svea hovrätt, vattenöverdomstolen, som dock ansåg att preskriptionstiden
            skall vara tre år. Skälen till domstolens uppfattning var främst
            att det gällde leverans till en privatperson och att denne uppfattade
            kommunens VA-avgift som en tjänst till honom som konsument för
            enskilt bruk. Hovrätten påpekade särskilt att bestämmelsen om
            treårig preskription har tillkommit i konsumenternas intresse.
          </p>
          <p xml:id="i-MjBQjjdWcodkUxbbG5Xsa9">
            Kommunen ifråga sökte revision och begärde att HD skulle ändra
            vattenöverdomstolens beslut. HD gick dock på samma linje som hovrätten
            och slog fast att treårig preskription skall gälla, med bland
            annat följande motivering: För den enskilde brukaren måste det
            te sig främmande att uppfatta rättsförhållandet till anläggningens
            huvudman olika beroende på vem denne är. Med hänsyn till det anförda
            bör en avgiftsfordran på en privatperson, vare sig avgiften är
            av engångsnatur eller den utgår periodiskt, betraktas som en konsumentfordran
            och således vara underkastad treårspreskription.
          </p>
          <p xml:id="i-6ZjvUKSC2nrKVjawvmnHCF">
            HD angav vidare, med hänvisning till det intresse som uppbär
            särregeln om konsumentfordringar, att bestämmelsen om treårspreskription
            bör ges en vidsträckt tillämpning, att utgångspunkten för bedömningen
            bör vara hur rättsförhållandet uppfattas ur en konsuments perspektiv
            och att ett inslag av myndighetsutövning inte skall vara avgörande.
            Samtidigt uttalade domstolen också att den längre preskriptions­tiden
            blir tillämplig, när inslaget av myndighetsutövning är så påtagligt
            att förhållandet helt skiljer sig från en privaträttslig relation.
          </p>
          <head xml:id="i-4S9YwaBTJ1Z4qoDHukGgSi" type="h2">
            5.2 NJA 1988 s. 503 II
          </head>
          <p xml:id="i-P6HFni7UT4B4RyARJDDC8d">
            När det gäller preskriptionen av tv-licens behandlades ett ärende
            av Svea hovrätt den 11 december 1987. Svea hovrätt menade att
            tioårig preskriptionstid skulle tillämpas eftersom fordran inte
            kunde anses vara en konsumentfordran då Televerkets rätt att uppbära
            avgiften följer direkt av författning och alltså inte är ett avtalsförhållande.
          </p>
          <p xml:id="i-JXvmwArxRRqaGexhWcCs4t">
            En hovrättslagman var dock skiljaktig och menade att det är konsumentköplagen
            och konsumentkreditlagens definitioner som skall vara styrande
            när det gäller definitionen av vad som omfattas av begreppet yrkesmässig
            näringsverksamhet eftersom dessa används för alla andra definitioner
            i PL. I förarbetena till dessa anges att begreppet näringsidkare
            skall fattas i vid bemärkelse.
          </p>
          <p xml:id="i-8P5bsdLwv8JBvUPW45t9bB">
            HD tog upp ärendet och lämnade avgörande den 19 oktober 1988
            (SÖ 584). Domstolen var av en annan mening än Svea hovrätt och
            slog fast att preskriptionstiden skall vara tre år. I domen sägs
            bland annat: För apparatinnehavaren framstår avgiften naturligen
            som en ersättning för hans möjlighet att motta de program som
            produceras. Rent faktiskt finansieras också framställningen av
            program i huvudsak genom avgifterna. Avgiften bör därför, enligt
            HD, anses vara en konsumentfordran när apparatinnehavaren är en
            privatperson.
          </p>
          <p xml:id="i-LubziFWCnabZxQNQ1us6C8">
            I båda dessa fall ansåg alltså HD att kommunala och statliga
            organ var att betrakta som näringsidkare, vilket är i överensstämmelse
            med vad som sägs i förarbetena till PL. I andra snarlika rättsfall
            har domstolar dock gjort en annan tolkning, som dessutom kommit
            att bli praxis för myndigheter.
          </p>
          <head xml:id="i-F92Z19RziwnXXkSe4DsrWH" type="h2">
            5.3 Trafikförsäkringsföreningen
          </head>
          <p xml:id="i-Efd2XzujCToRWwYu3KSNM1">
            Trafikskadelagen anger att ett fordon som är registrerat för
            trafik måste trafikförsäkras. För att skydda trafikanter och andra
            medborgare mot de ekonomiska skador som skulle kunna orsakas av
            oförsäkrade fordon har staten lagt det ekonomiska ansvaret för
            dessa på försäkringsbolagen. Lagen anger att ett krav för att
            få tillstånd att verka som försäkringsbolag är att bolaget ifråga
            även tar ersättningsansvar för oförsäkrade fordon. Enligt § 16
            trafikskadelagen samt § 6 trafikförsäkringsförordningen åligger
            det därför de försäkringsbolag som har tillstånd att verka inom
            den svenska trafikförsäkrings­sektorn att bära samma ersättningsansvar
            för skador som sker med oförsäkrade fordon som för försäkrade
            fordon.
          </p>
          <p xml:id="i-QHGo1JpKy2TMTUT3A2viea">
            För att solidariskt bära kostnaderna för denna skyldighet har
            försäkringsbolagen bildat Trafikförsäkringsföreningen (TFF), vilken
            är en direkt förlängning av bolagen och tillvaratar branschens
            ekonomiska intressen och skyldigheter gentemot staten. I syfte
            att minska de kostnader detta ansvar medför, har bolagen givits
            tillstånd att kräva ersättning från den som inte försäkrar sitt
            fordon i enlighet med lagen. Enligt § 34 har TFF rätt till gottgörelse
            om en fordonsägare underlåter att trafikförsäkra sitt fordon.
            Gottgörelsen baseras på fordonets beskaffenhet och den tid fordonet
            varit oförsäkrat och är avsedd att täcka TFF:s kostnader för administration
            och olyckor där oförsäkrade fordon är inblandade. År 2005 uppgick
            TFF:s ersättning för oförsäkrade fordon till 345 miljoner kronor
            och antalet ärenden är stort.
          </p>
          <p xml:id="i-LGHt8caDtP3dhrUsCQGHvC">
            En del av dessa ärenden går till inkassering och indrivning via
            kronofogde­myndigheten varvid tvister om preskriptionstid uppstår.
            TFF har i dessa fall hävdat att deras verksamhet inte uppfyller
            lagens definition av näringsidkare, varför deras fordringar inte
            skall anses omfattas av den treåriga preskriptionstid som konsumenter
            annars skyddas av. TFF har fått rätt i två beslut från ho vrätter,
            vilket anses ha skapat en praxis som kronofogdemyndigheten til
            lämpar.
          </p>
          <head xml:id="i-16XLzvSvEBwHNym6ckr3t" type="h2">
            5.4 Göta hovrätt och Hovrätten över Skåne och Blekinge
          </head>
          <p xml:id="i-MBMe84VwQ5SJZ3MghHJ7fY">
            I Göta hovrätt och Hovrätten över Skåne och Blekinge har enskilda
            medborgare och kronofogdemyndighet i två olika fall hävdat att
            trafikförsäkringsavgifter omfattas av en treårig preskriptionstid.
            TFF har å sin sida hävdat att preskriptionstiden för sagda avgifter
            är tio år eftersom de inte är att anse som konsumentfordringar.
            TFF:s motiv till denna ståndpunkt har uttryckts på flera sätt
            men genomgående haft följande innebörd:
          </p>
          <p xml:id="i-LbtEN3kMniaF4PWRxJLndw">
            a) Fordran på trafikförsäkringsavgift är inte en fordran som
            förekommer i det dagliga livet och är därför inte att betrakta
            som en konsumentfordran (Göta hovrätt).
          </p>
          <p xml:id="i-E2Mq9nM11Pr8kxZKbkEvsq">
            b) Föreningen har ett skadeansvar oavsett om den försäkringspliktige
            krävs på ersättning eller ej och därmed föreligger det inte något
            avtalsförhållande mellan föreningen och den försäkrade. Fordran
            utgör därför inte ersättning för någon vara, tjänst eller annan
            nyttighet som tillhandahållits (Göta hovrätt och Hovrätten över
            Skåne och Blekinge).
          </p>
          <p xml:id="i-N64iBcVacUuwaQP9V4PRQD">
            c) TFF:s verksamhet bedrivs inte i syfte att nå ekonomisk vinst
            och är följaktligen inte är att betrakta såsom näringsidkare enligt
            PL (Göta hovrätt och Hovrätten över Skåne och Blekinge).
          </p>
          <p xml:id="i-2aapw7Fj8WqirSNF8GiRYU">
            d) Trafikförsäkringsavgift är i första hand en sanktion (Hovrätten
            över Skåne och Blekinge).
          </p>
          <p xml:id="i-WzmEj7USJeHMTsL5BLLcdQ">
            I hovrätternas beslut har rätten accepterat vad TFF anfört och
            anslutit sig till föreningens ståndpunkt. I beslutet från Göta
            hovrätt (1988) görs bedömningen att TFF:s verksamhet inte bedrivs
            i syfte att bereda sig ekonomisk vinning och med anledning härav
            anser hovrätten: Trafikförsäkringsföreningen kan såvitt gäller
            dess handhavande av trafikförsäkringsavgifter inte anses vara
            näringsidkare i preskriptionslagens mening. Inte heller avser
            trafikförsäkringsavgift ersättning för en vara, tjänst eller annan
            nyttighet som har tillhandahållits enskild. Fordran avseende sådan
            avgift utgör således inte en konsumentfordran. (SÖ 636 s. 45).
          </p>
          <p xml:id="i-JjQcQA4YydLz8QnRkQaqXb">
            Till skillnad från Göta hovrätt tar Hovrätten över Skåne och
            Blekinge i sin dom år 2000 inte ställning till huruvida TFF är
            att anse som en näringsidkare eller ej. Istället hänvisar rätten
            till trafikskadelagens förarbeten (prop. 1998/99:42 s. 20) och
            anför att trafikförsäkringsavgiften inte skall ses som en premie,
            utan mer som en sanktion. Hovrätten anför vidare att ersättningsansvaret
            är oberoende av om den trafikförsäkringspliktige krävs på trafikförsäkringsavgift
            eller ej.
          </p>
          <p xml:id="i-LTJpxdHWDL4p5RivvU3w8n">
            Båda hovrätterna har därmed ansett att trafikförsäkringsavgifter
            inte är att betrakta som konsumentfordringar och har en tioårig
            preskriptionstid, men på delvis olika grunder. Tyvärr har inget
            av dessa beslut prövats av HD varför saken alltjämt är öppen för
            tolkning.
          </p>
          <head xml:id="i-Jy4nmYqDkgRcsQfinJ2nru" type="h1">
            6 Diskrepanser i beslut
          </head>
          <p xml:id="i-T46dWzN9tArAtWKRgUpN1U">
            Besluten förbryllar av flera skäl. Vad Göta hovrätt anfört om
            att TFF inte drivs i syfte att bereda sig ekonomisk vinning (SÖ
            636 s. 5) kan diskuteras med tanke på organisationens syften och
            ägarskap, men är i sak ovidkommande. Ett sådant kriterium omnämns
            inte i PL eller dess förarbeten. Huruvida organisationen drivs
            i syfte att bereda sig ekonomisk vinning eller ej avgör därmed
            inte om gäldenären är en näringsidkare enligt lagens mening.
          </p>
          <p xml:id="i-3gDc4oLUyjBmP2URkwLnQD">
            Istället säger lagen att en juridisk person som yrkesmässigt
            bedriver verksamhet av ekonomisk natur är en näringsidkare, oavsett
            dess syfte eller organisationsform. I propositionen sägs till
            och med uttryckligen, att till och med tjänster som tillhandahålls
            av stat eller kommun, som inte heller bedriver verksamhet för
            att bereda sig ekonomisk vinning, kan omfattas av treårspreskription.
            I HD har såväl kommunal VA-avgift som tv-avgift ansetts utgöra
            näringsverksamhet: Vad är det då som gör att trafikförsäkringsavgifter
            från TFF inte omfattas av samma definition?
          </p>
          <p xml:id="i-FfksTxit9QZCZNEMoe1bgR">
            TFF:s rätt att ta ut avgift är reglerad i lagen på liknande sätt
            som till exempel betalning av tv-avgift vilken enligt avgörande
            i HD omfattas av treårig preskriptionstid eller vissa andra avgifter
            från statliga och kommunala organ. Jämförelsen är särskilt intressant
            eftersom Radiotjänst i lagen om TV-avgift ges rätt att ta ut en
            tilläggsavgift på 40 procent av tv-avgiften om denna inte betalas
            i tid, på samma sätt som TFF i trafikskadelagen ges rätt att ta
            ut en högre trafikförsäkringspremie. Varför är tv-avgiften en
            avgift medan trafikförsäkringsavgiften är en sanktion? TFF är
            enligt egen utsago ett privaträttsligt organ i form av en ideell
            förening med karaktär av ekonomisk förening. TFF:s verksamhet
            består i att ta ut avgifter av ägare till oförsäkrade motorfordon
            och att reglera trafikskador (TFF:s årsredovisning 2003 samt hemsida
            www.tff.se). Föreningen har bildats av de i Sverige verksamma
            försäkrings­bolagen för att tillvarata bolagens ekonomiska intressen
            gentemot fordonsägare som underlåtit att teckna trafikförsäkring.
            Föreningen inkasserar avgifter som gottgörelse för att ansvara
            för de eventuella kostnader som föraren av ett oförsäkrat fordon
            kan åsamka andra.
          </p>
          <head xml:id="i-SbrRNV9dL6XG1jHRbcM4GZ" type="h1">
            7 Hemställan
          </head>
          <p xml:id="i-DggAACapY9HC537pSgXPT6">
            Man får lätt en känsla av att rättstillämpningen inom detta område
            har ett inslag av godtycke. Det är förbryllande och utgör ett
            problem för rättssäkerheten att fordringar som är så lika som
            kommunal VA-avgift, tv-licens och trafikförsäkringsavgift kan
            anses ha olika preskriptionstider. Med anledning av det ovan anförda
            är det av stor vikt att klargöra rättsläget när det gäller tillämpningen
            av preskriptionslagen. Riksdagen begär att regeringen återkommer
            med ändringar i lagstiftningen som förtydligar tillämpningen av
            preskriptionslagen och därvid tar i beaktande de bedömningar som
            låg till grund för lagens tillkomst. Det är heller inte rimligt
            att lagstiftningen har olika definitioner av begreppet näringsidkare.
            Den definition som används i konsumentköplagen av begreppet näringsidkare
            bör rimligen gälla även i preskriptionslagen. Detta bör riksdagen
            ge regeringen till känna som sin mening.
          </p>
        </div>
        <div type="motSignatures">
          <list>
            <item xml:id="i-FuNq9Zjyrp5SQHc83Yfmwx" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
