<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__fk__238/mot_1951__fk__238-001.pdf"/>
      <div type="motHeader" xml:id="i-2EtBgWRpca4fkzCgaxiGUW">
        <div type="motTitle" xml:id="i-4oAEmZaawsYCaTX16fJB6K"/>
        <div type="motSubmissionInfo" xml:id="i-7sYYatx4M1Ps6ZTLJBWRjN"/>
      </div>
      <div type="motBody" xml:id="i-Lm2JuxdwR4gNX9sW8j61JY">
        <div xml:id="i-LXgLBpyAKFnB12PwbRyTdH">
          <p xml:id="i-Pf8oC7WnAePqUoprE7DURZ">
            Motioner i Första kammaren, nr 238. 15
          </p>
          <p xml:id="i-CZygHJmiepeyy4fH212GxD">
            Nr 238.
          </p>
          <p xml:id="i-6UND3ZXuXmaBDVcTvXpgPo">
            Av herrar Bengtson och Andersson, Lars, angående ändrad tidpunkt
            och dag för de allmänna valen.
          </p>
          <p xml:id="i-X7hnNW3P3qU68qWmEoBHfK">
            Sedan författningsreformen år 1919 har tidpunkten för de allmänna
            va- len — med undantag för val till municipalfullmäktige och kyrkofullmäk-
            tige samt extraordinarie kommunalval -— varit fastställd till
            tredje sönda- gen i september. Redan då detta beslut fattades
            voro meningarna delade om lämpligheten av denna tidpunkt. Det
            påpekades att tredje söndagen i sep- tember för jordbrukets del
            var olämplig, då skörden vissa år inte avslutats vid denna tid.
            Vidare riktades anmärkningar mot att valen höllos på en söndag,
            och i sitt av riksdagen bifallna yttrande skrev konstitutionsutskot-
            tet: »Enligt propositionen skall den gemensamma valdagen vara
            en sön- dag. Kungl. Maj:t har alltså icke ansett sig böra föreslå
            att valen förlades till en lämplig arbetsfri söckendag. Föredragande
            departementschefen har givit företräde åt söndagen, åtminstone
            tills vidare, tills resultaten av den åt den s. k. arbetstidskommittén
            uppdragna utredningen angående infö- rande av helgdagar utan kyrklig
            karaktär, s. k. ”bankholidays”, förelåge. Utskottet, som ur flera
            synpunkter anser det vara till fördel om en arbets- fri vardag
            å hösten kunde införas, uttalar sin förhoppning, att resultatet
            av den omförmälda utredningen samt därav föranledda förslag snarast
            möjligt må kunna föreläggas riksdagen.» De skäl som år 1919 anfördes
            mot att förlägga de allmänna valen till tredje söndagen i september
            kvarstå, och man torde kunna säga att de ha erhållit ytterligare
            tyngd. Före valen pågår numera en mycket intensiv valkampanj,
            som når sin högsta intensitet en till en och en halv månad före
            valdagen. Då valkampanjen sålunda infaller under den brådaste
            skörde- tiden, kommer den synnerligen olämpligt för alla som arbeta
            vid jordbruk, trädgårdsskötsel o. d. Icke endast de som aktivt
            deltaga i valrörelsen ha olägenheter av denna tidpunkt, utan även
            de som önska besöka valmöten, studera partiernas program och valskrifter
            hindras därav. Såväl ur religiös synpunkt som ur den synpunkten
            att söndagen bör vara en vilodag är det olämpligt att valen hållas
            på en söndag. I Norge fastställes valdagen genom kunglig resolution.
            Vanligen hållas de dock andra eller tredje måndagen i oktober.
            Denna tidpunkt har visat sig lämplig. Valdeltagandet i Norge var
            vid senaste stortingsvalet 80,7 Z. Även om den nuvarande tidpunkten
            för valen är olämplig, äro vi med-
          </p>
          <pb facs="riksdagen-motions-pdf/data/1951/mot_1951__fk__238/mot_1951__fk__238-002.pdf"/>
          <p xml:id="i-S1QZKea8w8BrS7X2Z2A8mH">
            16 Motioner i Första kammaren, nr 238.
          </p>
          <p xml:id="i-RwXN8bZrYfmttXWnXq3ZS9">
            vetna om svårigheterna att fastställa en ur alla synpunkter passande
            val- dag. Att valet hålles senare på året, t. ex. i mitten av
            oktober månad, fö- refaller ur flera synpunkter lämpligt. Valkampanjen
            kan i så fall hållas efter det egentliga skördearbetets avslutning.
            Ytterligare ett skäl som talar för att valen, vad det gäller landstingsman-
            naval, hållas i mitten av oktober är, att landstingen hållas första
            veckan i oktober. Därigenom måste även de landstingsmän som icke
            återvalts be- vista ett landsting efter det att de ha blivit utslagna,
            vilket inte kan anses lämpligt. Olägenheten av detta arrangemang
            framhölls även vid faststäl!- lande av den nuvarande valdagen.
            Hittills gällande bestämmelse att valen skola hållas en söndag
            får ses mot bakgrunden av de förhållanden som rådde år 1919, då
            denna tidpunkt fastställdes. Enligt vår uppfattning bör söndagens
            helgd i största möjliga utsträckning skyddas, och därför böra
            valen förläggas till en vardag, för- slagsvis andra måndagen i
            oktober. Valdagen bör i så fall göras till helgdag utan kyrklig
            karaktär. För att ingen skall få svårighet att utöva rösträtten
            bör valdagen göras arbetsfri genom att den i lag förklaras som
            helgdag utan kyrklig karaktär. Härigenom tillgodoser man även
            önskemålen om en heigdags införande på hösten. Då svenska folket
            utövar en av sina vikti- gaste demokratiska rättigheter bör det
            vara möjligt att ställa en särskild dag till förfogande. Även
            om skäl kunna åberopas mot den här föreslagna reformen är den
            dock av sådan betydelse att den bör bli föremål för utredning,
            vilken even- tuellt kunde ske genom 1950 års folkomröstnings-
            och valsättsutredning. Med stöd av vad som ovan anförts få vi
            hemställa, att riksdagen i skrivelse till Kungl. Maj:t måtte begära
            utredning angående möjligheterna att förlägga de allmänna valen
            till en senare tidpunkt på hösten och om möjligt till en vardag.
          </p>
          <p xml:id="i-QEStgAQXuGovyM4rhvFVpk">
            Stockholm den 26 januari 1951.
          </p>
          <p xml:id="i-EbrVi4RWYNKzgLqYJdLYLf">
            Torsten Bengtson. Lars E. Andersson. -
          </p>
          <p xml:id="i-MLAuGXzVqjNb8jR4XijNEJ">
            Svenska Tryckeriaktiebolaget, Stockholm 1931 310281
          </p>
        </div>
      </div>
    </body>
  </text>
</TEI>
