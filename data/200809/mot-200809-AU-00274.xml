<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-AU-00274">
  <teiHeader>
    <fileDesc>
      <titleStmt>
        <title>Diskriminering i anständighetens namn</title>
        <author corresp="i-WG11xmCpAW9nyyXv1sJFAK i-SNtv8jZRB19Jr8oegj1mGK">av Helena Leander och Esabelle Dingizian (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Diskriminering i anständighetens namn</title>
          <idno type="rdwebb">GW02A274</idno>
          <rs type="number">A274</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GW02A274/text</ref>
          <ref type="dokument_url_html">http://data.riksdagen.se/dokument/GW02A274</ref>
          <ref type="dokumentstatus_url_xml">http://data.riksdagen.se/dokumentstatus/GW02A274</ref>
          <ref type="doc">http://data.riksdagen.se/fil/49887B75-48E7-4FE6-B3E9-A5AA03603195</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AncnBeWQ82vrjqmLxbQrVK" type="signed"/>
        <correspContext corresp="i-AncnBeWQ82vrjqmLxbQrVK">
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-SNtv8jZRB19Jr8oegj1mGK"/>
        </correspContext>
        <correspAction type="numbering" xml:id="i-Q5G9LVtrR4AuWd94AzscMT">
          <date when="2008-10-06"/>
        </correspAction>
        <correspAction type="submission" xml:id="i-H3ATHwqvQSBcuJmnrhhF8S">
          <date when="2008-10-02"/>
        </correspAction>
        <correspAction type="transfer" xml:id="i-QphSktjVEo3YsYiodJve6Q">
          <date when="2008-10-02"/>
        </correspAction>
        <correspAction type="assigned" xml:id="i-FjcZf6Xshm5zqSJr8NG72b"/>
        <correspContext corresp="i-FjcZf6Xshm5zqSJr8NG72b">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Rwz7coB1dW4sXBH8kDTpte">
            Förslag till riksdagsbeslut
          </head>
          <p xml:id="i-VjdtvXP4m8cBXdgiZJiKPZ">
            Riksdagen tillkännager för regeringen som sin mening vad som
            anförs i motionen om omotiverade särregler för kvinnor och män.
          </p>
        </div>
        <div type="motContent">
          <head type="h1" xml:id="i-PvkBgG8b6xyuk4uY7tFzSm">
            Motivering
          </head>
          <p xml:id="i-2gK9KCueQfTV2ixMotBomr">
            Förra hösten besökte två kvinnor badhuset Fyrishov i Uppsala,
            precis som de manliga badgästerna endast iförda badshorts. Syftet
            var dels att undersöka gränserna för samhällets särbehandling
            av kvinnor och män, dels att ifrågasätta den sexualisering av
            kvinnokroppen som de menar kringskär kvinnors rätt till handlingsfrihet.
            När de blev ombedda att antingen ta på sig något på överkroppen
            eller lämna badhuset valde de att lämna badhuset och göra en JämO-anmälan.
          </p>
          <p xml:id="i-16s3j4XRkDCRCeJr6GZrLH">
            JämO konstaterar att kvinnorna visserligen blivit sämre behandlade
            än de manliga badgästerna, men att de av två skäl inte har någon
            möjlighet att driva ärendet vidare. För det första råder skilda
            normer för mäns och kvinnors bröst, där kvinnors bröst är sexualiserade
            på ett helt annat sätt än mäns, och därför anser JämO att det
            blir svårt att säga att barbröstade kvinnor är i en jämförbar
            situation med barbröstade män. För det andra finns det utrymme
            i lagen om förbud mot diskriminering att behandla män och kvinnor
            olika om det finns ett berättigat syfte, och enligt EG-rätten
            och lagens förarbeten kan anständighet vara ett sådant syfte.
          </p>
          <p xml:id="i-5X13y5VoNizkdTmZtJeKDq">
            Oavsett vad man tycker om barbröstade badgäster män eller kvinnor
            reser detta resonemang ett antal frågor. Om det faktum att olika
            normer råder för kvinnor och män i det här fallet synen på deras
            överkroppar innebär att de inte anses vara i en jämförbar situation
            och att särbehandling därmed accepteras blir lagen tandlös. Själva
            roten till den bristande jämställdheten är ju just att det råder
            olika normer för kvinnor och män, och om det är okej att särbehandla
            med hänvisning till dessa normer lär vi knappast lyckas bryta
            ner dem i första taget.
          </p>
          <p xml:id="i-2K9VNMhTBR4U1ZDqSJ156c">
            Den andra aspekten är att anständighet ses som en godtagbar ursäkt
            för sär­behandling. Så länge anständigheten inte kräver mer än
            en minimal bikini kan det kanske tyckas harmlöst, men anständighet
            är som bekant ett begrepp som kan ha väldigt olika betydelse för
            olika personer. Skulle det vara okej att kräva heltäckande klädsel
            för kvinnor, där kanske inte ens ögonen får synas, om anständighetsbegreppet
            förändrades? Skulle detta då även krävas av män, eller skulle
            de månne få fortsätta att bada i sina badshorts?
          </p>
          <p xml:id="i-7gmCJmiQfndRSZd2UCPEEU">
            Genom historien har kvinnor haft större krav på sig att skyla
            sig, för att inte fresta männen till synd. Även i nutida våldtäktsdomar
            hittar man kvarlevor av detta, där den kvinna som inte klätt sig
            och uppfört sig anständigt får skylla sig själv. När ska vi komma
            så långt att det inte är kvinnors ansvar att hålla mäns lustar
            i schack? Och när ska vi komma ifrån schablonbilden av män som
            sexmonster som inte kan behärska sig om de ser ett par nakna kvinnobröst?
          </p>
          <p xml:id="i-GfHP9DER3LF3TKMYuU6JSd">
            Kanske kvinnor som badar barbröstade bidrar till att minska sexualiseringen
            av kvinnokroppen och främjar ett mer jämställt samhälle. Kanske
            inte. Frågan är dock om den kvinna som tror att det kan bidra
            ska stoppas med hänvisning till just den förlegade syn på anständighet
            och skilda normer för kvinnor och män som hon ville motverka.
            Det är därför dags se över diskrimineringslagstiftningen så att
            förlegade särregler för kvinnor och män inte accepteras.
          </p>
        </div>
        <div type="motSignatures">
          <list>
            <item xml:id="i-6wst5yshePJp1UyJ4pNwHt">
              Helena Leander (mp)
            </item>
            <item xml:id="i-Q9SX6JxCiRf2YreR1s1Sds">
              Esabelle Dingizian (mp)
            </item>
          </list>
        </div>
      </div>
    </body>
  </text>
</TEI>
