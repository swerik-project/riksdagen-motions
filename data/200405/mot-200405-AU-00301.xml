<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-AU-00301">
  <teiHeader>
    <fileDesc>
      <titleStmt>
        <title>Företagens skyldigheter och de anställdas rättigheter vid företagsnedläggning</title>
        <author corresp="i-KnfRfemwD98TyCA1A8KCeX i-7Gy2xwC7Jyimjy9QTKnQEf">av Peter Pedersen och Rossana Dinamarca (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Företagens skyldigheter och de anställdas rättigheter vid företagsnedläggning</title>
          <idno type="rdwebb">GS02A301</idno>
          <rs type="number">A301</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GS02A301/text</ref>
          <ref type="dokument_url_html">http://data.riksdagen.se/dokument/GS02A301</ref>
          <ref type="dokumentstatus_url_xml">http://data.riksdagen.se/dokumentstatus/GS02A301</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CjvvBhGH2EpZ1WLX5nwvLX" type="signed"/>
        <correspContext corresp="i-CjvvBhGH2EpZ1WLX5nwvLX">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-7Gy2xwC7Jyimjy9QTKnQEf"/>
        </correspContext>
        <correspAction type="referral" xml:id="i-KhFBkvLzw3LFKYKzf8i5vV">
          <date when="2004-10-14"/>
        </correspAction>
        <correspAction type="dismissal" xml:id="i-Jc2x2U7ow8oHhcVwWquBLz">
          <date when="2004-10-14"/>
        </correspAction>
        <correspAction type="submission" xml:id="i-ScJfdtanJCHG5yUPztpQVp">
          <date when="2004-10-05"/>
        </correspAction>
        <correspAction type="assigned" xml:id="i-4KF336DJbsBzC1ypckwWbg"/>
        <correspContext corresp="i-4KF336DJbsBzC1ypckwWbg">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_A_301/mot_200405_A_301-0001.pdf"/>
      <pb facs="riksdagen-motions-pdf/data/200405/mot_200405_A_0301/mot_200405_A_0301-0001.pdf"/>
      <pb facs="riksdagen-motions-pdf/data/200405/mot_200405_A_301/mot_200405_A_301-0001.pdf"/>
      <pb facs="riksdagen-motions-pdf/data/200405/mot_200405_A_0301/mot_200405_A_0301-0001.pdf"/>
      <pb facs="riksdagen-motions-pdf/data/200405/mot_200405_A_0301/mot_200405_A_0301-001.pdf"/>
      <div type="motHeader" xml:id="i-Jq8oMXxMphk794QdWdKp9k">
        <div type="motTitle" xml:id="i-6votpQyxFVdyWNPU4DKwBJ"/>
        <div type="motSubmissionInfo" xml:id="i-XUBqxWLabah44iv1GGX2g2"/>
      </div>
      <div type="motBody" xml:id="i-X1e7vZJ9fQNRUfgx5GgBJK">
        <div xml:id="i-MeXnga41GEhnV71Nb5jMHW">
          <p xml:id="i-38HspoKSW7CaVdNjfqdMKV">
            2004/05 mnr: A301 pnr: v569
          </p>
          <p xml:id="i-Ndfr52BPgxGN8SBki8vmfw">
            Motion till riksdagen 2004/05:A301
          </p>
          <p xml:id="i-Ax4R5BXULTgFUqcpdoVYmn">
            av Peter Pedersen och Rossana Dinamarca (v)
          </p>
          <p xml:id="i-XerpmxJK5PHCdGxszMF6ft">
            Företagens skyldigheter och de anställdas rättigheter vid företagsnedläggning
          </p>
          <p xml:id="i-K1B1BRixY6j681y1qYzB7y">
            1 Förslag till riksdagsbeslut
          </p>
          <p xml:id="i-3PAF44ZYaC1h3mTm8TjspQ">
            1. Riksdagen begär att regeringen lägger fram förslag till ändring
            i lagstiftningen i syfte att stärka de anställdas rätt, och skärpa
            företagens skyldigheter, vid nedläggning av företag eller företagsenhet.
            2. Riksdagen begär att regeringen lägger fram förslag till ändring
            i lagstiftningen i syfte att ge de anställda ökade möjligheter
            att förvärva ett företag, eller en företagsenhet, som drabbas
            av ett beslut om nedläggning. 3. Riksdagen begär att regeringen
            i övrigt föreslår åtgärder som de facto möjliggör sådana övertaganden
            som omtalas i yrkande 2.
          </p>
          <p xml:id="i-VsAubFb88MA8ek2PCQ63TW">
            2 Motivering
          </p>
          <p xml:id="i-TQyre618UdMDQco2RgrZyn">
            Allt sedan industrialismens genombrott har verksamheter vuxit
            fram, utvecklats men också avvecklats och ersatts av andra verksamheter.
            Strukturrationaliseringar har varit nödvändiga för att få en konkurrenskraftig
            och utvecklad produktion. Den svenska fackföreningsrörelsen har
            historiskt sett varit medveten om detta och har också bidragit
            till en någorlunda smidig och framåtsyftande förändring av tidigare
            verksamhet och utvecklande av ny verksamhet. Privat företagsamhet
            har alltid varit inriktad på att skapa vinster till aktieägare
            och framtida investeringar. Det har emellertid också funnits en
            stor kompetens vad gäller själva produktionen och de olika produkterna,
            inte minst från fackets och de anställdas sida, där många svensktillverkade
            produkter varit världsledande.
          </p>
          <pb facs="riksdagen-motions-pdf/data/200405/mot_200405_A_301/mot_200405_A_301-0002.pdf"/>
          <p xml:id="i-UTNBXYuF5KXkMod67pm8tf">
            2004/05:A301
          </p>
          <p xml:id="i-YbNA43KLeRpawbRipFqy9z">
            3 Kvartalskapitalism för snabba vinster
          </p>
          <p xml:id="i-8XFPe4s2mzJhz4shA2z1DJ">
            De senaste decennierna har fokuserats mindre på vad som produceras
            och mer på total vinstmaximering, så att inte ens mycket lönsamma
            enheter eller företag är säkra. Den s.k. kvartalskapitalismen
            tvingar företagsledningar till snabba och mindre genomtänkta beslut
            för att hålla aktieägare och potentiella sådana nöjda, så att
            de behåller sina aktier i företaget respektive går in med nya
            placeringar. Den s.k. globaliseringen handlar i princip om att
            kapitalet med stor frihet tillåts flyta fritt över landsgränser
            och mellan olika världsdelar. Den nya informationstekniken medför
            att stora kapitalrörelser kan ske med en knapptryckning på en
            dator någonstans i världen. Detta sätter stor press på enskilda
            länder, fackföreningsrörelsen och alla löntagare. Tidigare verkade
            det bland företagsledningar och aktieägare finnas en viss glädje
            i och stolthet över att ta fram väl fungerande och konkurrenskraftiga
            produkter. Numera verkar detta till stor del ha ersatts av intresse
            för kolumnerna i resultatet. I dag är inte ens en hög avkastning
            på insatt kapital någon garanti mot nedläggning.
          </p>
          <p xml:id="i-C1m1iPpdEUpYDbSCXFpFEo">
            4 Fallet Degerfors
          </p>
          <p xml:id="i-H5w6aNTt8WNoGQY5SvRSjM">
            En rad orter har på senare tid kommit att förknippas med företag
            som lagt ner eller avser att lägga ner och/eller flytta lönsam
            produktion till andra länder, t.ex. Gislaved, Kalmar och Degerfors.
            I fallet Degerfors tog företaget Avesta Polarit för några år sedan
            det mycket omdiskuterade och kritiserade beslutet att lägger ner
            det vinstgivande stålverket. Allt tyder på att detta beslut inte
            vilade på affärsmässiga grunder utan ingick som ett villkor när
            en fusion skulle ros i hamn. Ett tydligt problem består i att
            det inte är olönsamma enheter som läggs ner eller säljs, utan
            att det allt oftare handlar om att företag köper upp/fusionerar
            med andra företag och därefter lägger ner enheter i syfte att
            säkra marknadsandelar och begränsa konkurrensen inom en viss bransch.
            Av detta skäl går inte heller de som beslutat om en företagsnedläggning
            med på att någon annan får gå in och förvärva en sådan nedläggningshotad
            enhet. Så är läget i fallet Degerfors fortfarande, trots att berörda
            parter i ett måldokument från 2002 förklarar:
          </p>
          <p xml:id="i-bmUawnJwVtw47QcB47Vou">
            att företaget är positivt till ersättningsverksamhet ... och
            ny affärsverksamhet ... förutsatt att verksamheten ej konkurrerar
            med (företagets) affärsidé.
          </p>
          <p xml:id="i-YBtPeWaTWYLvFYnQYXEWRH">
            Den sista brasklappen har lagt en våt filt över alla försök från
            andra intressenter att återuppta någon typ av ståltillverkning.
            Den innebar att Outokumpu, som numera står som ägare till enheten,
            2004 kunde upphäva ett tidigare ”malpåsebeslut” rörande stålverket.
            I beslutet hänvisar företaget till tillräcklig kapacitet vid andra
            enheter men glömmer bort de kvalitetsproblem man brottas med.
          </p>
          <pb facs="riksdagen-motions-pdf/data/200405/mot_200405_A_301/mot_200405_A_301-0003.pdf"/>
          <p xml:id="i-2mqft6fTHgREiRstypsrMA">
            5 Nedläggningskostnaderna varierar
          </p>
          <p xml:id="i-LgQUYwmj2z8oZM2D3d2fzw">
            Det pågår för närvarande en dragkamp om tillverkningen av Saabbilar,
            där det i ett TV-program tydligt uttalades att det skulle vara
            krångligare och mer kostsamt för det berörda företaget att lägga
            ner verksamheten i Tyskland jämfört med Sverige. Näringsminister
            Pagrotsky har vid ett flertal tillfällen debatterat denna fråga
            i medierna och i Sveriges riksdag. Här kan man utläsa kritik mot
            att nedläggningar ej verkar grunda sig på marknadsmässiga och
            rationella skäl. Pagrotsky tycks vilja motverka en sådan utveckling
            men påvisar stor tveksamhet eller vankelmod till om det går att
            vidta några lämpliga åtgärder. Vi menar att det är hög tid att
            vakna och ta strid för att högt kvalificerade arbeten och lönsam
            produktion skall stanna i landet. Det bör i sammanhanget också
            påpekas att det i det s.k. 121-punktsprogrammet, en samarbetsuppgörelse
            som finns mellan s, v och mp för denna mandatperiod, framgår att
            det skall utredas hur stora företag skall ta ett större socialt
            ansvar i samband med strukturomvandling och nedläggningsbeslut.
            Vidare skall utredningen utarbeta förslag på hur anställdas övertagande
            av hotad produktion skall underlättas. När näringsutskottet har
            behandlat likartade motioner tidigare har majoriteten uttalat
            sig positivt och just hänvisat till skrivningarna i 121- punktsprogrammet,
            och så sent som i betänkande 2003/04:NU10 avslås bl.a. undertecknades
            motion 2003/04:N292 med dessa ord:
          </p>
          <p xml:id="i-Lmr35gGK7XwfwCG2N375Fs">
            Det får enligt utskottet förutsättas att uppgörelsen följs, vilket
            innebär att ett uttalande från riksdagen i enlighet med vad som
            anförs i motionerna kan anses obehövligt.
          </p>
          <p xml:id="i-reM7AFKPnwM5k8Sq7WGp5">
            Vi konstaterar att mandatperioden börjar närma sig sitt slut
            men att ingenting har hänt i frågan.
          </p>
          <p xml:id="i-DUnDMBxxg68KZHmRLkg4eU">
            6 Skärpt lagstiftning
          </p>
          <p xml:id="i-DTGHAKj6td6unpBTnRvuew">
            Det finns mycket som tyder på att den svenska lagstiftningen
            avseende regelverket vid nedläggning av företag eller företagsenheter
            måste skärpas. Riksdagen bör därför begära att regeringen lägger
            fram förslag till ändringar i lagstiftningen i syfte att stärka
            de anställdas rätt och skärpa företagens skyldigheter vid nedläggning
            av företag eller företagsenhet. Dessutom bör riksdagen begära
            att regeringen lägger fram förslag till ändringar i lagstiftningen
            i syfte att ge de anställda ökade möjligheter att förvärva ett
            företag eller en företagsenhet som drabbas av ett beslut om nedläggning.
            Riksdagen bör avslutningsvis dessutom begära att regeringen i
            övrigt föreslår åtgärder som de facto möjliggör sådana övertaganden.
          </p>
          <p xml:id="i-MQPde6d3YeMwJiQqH4YtQR">
            2004/05:A301
          </p>
          <pb facs="riksdagen-motions-pdf/data/200405/mot_200405_A_301/mot_200405_A_301-0004.pdf"/>
          <p xml:id="i-EutJ1S4XfHkDFx7pXTej53">
            2004/05:A301
          </p>
          <p xml:id="i-UWvyHojWiTcazVqsCGtVVv" type="date">
            Stockholm den 3 oktober 2004
          </p>
          <p xml:id="i-Tcg8yc5ShdxW8xXjsNQ9FX">
            Peter Pedersen (v) Rossana Dinamarca (v)
          </p>
        </div>
      </div>
    </body>
  </text>
</TEI>
