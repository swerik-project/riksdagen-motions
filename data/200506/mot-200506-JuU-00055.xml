<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-JuU-00055">
  <teiHeader>
    <fileDesc>
      <titleStmt>
        <title>med anledning av prop. 2005/06:178 Hemlig rumsavlyssning</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2005/06:178 Hemlig rumsavlyssning</title>
          <idno type="rdwebb">GT02Ju55</idno>
          <rs type="number">Ju55</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GT02Ju55/text</ref>
          <ref type="dokument_url_html">http://data.riksdagen.se/dokument/GT02Ju55</ref>
          <ref type="dokumentstatus_url_xml">http://data.riksdagen.se/dokumentstatus/GT02Ju55</ref>
          <ref type="doc">http://data.riksdagen.se/fil/656EFB8C-1192-4F6E-B66B-FD03B591CA56</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KoshphacAWMdvHAZ62MAi2</idno>
            <name>Lars Bäckström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-RPLcLWRfZW7xXVd61piM6R</idno>
            <name>Lennart Gustavsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LmkkKmc2XQLDmqAXoGoovP</idno>
            <name>Berit Jóhannesson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-44hG22iaE6LAaX8WoMPPk3</idno>
            <name>Mats Einarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-GE8V8xQLUeUXqQYs9agnuG</idno>
            <name>Rolf Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E8F3y9jdWPbD2xTVPHTVBP" type="basedOn"/>
        <correspContext corresp="i-E8F3y9jdWPbD2xTVPHTVBP">
          <ref>Proposition 2005/06:178</ref>
        </correspContext>
        <correspAction xml:id="i-JU7sv8ddhrKetkw36LESoz" type="signed"/>
        <correspContext corresp="i-JU7sv8ddhrKetkw36LESoz">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-KoshphacAWMdvHAZ62MAi2"/>
          <note type="signatory" corresp="i-RPLcLWRfZW7xXVd61piM6R"/>
          <note type="signatory" corresp="i-LmkkKmc2XQLDmqAXoGoovP"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-44hG22iaE6LAaX8WoMPPk3"/>
          <note type="signatory" corresp="i-GE8V8xQLUeUXqQYs9agnuG"/>
        </correspContext>
        <correspAction xml:id="i-QH7JHNo7euwE881MKcPSvw" type="referral">
          <date when="2006-04-20"/>
        </correspAction>
        <correspAction xml:id="i-QaYUpK68dr1KiFGGRvY9wX" type="dismissal">
          <date when="2006-04-19"/>
        </correspAction>
        <correspAction xml:id="i-8Kpx1g6fDjWNPnF46uGAMH" type="dismissal">
          <date when="2006-04-19"/>
        </correspAction>
        <correspAction xml:id="i-E4Sb8zzbbWM8Gdg3r8FTce" type="submission">
          <date when="2006-04-18"/>
        </correspAction>
        <correspAction xml:id="i-GR5iPiHC8xXMFp1kxDkt4J" type="assigned"/>
        <correspContext corresp="i-GR5iPiHC8xXMFp1kxDkt4J">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Ju_55/mot_200506_Ju_55-0001.pdf"/>
      <div xml:id="i-NmYPCGsUeq8pRrdGqYreXC" type="motHeader">
        <div xml:id="i-EqsBVHFvQHuXLUGAUHRoxe" type="motTitle"/>
        <div xml:id="i-WcXiKeAiyECBz2nnZTd3wH" type="motSubmissionInfo"/>
      </div>
      <div xml:id="i-GAiyXUFyo6A6vXeoMTKTan" type="motBody">
        <div xml:id="i-4uVfgHQn7AM2Fxmf7BT7sP">
          <p xml:id="i-Lk6KZKT2ThKxMVe4h27Rb2">
            2005/06 mnr: Ju55 pnr: v032
          </p>
          <p xml:id="i-KkWUGX4yy6gZtt5NNtd3Wf">
            Motion till riksdagen 2005/06:Ju55
          </p>
          <p xml:id="i-5E7GPACgHmZupQvbiYciZX">
            av Lars Ohly m.fl. (v) med anledning av prop. 2005/06:178
          </p>
          <p xml:id="i-XVLy3925A69PgPjnSoL9Ux">
            Hemlig rumsavlyssning
          </p>
          <p xml:id="i-QTmbJqG8wDc9pFrSzuexDN">
            Förslag till riksdagsbeslut
          </p>
          <p xml:id="i-TPC7rpENZdQMbXMaywPmeA">
            Riksdagen avslår proposition 2005/06:178 Hemlig rumsavlyssning.
          </p>
          <p xml:id="i-T86iDyUfFaPB5dbwwJEq5q">
            Inledning
          </p>
          <p xml:id="i-8jcsbTQyYYRZ1mFqx2QT4a">
            Varje samhälle måste ha möjlighet att använda tvångsmedel för
            att kunna utreda och beivra brott. Sådana tvångsmedel innebär
            definitionsmässigt en inskränkning i grundläggande fri- och rättigheter,
            rättigheter som i sin tur är grundläggande för demokratin i vårt
            samhälle. Därför måste såväl lagstiftningen som de medel som lagstiftningen
            tillhandahåller omgärdas av de strängaste restriktioner. De viktigaste
            restriktionerna har vi i våra egna grundlagar och Europakonventionen
            till skydd för de mänskliga rättigheterna och grundläggande friheterna.
            Regeringens förslag innebär att polisen vid misstanke om vissa
            brott och under vissa förutsättningar ska få rätt att i hemlighet
            placera mikrofoner på platser för att sedan avlyssna de samtal
            som pågår i rummet eller på platsen. Detta kallas i regeringens
            proposition för hemlig rumsavlyssning. I folkmun kallas det dock
            för buggning och det är den termen vi kommer att använda i motionen.
            Vänsterpartiet är motståndare till buggning eftersom vi anser
            att det innebär alltför stora inskränkningar av den personliga
            integriteten och att varken behov eller effektivitet är belagda.
            Det är allmänt konstaterat att buggning innebär större integritetsintrång
            än de hemliga tvångsmedel som i dagsläget är tillåtna i Sverige,
            där de mest integritetskränkande medlen får anses vara hemlig
            teleavlyssning och hemlig kameraövervakning. Regeringen beskriver
            på ett bra sätt det stora integritetsintrång som sker: Hemlig
            rumsavlyssning, i vart fall där avlyssningen pågår någon tid,
            måste anses innebära en mer total kontroll än hemlig teleavlyssning.
            Detta hänger samman med att polisen kan lyssna på allt som sägs
            — och
          </p>
          <p xml:id="i-EhL87wfqienNazavYbPJvp">
            även på annat än samtal — i den avlyssnade lokalen, vid alla
            tider på dygnet och oavsett vilka som vistas där. Såsom bl.a.
            JO har påpekat kan
          </p>
          <pb facs="riksdagen-motions-pdf/data/200506/mot_200506_Ju_55/mot_200506_Ju_55-0002.pdf"/>
          <p xml:id="i-3V7Nx2x1whY8yvqVjRNiia">
            2005/06:Ju55
          </p>
          <p xml:id="i-PivvhXfJM6zNRE9o5U1nCt">
            mängden överskottsinformation bli omfattande. Det finns dessutom
            anledning att anta att människor i allmänhet är något mer återhållsamma
            med vad de säger i telefon än med vad de säger till varandra på
            tu man hand. I sin bostad torde de allra flesta människor utgå
            ifrån att ingen annan kan lyssna på det som sägs. Till detta kommer
            att hemlig rumsavlyssning ibland måste förenas med den ytterligare
            kränkning det innebär att polisen får rätt att bereda sig tillträde
            till bostäder för att placera ut de tekniska hjälpmedlen.
          </p>
          <p xml:id="i-X4gbCMfiYrr6LwbyQtRsRA">
            Justitieombudsmannen (JO) har menat att skillnaden mellan buggning
            och hemlig teleavlyssning är en artskillnad och inte en gradskillnad.
            JO har även menat att det finns risk för att ryktesspridning och
            misstankar om missbruk av buggningen. Detta, menar JO, kan rubba
            allmänhetens tilltro till polisen och rättsväsendet i övrigt.
            Justitiekanslern skriver i sitt remissvar att det inte är ovanligt
            att han får inleda förundersökningar om misstankar om spridning
            av uppgifter från hemlig teleavlyssning och att man måste utgå
            från att uppgifter kommer att spridas av enskilda poliser även
            vid buggning, om lagförslagen genomförs. Försvarare av buggning
            brukar hävda att den som har rent mjöl i påsen inte har något
            att frukta. Problemet är att det sällan går att vara helt säker
            på vem som har gjort sig skyldig till ett brott. Mikrofoner kommer
            att placeras i miljöer där oskyldigt misstänkta befinner sig.
            Därtill kommer kränkningar som alltför ofta förbises, nämligen
            de kränkningar som personer i de misstänktas omgivning får utstå.
            Liknande kränkningar förekommer redan idag när hemlig teleavlyssning
            används. Där avlyssnas även den som den misstänkte samtalar med.
            Buggning är dock en långt mer ingripande åtgärd, vilket gör att
            drabbandet av oskyldiga blir desto allvarligare. Dessutom torde
            fler oskyldiga drabbas vid buggning än vid hemlig teleavlyssning.
          </p>
          <p xml:id="i-CrmskfLx6RATBB2KLesSa8">
            Hemliga tvångsmedel i dag
          </p>
          <p xml:id="i-MDFMJiPGo8WXCuvoVjFgUj">
            Sverige har ett dunkelt förflutet när det gäller kontroll av
            medborgarna. Under många år bevakade Säkerhetspolisen (Säpo) godtyckligt
            och i hemlighet medborgare som ansågs vara ett hot. Vid andra
            världskrigets början införde regeringen i hemlighet en säkerhetstjänst
            med stora befogenheter att övervaka medborgarna. Stora mängder
            post, telefonsamtal och andra former av kommunikation kontrollerades.
            Den s.k. Sandlerkommissionen, som tillsattes efter kriget, kunde
            konstatera att övervakningen använts för att begränsa yttrande-
            och tryckfriheten på ett sätt som det från början inte var tänkt
            och att alltför många människor övervakades och fick sina liv
            kartlagda. I våra dagar har Säkerhetskommissionens utredning visat
            att under kalla krigets år registrerades över 500 000 svenskar
            av Säpo på grund av sina politiska åsikter. Socialdemokratiska
            regeringar gav klartecken till denna olagliga övervakning av enskilda
            människor. Ingen har ännu ställts till svars för alla övertramp
            som begicks då. Idag vet vi att fördomar hos polisen och dåtidens
            makthavare avgjorde vem som skulle registreras.
          </p>
          <pb facs="riksdagen-motions-pdf/data/200506/mot_200506_Ju_55/mot_200506_Ju_55-0003.pdf"/>
          <p xml:id="i-WBYfxyDLubHcB8Afsndvi8">
            Övertrampen ledde till att buggning förbjöds i Sverige. Om buggning
            ändå sker så ska den skyldige dömas för olovlig avlyssning. Att
            historiska misstag kan komma att upprepas är en uppenbar risk
            även med de nya förslagen. När polisen får möjlighet att på ett
            mycket integritetskränkande sätt övervaka organisationer och individer
            finns det stora risker för att fördomar och ovidkommande syften
            i vissa fall kan avgöra när och var övervakningen sker. Den lagstiftande
            församlingen måste också fatta beslut om ny lagstiftning som kan
            hålla över tid, även i tider av oro. Dessa risker är särskilt
            stora med tanke på den brist på kontroll och insyn som finns i
            användningen av tvångsmedel. Den skrivelse som årligen lämnas
            till riksdagen lämnar mycket i övrigt att önska. Vänsterpartiet
            har föreslagit att en särskild nämnd med bred parlamentarisk sammansättning
            inrättas för att ha direkt insyn i tvångsmedelsanvändningen. Sent
            omsider har regeringen låtit utreda denna fråga, men det är ännu
            långt kvar till ett färdigt regeringsförslag. För att polisen
            ska få använda hemliga tvångsmedel krävs beslut i domstol. I förhandlingen
            företräds allmänhetens intresse av ett s.k. offentligt ombud.
            Det har dock riktats omfattande kritik mot de villkor som de offentliga
            ombuden har när det gäller att utföra sina uppdrag. Kritiken har
            inte minst kommit från flera som själva varit offentliga ombud,
            men som senare lämnat sina uppdrag. Den har bestått i det man
            menar vara det olämpliga i att regeringen utser ombuden och att
            ombuden endast företräder allmänheten och inte den mot vilken
            tvångsmedlen ska användas. Den har vidare handlat om att beslutsunderlag
            ofta inte varit tillgängligt för ombuden förrän vid sittande förhandling
            och att underlaget dessutom ofta varit undermåligt. Nuvarande
            ordning kan och bör alltså förbättras eftersom den inte innebär
            tillräckliga rättssäkerhetsgarantier. Om någon blir föremål för
            hemlig tvångsmedelsanvändning måste vederbörande i efterhand få
            reda på detta, få tillgång till effektiva rättsmedel och till
            skadeståndsprövning. Så sker exempelvis när en oskyldig döms eller
            häktas och på så sätt får sina fri- och rättigheter kränkta. Vänsterpartiet
            har länge krävt en sådan ordning utifrån vad som stadgas i Europakonventionen.
          </p>
          <p xml:id="i-BYUAub975o3MzrbvyzEXvj">
            Rekvisiten
          </p>
          <p xml:id="i-Q8KryaCmtniATcoztuFNJs">
            Lagrådet menade i sitt yttrande att om lagstiftningen ska genomföras,
            bör kraven för när den ska få användas skärpas. De ansåg att det
            inte var tillräckligt att det ”kan antas” att ett brotts straffvärde
            ska överstiga fängelse i fyra år, utan att det i stället skulle
            krävas att ”det med hänsyn till omständigheterna föreligger övertygande
            skäl att anta att brottets straffvärde överstiger fängelse i fyra
            år”. De ansåg också att misstankegraden bör höjas från skäligen
            misstänkt till på sannolika skäl misstänkt, vilket även remiss-
            instanser krävt. Dessa krav har dock inte lett till ändringar.
            Vänsterpartiet befarar därför att lagförslagen kan leda till en
            alltför extensiv tillämpning, om de antas.
          </p>
          <p xml:id="i-YFFDHKdwU5kiCcGL88FK7w">
            2005/06:Ju55
          </p>
          <pb facs="riksdagen-motions-pdf/data/200506/mot_200506_Ju_55/mot_200506_Ju_55-0004.pdf"/>
          <p xml:id="i-FN7VLr2Nd4JZGkpA87v5i8">
            2005/06:Ju55
          </p>
          <p xml:id="i-BuusuLPvDt1XWn8YJpuyea">
            Särskilda platser
          </p>
          <p xml:id="i-APkWLFp5EfLUqabpDf82kd">
            I regeringens förslag undantas några miljöer som ansetts vara
            nödvändiga att skydda från insyn. Detta gäller stadigvarande platser
            för samtal mellan försvarare och misstänkt, mellan läkare/psykolog
            och patient och platser för bikt eller själavård. Detta gäller
            dock endast stadigvarande platser och inte tillfälliga, vilket
            i vissa fall kan göra undantagen verkningslösa. Exempelvis sker
            själavård inte sällan i enskilda personers hem. När det gäller
            medieredaktioner gäller att avlyssning får ske om det finns synnerliga
            skäl att anta att brott begås på platsen. Något undantag för journalister
            i övrigt finns inte, dvs. att uppgifter som lämnas i syfte att
            publiceras och som meddelas på annan plats än på en redaktion
            inte är skyddade. Vänsterpartiet anser att skyddet för de nämnda
            platserna inte är tillräckligt och att detta innebär allvarliga
            begränsningar i rätten till diskretion som personer bör ha i vissa
            fall. Att det inte finns några absoluta förbud mot att bugga redaktioner
            inskränker yttrande- och tryckfriheten allvarligt. Även om det
            skulle vara så att det finns synnerliga skäl att anta att brott
            begås på redaktionen medför buggningen att övrig verksamhet avlyssnas.
            En polis som råkar uppfatta andra konversationer ska i samma ögonblick
            avgöra i fall denna konversation
          </p>
          <p xml:id="i-Dd27duG9PDHgVKu67WNwWs">
            innehåller ett tips vars källa måste skyddas, något som inte
            alls behöver vara lätt att göra, och därefter stänga av avlyssning
            och inspelning. Frågan är om den enskilde polisen kan göra denna
            bedömning så snabbt. Frågan är också om inte stora risker för
            missbruk uppstår och att polisen ändå fortsätter lyssna. Dessa
            delar av propositionen har lett till stor upprördhet, inte minst
            bland journalister. Justitieombudsmannen (JO) har riktat skarp
            kritik mot det svaga undantaget.
          </p>
          <p xml:id="i-BRrtyzuRWqHnKy1zyqYB3V">
            Internationell rättslig hjälp
          </p>
          <p xml:id="i-2D9CgMKdogJZg36ifsg19A">
            Lagförslaget om buggning innebär också ett antal följdändringar
            i andra lagar. Vi väljer i denna motion att bara nämna en av dessa.
            Om lagstiftaren väljer att genomföra förslaget om buggning kommer
            svensk polis att vara skyldig att genomföra buggning som beslutats
            i övriga stater inom EU, enligt EU-beslut om rättslig hjälp. Svensk
            polis ska också kunna begära motsvarande hjälp i andra länder.
            I lagförslaget finns ingen analys av rättssäkerhetsgarantier när
            svensk polis begär hjälp utomlands och vice versa. Frågan om upplysningsplikt
            och skadestånd blir självklart extra svår i dessa fall. Dessa
            komplikationer måste noggrant analyseras innan förslaget kan diskuteras
            i riksdagen.
          </p>
          <pb facs="riksdagen-motions-pdf/data/200506/mot_200506_Ju_55/mot_200506_Ju_55-0005.pdf"/>
          <p xml:id="i-GBE9HvbGZMDHvm7xGzzUAm">
            Behov, effektivitet och nödvändighet
          </p>
          <p xml:id="i-6RoXvC7muGMZvQ5gzjNGdV">
            Artikel 8 i Europakonventionen säger att ”var och en har rätt
            till skydd för sitt privat- och familjeliv, sitt hem och sin korrespondens”.
            Begränsningar av denna rättighet får endast göras om det kan anses
            nödvändigt i ett demokratiskt samhälle med hänsyn till det ändamål
            som föranlett inskränkningen. En inskränkning måste alltså vara
            proportionerlig. För att kraven enligt artikel 8 ska vara tillgodosedda
            krävs att regeringen kan redovisa att det finns ett behov av de
            föreslagna medlen, att de är effektiva för sitt syfte och att
            de är nödvändiga. Lagrådet riktade hård kritik mot lagrådsremissen
            på dessa punkter. Man menade att någon närmare analys av behoven
            och effektiviteten av buggning inte fanns. I lagrådets yttrande
            kritiseras också det alltför vida tillämpningsområdet för den
            föreslagna lagstiftningen. När det gäller de behov som föreligger
            inom Säpo:s område och den öppna polisens bekämpande av organiserad
            och systemhotande brottslighet så har regeringen försökt att motivera
            dessa, även om man inte lyckats. Dock har regeringen föreslagit
            att buggning ska få användas även vid fler brott. Lagrådet riktar
            kritik mot att någon motivering för dessa åtgärder inte fanns
            i lagrådsremissen. Bland annat nämner man att lagstiftningens
            tillämpningsområde är långt vidare än vad som är fallet exempelvis
            i Norge. I propositionen hänvisas till stora terroristattentat
            på senare år. Vi kan dock notera att i dessa länder har buggning
            varit tillåten, men ändå inte kunnat användas för att stoppa attentaten.
            När detta påpekas brukar motargumentet vara att så många andra
            attentat stoppats, men att det inte är möjligt att berätta om
            dessa. Slutsatsen måste då bli att man menar att lagstiftaren
            behöver ta ett beslut baserat på ett underlag som måste vara hemligt
            även för lagstiftaren. En sådan ordning kan vi inte ha, särskilt
            inte när det handlar om inskränkningar av personers fri- och rättigheter,
            där motiven för besluten måste vara särskilt väl redovisade. Efter
            att ha försökt påvisa behovet av buggning erkänner regeringen
            därefter själva: ”Det är naturligtvis svårare att uttala sig om
            metodens effektivitet och om vilka resultat som kan förväntas
            vid en användning av hemlig rumsavlyssning.” Man hänvisar till
            att polisen i andra länder ”anser” att metoden är effektiv. Man
            hänvisar också till en tysk studie där buggning i 19 20 av fallen
            gav indicier, i 15 26 nya utredningsuppslag och i 7 26 av fallen
            bevis. Att detta används som ett argument för att metoden skulle
            vara effektiv är märkligt. Vänsterpartiet anser att detta inte
            kan ses som något annat än en väldigt låg effektivitet där de
            flesta som buggats har blivit utsatta till ingen nytta. I stället
            finns risken att buggningen används som ett spaningsverktyg. Justitiekanslern
            har dessutom påpekat att det finns stor risk att personer som
            faktiskt har för avsikt att begå brott kan komma att pejla och/eller
            störa ut avlyssningsutrustningen. Påpekandet är värt att ta på
            stort allvar. Vänsterpartiet kan konstatera att analyserna av
            behov, effektivitet och nödvändighet inte förbättrats från den
            lagrådsremiss som kritiserades hårt av
          </p>
          <p xml:id="i-BAoTB98MKEF6GnETNo3TsZ">
            2005/06:Ju55
          </p>
          <pb facs="riksdagen-motions-pdf/data/200506/mot_200506_Ju_55/mot_200506_Ju_55-0006.pdf"/>
          <p xml:id="i-FcnGjYiwXwFgmqcAXpUd7t">
            2005/06:Ju55
          </p>
          <p xml:id="i-STztYK1sGSU5RfB1si6zgt">
            Lagrådet. Alltjämt förefaller polisens efterfrågan vara det huvudsakliga
            argumentet vilket inte är tillräckligt eftersom polisen har egna
            intressen i frågan. Denna kritik har varit omfattande även från
            en rad remissinstanser. Regeringen har alltså misslyckats med
            att motivera inskränkningarna i personers fri- och rättigheter,
            vilket enligt regeringsformen och Europakonventionen ska medföra
            att de inte får genomföras.
          </p>
          <p xml:id="i-P2FaUaCG9n6k944ihLB4DD">
            Effektiva rättsmedel
          </p>
          <p xml:id="i-SWKQjCjGYLV4KSYAUmqPQA">
            Artikel 13 i Europakonventionen reglerar rätten till ett effektivt
            rättsmedel och säger att var och en vars fri- och rättigheter
            har kränkts ska ha rätt till ett effektivt rättsmedel inför en
            nationell myndighet. Vänsterpartiet är av uppfattningen att Sverige
            redan idag ständigt bryter mot denna artikel i och med att en
            person som utsätts för hemliga tvångsmedel inte har rätt att få
            veta om detta i efterhand och det finns inte heller något lagstadgat
            förfarande för det rättsliga efterspelet om en person ändå får
            kännedom om detta. Det finns till exempel ingen rätt till skadestånd.
            När nu regeringen vill införa den aktuella lagstiftningen är den
            av en ännu mer integritetskränkande karaktär än de befintliga
            hemliga tvångsmedlen. Då är det självklart ännu viktigare att
            artikel 13 inte kränks. Lagrådet riktade kritik mot att förslagen
            bryter mot Europakonventionens artikel 13 genom att rätten till
            effektiva rättsmedel inte läggs fram, trots att det rör sig om
            långtgående inskränkningar i rätten till respekt för privatlivet
            och hemmet. I propositionen skriver regeringen att den svenska
            ordningen får, ”med bl.a. domstolsprövning och offentliga ombud
            ... jämte den extraordinära tillsyn som utförs av JO och Justitiekanslern
            och den parlamentariska efterhandskontroll som utövas av riksdagen,
            anses tillgodose de krav som ställs i artikel 13”. De rättssäkerhetsfunktioner
            som regeringen räknar upp anser vi är bra och bör finnas, men
            för att leva upp till artikel 13 i Europakonventionen krävs mer.
            Något som komplicerar detta resonemang ytterligare är personerna
            i de misstänktas omgivningar och de kränkningar som dessa får
            utstå. Regeringen säger sig dock vilja ta steg åt rätt håll genom
            att införa en viss underrättelseskyldighet om användande av tvångsmedel,
            men ”när, hur och till vilka informationen ska lämnas kräver dock
            ytterligare överväganden”. Man säger att man avser att tillsätta
            en utredning angående dessa frågor och hoppas kunna lägga fram
            förslag i riksdagen under riksmötet 2006/07, vilket torde innebära
            att lagstiftning kan träda i kraft tidigast 2008. Den föreslagna
            lagstiftningen om buggning ska dock träda i kraft redan 1 juli
            2006. I utredningen ska också ordningen med offentliga ombud ses
            över, men inte heller eventuella brister i denna ordning kommer
            att vara åtgärdade vid lagförslagens ikraftträdande. Propositionen
            saknar förslag för att förhindra oförenlighet med artikel 13 i
            Europakonventionen vid lagförslagens ikraftträdande.
          </p>
          <pb facs="riksdagen-motions-pdf/data/200506/mot_200506_Ju_55/mot_200506_Ju_55-0007.pdf"/>
          <p xml:id="i-AmdV31N4eP5q2ic1geHNj7">
            2005/06:Ju55
          </p>
          <p xml:id="i-YKGgQsjuN3yfM51B6DZLb1">
            Förslagen strider mot grundlagen
          </p>
          <p xml:id="i-6V5eKqV6RAyEic2JvCyF2L">
            Av flera anledningar kan vi konstatera att förslagen strider
            mot grundlagen. Regeringen har inte kunnat visa att kraven på
            behov, effektivitet och nödvändighet är tillfredsställda. Lagstiftning
            för att möta de krav som ställs enligt Europakonventionens artikel
            13 saknas. Förslagen inkräktar dessutom på tryck- och yttrandefriheten
            på ett olämpligt sätt. Därför anser Vänsterpartiet att propositionen
            bör avslås. Riksdagen kommer i och med denna motion att ta ställning
            till om regeringens proposition ska avslås. Om detta ej blir fallet
            finns dock även ett skydd för grundläggande fri- och rättigheter
            i regeringsformen 2:12. Skyddet inns till för att minimera risken
            för att en majoritet av riksdagens ledamöter missbrukar sin makt
            för att på ett otillbörligt sätt inkräkta på människors fri- och
            rättigheter. Tio ledamöter av riksdagen kan i dessa begära en
            bordläggning av ärendet i tolv månader, varefter ett särskilt
            förfarande inleds ör att ta ställning till frågan om bordläggning.
            Vänsterpartiet kommer att lägga ett sådant förslag till riksdagen
            om propositionen inte avslås. Lagrådet säger även att det vore
            en fördel att vänta med ny lagstiftning på området till dess att
            den sittande Integritetsskyddskommittén har slutfört sitt arbete.
            En bordläggning skulle göra det möjligt för Integritetsskyddskommittén
            att slutföra sitt arbete innan ärendet tas upp i riksdagen igen.
            Flera andra remissinstanser och andra organisationer har framhållit
            detta som en fördel eller rentav en nödvändighet. Vänsterpartiet
            anser att kommitténs arbete är nödvändigt för att ta ett helhetsgrepp
            över integritetsfrågorna. Förslagen som diskuteras i denna motion
            kan inte ses isolerade från annat som händer i Sverige och världen.
            Regeringen har lagt och förbereder flera förslag av integritetskänslig
            natur, på EU-nivå händer samma sak.
          </p>
          <p xml:id="i-6s6QH2s2iyGkL4zUAQRu2U">
            Alla människors rätt till ett privatliv måste tryggas där det
            inte är helt nödvändigt att en kränkning måste ske. Ifall en kränkning
            sker måste det, ifall personen inte befunnits skyldig till brott,
            ges rätt till kännedom om kränkningen, till effektiva rättsmedel
            och till skadestånd. Vänsterpartiet anser att Integritetsskyddskommitténs
            arbete ska slutföras innan beslut får tas om nya hemliga tvångsmedel.
          </p>
          <p xml:id="i-DdXQd1QnkvGPeAaWZGpHqf" type="date">
            Stockholm den 18 april 2006
          </p>
          <div xml:id="i-QnKGReCJ7ipqRSBn5qa1JT" type="signatureBlock">
            <list xml:id="i-5k2XVVNTt2byAA8SDgkRgv">
              <item xml:id="i-3pu3iF8V1BTK9ri1VUMQtj" who="i-HpwkrkkrFd1MRPixHrr8q1" type="signature">
                Lars Ohly (v)
              </item>
            </list>
          </div>
          <p xml:id="i-5KUcJMkca8vtDFaMTvAV8C">
            Lars Bäckström (v) Lennart Gustavsson (v) Berit Johannesson (v)
            Alice Åström (v) Mats Einarsson (v) Rolf Olsson (v)
          </p>
        </div>
      </div>
    </body>
  </text>
</TEI>
