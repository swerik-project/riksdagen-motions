<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SoU-03223">
  <teiHeader>
    <fileDesc>
      <titleStmt>
        <title>Stärk hjärt- och kärlsjukvården</title>
        <author corresp="i-PyuBrn6sPrF8RQEvmB9xdP">av Cecilia Widegren m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3223 av Cecilia Widegren m.fl. (M)</title>
          <idno type="rdwebb">H4023223</idno>
          <rs type="number">3223</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H4023223/text</ref>
          <ref type="dokument_url_html">http://data.riksdagen.se/dokument/H4023223</ref>
          <ref type="dokumentstatus_url_xml">http://data.riksdagen.se/dokumentstatus/H4023223</ref>
          <ref type="docx">http://data.riksdagen.se/fil/A2161BEF-E985-4160-B184-ABD7FB86EB5E</ref>
          <ref type="pdf">http://data.riksdagen.se/fil/CE8EE4D5-157C-4698-BD93-E88AAF010794</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q6m2m8XkYZmRWGoWpX28Yp</idno>
            <name>Margareta B Kjellin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-P2Qeo7VM9UV2RSExyEhtHW</idno>
            <name>Jenny Petersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7ueMHXSkJ4p8MZCwd6tvma</idno>
            <name>Sofia Fölster</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5iLkMds96DbsdoQ1H5obCT</idno>
            <name>Sofia Arkelsten</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-LQN2UB7ZUM3n6gNS929Hes</idno>
            <name>Thomas Finnborg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Mu8D3Cyy6PoWGop3KQtfh2</idno>
            <name>Anette Åkesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-KCS8tBt1x1UKhQVHzkHCH2" type="signed"/>
        <correspContext corresp="i-KCS8tBt1x1UKhQVHzkHCH2">
          <note type="signatory" corresp="i-PyuBrn6sPrF8RQEvmB9xdP"/>
          <note type="signatory" corresp="i-Q6m2m8XkYZmRWGoWpX28Yp"/>
          <note type="signatory" corresp="i-P2Qeo7VM9UV2RSExyEhtHW"/>
          <note type="signatory" corresp="i-7ueMHXSkJ4p8MZCwd6tvma"/>
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-5iLkMds96DbsdoQ1H5obCT"/>
          <note type="signatory" corresp="i-LQN2UB7ZUM3n6gNS929Hes"/>
          <note type="signatory" corresp="i-Mu8D3Cyy6PoWGop3KQtfh2"/>
          <note type="signatory" corresp="i-G9cpXThuSAP5KSY32ApDCj"/>
        </correspContext>
        <correspAction xml:id="i-JZHfHix4MfRMgcBtt8sZcP" type="submitted">
          <date when="2016-10-05"/>
          <time when="15:36:47"/>
        </correspAction>
        <correspAction xml:id="i-DAgbw9NbLj4XaoZNiLEENY" type="reviewed">
          <date when="2016-10-06"/>
          <time when="11:39:02"/>
        </correspAction>
        <correspAction xml:id="i-6kedKJF21gDNcvUXUfWpd4" type="referred">
          <date when="2016-10-14"/>
        </correspAction>
        <correspAction xml:id="i-M8ZeXfTJdhVg3A6aDGA5h8" type="assigned">
          <date when="2018-05-17"/>
          <time when="16:31:49"/>
        </correspAction>
        <correspContext corresp="i-M8ZeXfTJdhVg3A6aDGA5h8">
          <ref type="assignedTo">Socialutskottet</ref>
        </correspContext>
        <correspAction xml:id="i-TK3bVyfXjdjTwFLJhXj4Gx" type="behandlas_i"/>
        <correspContext corresp="i-TK3bVyfXjdjTwFLJhXj4Gx">
          <ref type="uppgift">2016/17:UbU12</ref>
          <ref type="ref_dok_id">H401UbU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU12</ref>
          <ref type="ref_dok_titel">Kunskap i samverkan - för samhällets utmaningar och stärkt konkurrenskraft</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ER2mYq1pMtugVyujVYPcRf" type="behandlas_i"/>
        <correspContext corresp="i-ER2mYq1pMtugVyujVYPcRf">
          <ref type="uppgift">2016/17:SoU10</ref>
          <ref type="ref_dok_id">H401SoU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU10</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JP61P5GHRaqeitzj8tiyAV" type="behandlas_i"/>
        <correspContext corresp="i-JP61P5GHRaqeitzj8tiyAV">
          <ref type="uppgift">2017/18:SoU18</ref>
          <ref type="ref_dok_id">H501SoU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU18</ref>
          <ref type="ref_dok_titel">En ny beslutsprocess för den högspecialiserade vården</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DHhohShQpm7jo2iYuH3LJT" type="behandlas_i"/>
        <correspContext corresp="i-DHhohShQpm7jo2iYuH3LJT">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BYRH3XRULZ4Rp9r91ku3zf" type="motHeader">
        <div xml:id="i-T19jH35PwTpnXTnBxXTynj" type="motTitle">
          Motion till riksdagen 2016/17:3223 av Cecilia Widegren m.fl.
          (M) Stärk hjärt- och kärlsjukvården
        </div>
      </div>
      <div xml:id="i-Ep66QvVxVp6vVyrPP4DX93" type="motBody">
        <div xml:id="i-GFWovH3sem8vt3dBfHqpLK" type="motProposal" subtype="förslag">
          <head xml:id="i-KyprbTZuAYHwCuaTjZ3SRb">
            Förslag till riksdagsbeslut
          </head>
          <list xml:id="i-78aGwnvPXRm6nWKvcjZLnF" style="ol">
            <item xml:id="i-B8SQ4y539ESwdA4eWpQuxi">
              Riksdagen ställer sig bakom det som anförs i motionen om att
              ta fram en nationell handlingsplan för att stärka kvaliteten och
              minska skillnaderna i vården av hjärt- och kärlsjukdomar i olika
              delar av landet och tillkännager detta för regeringen.
            </item>
            <item xml:id="i-7uM31Hd4M2w8xea3Ny7ebD">
              Riksdagen ställer sig bakom det som anförs i motionen om att
              samla och koncentrera högspecialiserad hjärt- och kärlsjukvård
              i syfte att höja vårdens kvalitet och tillkännager detta för regeringen.
            </item>
            <item xml:id="i-EbGeBTMRF9WKWayRAK6fsL">
              Riksdagen ställer sig bakom det som anförs i motionen om att
              pröva möjligheterna att långsiktigt utveckla nationella kvalitetsregister
              inom vården gällande hjärt- och kärlsjukdomar och tillkännager
              detta för regeringen.
            </item>
            <item xml:id="i-VWjPuyWUBiJC6cZZoosdHP">
              Riksdagen ställer sig bakom det som anförs i motionen om den
              patientnära kliniska forskningen inom vården för hjärt- och kärlsjukdomar
              och tillkännager detta för regeringen.
            </item>
            <item xml:id="i-BMjZbNEjvSHY3dhXknpyNW">
              Riksdagen ställer sig bakom det som anförs i motionen om ett
              helhetsansvar för patienter med hjärt- och kärlsjukdomar och tillkännager
              detta för regeringen.
            </item>
            <item xml:id="i-U4RmyuHa2jz9ZfTXSoUnkE">
              Riksdagen ställer sig bakom det som anförs i motionen om en digital
              kvalitetslista i hjärt- och kärlsjukvården och tillkännager detta
              för regeringen.
            </item>
            <item xml:id="i-PLwUK2kiugGa5MvDwvuBuA">
              Riksdagen ställer sig bakom det som anförs i motionen om att
              utveckla och stärka patientsäkerhetslagen i syfte att bl.a. minska
              undvikbara vårdskador i hjärt- och kärlsjukvården och tillkännager
              detta för regeringen.
            </item>
            <item xml:id="i-6GcDKRqLfyoaag8NucSoii">
              Riksdagen ställer sig bakom det som anförs i motionen om en fast
              vårdkontakt i hjärt- och kärlsjukvården och tillkännager detta
              för regeringen.
            </item>
            <item xml:id="i-So9xkY3RRkFTrKNoJwLArC">
              Riksdagen ställer sig bakom det som anförs i motionen om att
              öka samarbetet mellan hjärt- och kärlsjukvården och diabetesvården
              och tillkännager detta för regeringen.
            </item>
            <item xml:id="i-Vuko8g9QfVavtYTMVbPdCJ">
              Riksdagen ställer sig bakom det som anförs i motionen om att
              prioritera tillsyn och uppföljning av hjärt- och kärlsjukvården
              och tillkännager detta för regeringen.
            </item>
          </list>
        </div>
        <div xml:id="i-DUTFBnmAezQNxGSBkbfbkR" type="motContent">
          <head xml:id="i-JEU83D3osFqQcJCTbhbJoa" type="h1">
            Moderata värderingar och utgångspunkter
          </head>
          <p xml:id="i-9CUQhz5uBxga3fRZyHKVRP">
            Varje enskild människa är den viktigaste utgångspunkten och perspektivet
            för Moderaternas politik och vårt samhällsengagemang. Våra värderingar
            formas av vår syn på människan. Vi vill se till hela människan.
            Våra förslag tar utgångspunkt i att de allra flesta människor
            vill ta ansvar för och forma sina egna liv.
          </p>
          <p xml:id="i-TNvcKQVdMfra5FfnyjME9X">
            Vi vet att varje människa har stora förmågor och möjlighet att
            kunna utveckla dessa exempelvis med rätt utbildning. Ofta växer
            och utvecklas människor som mest när de dels möter nya utmaningar,
            dels prövas när de ställs inför svåra livssituationer. Då behöver
            man ofta hjälp och stöd, ibland mer än samhället förmår att tillgodose.
          </p>
          <p xml:id="i-WPiwyMKH9ot8xoFJkrduw2">
            Vi anser att vården av hjärt- och kärlsjukdomar ska vara av hög
            kvalitet, tillgänglig och jämlik för alla patienter. Den ska ges
            i rätt tid. Den ska därtill arbeta förebyggande i form av såväl
            hälsofrämjande som sjukdomsförebyggande arbete. Den ska vara solidariskt
            finansierad.
          </p>
          <p xml:id="i-J4k3wb4cp61ojVRbzX4J75">
            Vi vet att kända riskfaktorer för hjärt- och kärlsjukdomar dels
            är högt blodtryck, övervikt, höga blodfetter och rökning, dels
            ärftlighet. Människans gener är det inte mycket vi kan göra något
            åt och hur mycket dessa spelar in varierar beroende på vilken
            typ av hjärt- och kärlsjukdom det är fråga om. Tobaksrökning däremot
            är en av de allra mest påverkbara riskfaktorer för folkhälsan.
          </p>
          <p xml:id="i-P9chLT5ESMZDhwJEdo9YMT">
            Därmed är det centralt att kunna genomföra såväl förebyggande
            som medicinska åtgärder. Varje individ har emellertid ett stort
            eget ansvar för hur man lever sitt liv. Självbestämmande är centralt.
            Det stärker exempelvis folkhälsan om man som individ har inflytande
            över sin arbetstid och arbetsmiljö.
          </p>
          <p xml:id="i-GiJbckwHeuYLr3E1MFLiJX">
            Lika viktigt är emellertid vad samhället kan, bör och ska göra
            respektive inte ska göra. Regering och riksdag ska inte peka finger
            åt människor och fördöma olika levnadssätt. Det leder bara fel.
            Totala förbud och förmaningar gör inte att människor börjar leva
            sundare. Den motivationen kommer inifrån människan själv och därtill
            hur exempelvis föräldrar uppfostrar sina barn.
          </p>
          <p xml:id="i-RdBCBq15hTmVXgXjs7QVSq">
            Däremot kan förskolan, skolan, vården, forskningen, idrottsrörelsen,
            kulturen, politiska partier, övriga föreningslivet, frivilliga
            organisationer och nätverk bidra till att skapa debatt, dialog
            och öka den samlade kunskapen om hur man effektivast motverkar
            framväxten av hjärt- och kärlsjukdomar.
          </p>
          <p xml:id="i-UKh5a6mayEr9TuNRYNtyTt">
            Därtill kan och ska samhället stödja ytterligare forskning, framväxt
            av nya kraftfullare mediciner samt skapa bättre förutsättningar
            för vården att patientsäkert och effektivt kunna hjälpa alla som
            drabbats av hjärt- och kärlsjukdomar.
          </p>
          <head xml:id="i-34GN3q5rTNJMDdirwPQTxh" type="h1">
            Svensk hjärtinfarktvård i världsklass – men stora utmaningar
            kvarstår
          </head>
          <p xml:id="i-FAPdjYnyBCeqCC3TmKTYdn">
            Hjärt- och kärlsjukdomar är den allra vanligaste dödsorsaken
            i såväl Sverige som övriga världen. Ungefär en miljon fyrahundra
            tusen människor lever i dag i Sverige som någon gång i livet drabbats
            av en hjärt- eller kärlsjukdom. Nära 34 000 människor avled till
            följd av en hjärt- eller kärlsjukdom i Sverige år 2013. (Källa:
            Socialstyrelsens dödsorsaksregister.) Det motsvarar att nära fyra
            av tio som avlider i Sverige gör det till följd av hjärt- och
            kärlsjukdomar.
          </p>
          <p xml:id="i-A4BUyXgqSrYALE8wD1N3GC">
            Det är fler kvinnor än män som avlider i hjärt- och kärlsjukdomar.
            Dödligheten i hjärtinfarkt har sjunkit kraftigt de senaste decennierna.
            Däremot ökar dödligheten i hjärt- och kärlsjukdomar så som hjärtsvikt
            och hjärtrytmrubbningar. (Källa: Hjärt-Lungfondens Hjärtrapport
            2014.)
          </p>
          <p xml:id="i-15UQEqycGSkLwifomXrr75">
            Samtidigt ger verktyget Öppna jämförelser stöd för att död i
            förtid i behandlingsbara sjukdomar så som stroke och hjärtinfarkt
            minskar. Dödligheten i exempelvis hjärtsjukdomar som är orsakade
            av en försämrad syretillförsel till hjärtat har minskat med 40
            procent mellan åren 1997 och 2010.
          </p>
          <p xml:id="i-LNHTRuUoA9XbKV4ZX1tCVk">
            Den akuta vården för hjärtinfarkt i Sverige håller världsklass.
            Det är glädjande och bra. Tre av varandra oberoende studier stödjer
            denna utveckling. Den medicinska tidskriften The Lancet visar
            i en studie av Chung att svensk hjärtsjukvård är i toppklass.
            Dödligheten 30 dagar efter att patienten drabbats av en hjärtinfarkt
            var 30 procent lägre i Sverige jämfört med i Storbritannien.
          </p>
          <p xml:id="i-BQK64dvwuEpkR6SfFoMi3j">
            En annan undersökning baserad på liknande forskningsdata visar
            att den akuta hjärtsjukvården i Sverige är lika bra som den hjärtsjukvård
            som ges vid de 15 till 20 procent bästa sjukhusen i USA. (Källa:
            Hjärt-Lungfondens Hjärtrapport 2014.) Därtill visar Euro Health
            Consumer Index 2015 även den att svensk hjärtsjukvård står sig
            väl.
          </p>
          <p xml:id="i-GwpduvtQ6AiWfgL8G8qhc1">
            Samtidigt kvarstår stora utmaningar. Swedehearts kvalitetsregister
            visar att kvaliteten inom svensk hjärtsjukvård visserligen har
            ökat mellan åren 2011 och 2014. Samtidigt är spridningen avseende
            uppnådd kvalitet inom hjärtsjukvården omfattande. Detta är inte
            acceptabelt eftersom alla patienter ska ha rätt till en jämlik
            vård enligt hälso- och sjukvårdslagen.
          </p>
          <p xml:id="i-T4kehBvWGQeBszNVSCedSd">
            Därtill finns det en betydande variation mellan olika landsting/regioner
            när det gäller dödlighet i hjärtinfarkt i förtid, visserligen
            till största delen beroende på hur många personer som avlider
            utan att ha vårdats på ett sjukhus men det finns även skillnader
            när man jämför dem som har vårdats. Därtill finns det stora skillnader
            i vården av stroke när det gäller exempelvis tidsfördröjning vid
            akut omhändertagande.
          </p>
          <p xml:id="i-REKw1FxrBHkTcSK1ELA59G">
            Det finns ett antal orsaker till variationerna i uppmätt dödlighet
            mellan olika landsting/regioner. Det handlar exempelvis om tillförlitligheten
            i diagnossättning. Därtill skillnader i benägenhet att söka vård
            i tid och hälsorelaterade levnadsvanor som skiljer sig åt i olika
            delar av landet.
          </p>
          <p xml:id="i-WUko7UjsqefZ5w84BVuUsU">
            Därtill andra sjukvårdsrelaterade förklaringar så som avstånd
            till ett akutsjukhus, effektiviteten avseende ambulanstransporter,
            det direkta omhändertagandet på plats samt det akuta omhändertagandet
            på berört sjukhus. Därutöver kan skillnader i sociala faktorer
            ha betydelse.
          </p>
          <p xml:id="i-FAEPDeUVVSn6KyHF7J8dZJ">
            De delar som behöver förbättras är exempelvis att samordna och
            förbättra såväl den akuta behandlingen som hur patienternas tas
            om hand efter att de drabbats av en hjärtinfarkt. Bristerna handlar
            vidare om att det tar för lång tid att öppna kranskärl som stängts
            av blodpropp.
          </p>
          <p xml:id="i-5tEjVqLvcYXp2QXGzVntnR">
            Därtill får en del patienter med mindre infarkter vänta länge
            på kranskärlsröntgen. Vården måste därtill bli effektivare med
            att få patienter som drabbats av en hjärt- eller kärlsjukdom att
            ändra livsstil i förebyggande syfte. Det handlar exempelvis om
            att endast drygt hälften av de som röker tobak slutat med tobaksrökning
            ett år efter att de drabbats av en hjärtinfarkt.
          </p>
          <p xml:id="i-5YDmoSkNLx9MYL42Ez1ap6">
            I hälso- och sjukvården som avser vård av hjärt- och kärlsjuka
            personer finns betydande variationer såväl mellan olika landsting/regioner
            som mellan sjukhus. Det handlar om insatser för att återställa
            blodflödet till hjärtat efter en infarkt, att efterleva rökstopp
            efter hjärtinfarkt och att sätta in behandling vid rytmrubbningar.
          </p>
          <p xml:id="i-CC49SWhXrx2hAzYQGkWJQ">
            Det finns även betydande skillnader mellan kvinnor och män inom
            hjärt- och kärlsjukvården. Det handlar exempelvis om insättande
            av sviktpacemaker hos patienter med svår hjärtsvikt samt behandling
            med vissa typer av läkemedel hos sviktpatienter. Kvinnor får ta
            del av dessa vårdinsatser i lägre utsträckning jämfört med män.
            Därtill förekommer viss underbehandling av blodtryckssänkande
            läkemedel vid kvinnlig hjärtsvikt.
          </p>
          <p xml:id="i-MfiyAycRKLvmRMyw3rdEo6">
            I Västra Götalandsregionen sker ett intressant projekt gällande
            att se om fler liv kan räddas när ett hjärtstopp har inträffat
            genom att kunna hitta var närmaste hjärtstartare finns via en
            applikation. Ett register håller på att upprättas om var alla
            hjärtstartare finns i regionen. Detta för den person som hjälper
            en människa som råkat ut för ett hjärtstopp snabbt ska kunna meddelas
            via en applikation i sin mobil när man befinner sig nära en hjärtstartare.
          </p>
          <p xml:id="i-5mKXcojaaerEnHRFkCVfwC">
            Vården som ges vid stroke är i stort sett jämställd mellan kvinnor
            och män, samtidigt känner sig fler kvinnor än män nedstämda vid
            en uppföljning tre månader efter att man drabbats. En högre andel
            kvinnor än män behandlas med antidepressiva läkemedel. I vissa
            landsting är andelen kvinnor mer än dubbelt så omfattande avseende
            att behandlas med antidepressiva läkemedel. Detta är oroande eftersom
            vården vet om att nedstämdhet och depression dels kan leda till
            sämre resultat av behandlingar, dels sämre anpassning till det
            dagliga livet och överlevnad efter att ha drabbats av stroke.
          </p>
          <p xml:id="i-WjnUq7ho7GCYafnMKG13EM">
            När det gäller behandling av blodfettssänkande läkemedel, så
            kallade statiner, efter att ha drabbats av stroke ges däremot
            en högre andel män än kvinnor denna behandling. Detta handlar
            således om förebyggande insatser som ges redan när man drabbats
            av exempelvis stroke eller hjärtinfarkt för att minska risken
            för återinsjuknande.
          </p>
          <p xml:id="i-9HGDhyM3yfyJoroR6agygz">
            Det är en oroande utveckling att stroke ökar bland yngre. I åldersgruppen
            35 till 44 år har förstagångsinsjuknanden i stroke sedan mitten
            av 1990-talet ökat med 18 procent för män och 16 procent för kvinnor.
            Orsakerna till denna ökning av stroke bland yngre är inte klarlagda.
            En rapport från patientföreningen visar att endast 5 av 21 landsting
            uppfyller Socialstyrelsens riktlinjer gällande sjukdomen familjär
            hyperkolesterolemi. Detta är en ärftlig sjukdom som medför kraftigt
            förhöjda värden av LDL-kolesterol i blodet. Denna sjukdom riskerar,
            om den inte upptäcks i tid, att leda till att många drabbas av
            en hjärt- och kärlsjukdom i unga år, vilket kan leda till en för
            tidig död i hjärtinfarkt eller stroke. Totalt uppskattas uppemot
            50 000 personer i Sverige bära på gener som ger denna sjukdom.
            Skillnaderna i hur landstingen hanterar denna sjukdom är mycket
            stora. De stora bristerna förefaller finnas i primärvården.
          </p>
          <p xml:id="i-XH6eq5Q84A4AmnDSQsr2SR">
            Insjuknande i hjärtinfarkt minskar inte bland yngre kvinnor.
            Risken för hjärtinfarkt bland yngre kvinnor med förgymnasial utbildning
            har istället ökat sedan år 1994.
          </p>
          <p xml:id="i-GBMtEb41Egw4rYaFXQccBZ">
            Kända riskfaktorer för stroke, övriga hjärtsjukdomar samt kärlsjukdomar
            är högt blodtryck, övervikt, rökning och höga blodfetter. (Källa:
            Folkhälsomyndigheten, Folkhälsan i Sverige, årsrapport 2014.)
          </p>
          <head xml:id="i-YbbXTqJDJgtm5inrH463bE" type="h1">
            Regeringen är passiv – oförberedd utan reformer
          </head>
          <p xml:id="i-EeXqMSEUAjESh3bzzys8pE">
            Regeringen har inga förberedda reformer gällande att utveckla
            och stärka hjärt- och kärlsjukvården. Detta trots att utmaningarna
            är omfattande och väl belysta. Det är talande att av de fåtal
            förslag som uppges vara på väg fram från regeringen till riksdagen
            gällande folkhälsa finns det inga förslag specifikt om hjärt-
            och kärlsjukvården, istället handlar de flesta om olika förbud.
            Regeringens fokus på förbud och att peka finger åt människor som
            lever sina liv på ett, enligt regeringens synsätt, felaktigt sätt
            leder fel.
          </p>
          <p xml:id="i-WJjmYb7fgejHjga1az3jAC">
            Regeringen avser samtidigt att kraftigt höja utgifterna i de
            omfattande transfererings- och bidragssystemen, vilket riskerar
            att öka det långvariga bidragsberoendet. Problemen förstärks istället
            eftersom exempelvis arbetslöshet har en ökad risk för negativa
            effekter på individens hälsa. Studier visar exempelvis på ökad
            risk för hjärt- och kärlsjukdomar samt psykisk ohälsa.
          </p>
          <p xml:id="i-Qcbic7e4t2UkBNdTdLd15C">
            Människor med lägre inkomst har, generellt sett, sämre hälsa
            än de med hög inkomst. Sambanden är emellertid komplexa, de är
            inte direkta utan mer indirekta. Det finns därtill ett omvänt
            orsakssamband som visar att ett sämre hälsotillstånd kan leda
            till en sämre ekonomi. Det är helt klart att låg inkomst är förknippat
            med en rad olika sociala förhållanden som gör en individ mer sårbar,
            skör och utsatt för hälsorisker.
          </p>
          <p xml:id="i-4H6rF7VYcLgxSJ4C1sY1PT">
            Det bästa sättet att värna om en hjärt- och kärlsjukvård av hög
            kvalitet i rätt tid för samtliga patienter, förutom konkreta reformer
            som ger bättre förutsättningar för vården, är att se till att
            fler får ett arbete och kan försörja sig själva. Långvarigt bidragsberoende,
            arbetslöshet och sjukskrivningar leder till en sämre vård och
            välfärd.
          </p>
          <p xml:id="i-BkgioZMvHuC76RiJ7fkJ17">
            Regeringens kombination av att prioritera ökade ersättningar
            för att leva på bidrag i stället för arbete och avsaknad av konkreta
            reformer för hjärt- och kärlsjukvården är oroande. Vi är beredda
            att medverka till att ta fram och genomföra en nationell handlingsplan
            för hjärt- och kärlsjukvården. Det är nu upp till regeringen att
            ompröva och förnya sin politik.
          </p>
          <head xml:id="i-7n1j5qMvfYmryutbq1JAKD" type="h1">
            Nationell handlingsplan – förslag för att stärka hjärt- och kärlsjukvården
          </head>
          <p xml:id="i-9jM7BHw9cJcRTk8bjZUDe1">
            Vi föreslår att en nationell handlingsplan tas fram för att stärka
            hjärt- och kärlsjukvården. Detta i syfte att säkra hög kvalitet
            och se till att alla patienter får en likvärdig vård. Det finns
            idag stora regionala skillnader avseende kvalitet och väntetider
            i hjärt- och kärlsjukvården. Detta kräver i sin tur att konkreta
            nationella strategier tas fram. Till dessa hör att där det så
            krävs och behövs nationellt samla avancerad högspecialiserad hjärt-
            och kärlsjukvård.
          </p>
          <p xml:id="i-8h4vYT3V3dNjfWf3YsHk48">
            Vi menar att det dels är viktigt att långsiktigt säkra satsningar
            på de nationella kvalitetsregistren avseende hjärt- och kärlsjukdomar,
            dels sträva efter att långsiktigt stärka och säkra den patientnära
            kliniska forskningen inom vården för hjärt- och kärlsjukdomar.
            Den är central för att kunna ta ytterligare steg mot en ännu mer
            avancerad vård.
          </p>
          <p xml:id="i-CpmtbNSxJEhWFxEjdQQnbH">
            Svensk hjärt- och kärlsjukvård är avseende den akuta hjärtinfarktvården
            redan av världsklass. Den ligger på nivå med de bästa klinikerna
            i USA, men inte i hela landet. Alla patienter har rätt till en
            likvärdig vård. Det gäller att säkerställa att den hjärt- och
            kärlsjukvården kan komma alla akut sjuka patienter till del. När
            det gäller övriga delar av hjärt- och kärlsjukvården är vår ambition
            med en nationell handlingsplan att ytterligare steg ska tas för
            att säkra kvalitet, likvärdighet och kortare väntetider.
          </p>
          <p xml:id="i-Bm3X825TNP6Hzr1Ej8QFqw">
            Vi föreslår att en nationell vårdgaranti (kömiljarden) återinförs
            i syfte att bland annat korta väntetiderna i hjärt- och kärlsjukvården
            genom att pröva möjligheterna att utveckla en mer heltäckande
            prestationsbunden vårdgaranti med ökat fokus på tillgänglighet
            och samordning.
          </p>
          <p xml:id="i-5i1T2YHRrPwfkYngEYDhXX">
            Patienternas säkerhet behöver stärkas. Den införda patientlagen
            har hittills inte fått det genomslag i vården som var avsett.
            Därtill behöver den utvecklas för att stärka bland annat patienternas
            möjligheter att få rätt vård i tid i hela landet. Vi föreslår
            att patientlagen utvecklas i syfte att stärka patienternas inflytande
            över att fritt kunna få välja slutenvård.
          </p>
          <p xml:id="i-S8Sefd8zECa12ncfxCWbbR">
            Om man som patient inte får den vård man behöver i sitt hemlandsting
            ska man kunna välja slutenvård i ett annat landsting. Detta skulle
            bland annat kunna sätta ytterligare tryck på att korta väntetiderna.
            Vi vill därtill stärka patientsäkerhetslagen i syfte att som en
            viktig del i arbetet med att minska de undvikbara vårdskadorna
            i hjärt- och kärlsjukvården. Det är närmare 100 000 patienter
            totalt sett som varje år drabbas av en vårdskada.
          </p>
          <p xml:id="i-5iecQGbeg2SixRjbpcuVFJ">
            Det behövs mer öppenhet och tillgänglighet för patienter och
            anhöriga att hitta säkra uppgifter kring väntetider, resultat
            och kvalitet inom hjärt- och kärlsjukvården. Vi föreslår att det
            tas fram och utvecklas en nationell digital kvalitetslista för
            att kunna möjliggöra för alla patienter och anhöriga att jämföra
            såväl väntetider som kvalitet i hjärt- och kärlsjukvården.
          </p>
          <p xml:id="i-2weNNfBDUXgd2ra8jRhYKj">
            Det behövs tas fram en nationell strategi gällande personalförsörjning
            inom hjärt- och kärlsjukvården. I denna ska det bland annat ingå
            att pröva möjligheterna att kunna ge personal i hjärt- och kärlsjukvården
            kontinuerlig vidareutbildning i syfte att stärka kvalitet och
            kontinuitet
          </p>
          <p xml:id="i-84n3SELhXkJbUjvHHPpcze">
            Vi vill betona vikten av att digitalisera vårdkedjan för patienter
            med hjärt- och kärlsjukdomar och att i denna process skyndsamt
            ta fram nationell teknisk standardisering och gemensam informationsstruktur
            så att olika sjukhus i olika regioner kan kommunicera med varandra
            avseende exempelvis patienternas journaler.
          </p>
          <p xml:id="i-UBrXE5DCtiAkUf1354bp2t">
            Vi föreslår därtill att öka tryggheten och kontinuiteten i hjärt-
            och kärlsjukvården genom att ta fram konkreta strategier för att
            den praktiska möjligheten ska finnas för hjärtpatienter till en
            fast vårdkontakt, som exempelvis fast läkarkontakt eller fast
            kontaktsjuksköterska. I dag finns det brister avseende kontinuitet
            i kontakterna mellan patient och vårdpersonal.
          </p>
          <p xml:id="i-3Wv7gZVAUkboh7iLZYmwza">
            Vi vill att vården ska kunna ta mer av ett helhetsansvar för
            patienter med hjärt- och kärlsjukdomar. Den svenska hälso- och
            sjukvården är i dagsläget inte organiserad för att någon ska ta
            ett helhetsansvar för varje patient med en allvarlig sjukdom.
            Det är en brist. Vid framtagande av en nationell handlingsplan
            bör denna aspekt av vården beaktas och analyseras vidare.
          </p>
          <p xml:id="i-X95qcjU5Vd5TkG87JwddKg">
            Vi föreslår ett ökat samarbete mellan diabetesvården och hjärt-
            och kärlsjukvården i syfte att minska antalet människor som drabbas
            av hjärtinfarkt. Personer som drabbas av diabetes löper en högre
            risk att även drabbas av någon hjärt- eller kärlsjukdom.
          </p>
          <p xml:id="i-RmqHBpfFGQo3TG5g9wkBKL">
            Det är viktigt att långsiktigt kunna säkra satsningar på nationella
            kvalitetsregister inom vården gällande hjärt- och kärlsjukdomar.
            Vi avser det världsledande arbetet med Swedehearts register och
            kvalitetsindex. Det är även helt centralt att tillsyn och uppföljning
            av hjärt- och kärlsjukvården prioriteras. De brister som finns
            inom hjärt- och kärlsjukvården bör kunna åtgärdas metodiskt med
            hjälp av bland annat strukturerad tillsyn och uppföljning.
          </p>
          <head xml:id="i-2RWWAu9k2dYAXBiaa8KxfR" type="h3">
            Vi föreslår:
          </head>
          <list xml:id="i-W2bJPArffEqYdy5e53rHRr" style="ul">
            <item xml:id="i-6zMKaqKUfwtFNDZDbPMT9q">
              Ta fram en nationell handlingsplan för att stärka kvaliteten
              och minska skillnaderna i hjärt- och kärlsjukvården.
            </item>
            <item xml:id="i-7MHgAMtsnSB6mB4kHmefLz">
              Samla och koncentrera högspecialiserad hjärt- och kärlsjukvård
              i syfte att höja vårdens kvalitet.
            </item>
            <item xml:id="i-MFKbCjbxudTBHFKYn4RKGD">
              Pröva möjligheterna att långsiktigt utveckla nationella kvalitetsregister
              inom vården gällande hjärt- och kärlsjukdomar.
            </item>
            <item xml:id="i-UiRfgidgCRmSuyQD29TJXj">
              Beakta och analysera vikten av ett helhetsansvar för patienter
              med hjärt- och kärlsjukdomar.
            </item>
            <item xml:id="i-MzvjuM9pPCKW6cnTmHQYH2">
              Inför en digital kvalitetslista som ger information om väntetider
              och kvalitet inom hjärt- och kärlsjukvården.
            </item>
            <item xml:id="i-A2uHTtGsDdQBB9TQRss7Rx">
              Stärk och utveckla patientsäkerhetslagen i syfte att försöka
              minska antalet undvikbara vårdskador.
            </item>
            <item xml:id="i-UTU9vR54XgstyX9urFzS7f">
              Möjligheter bör finnas för patienter i hjärt- och kärlsjukvården
              att ha en fast vårdkontakt, exempelvis fast läkarkontakt eller
              kontaktsjuksköterska.
            </item>
            <item xml:id="i-VHczVNa1ANTWjknWWdsVcd">
              Öka samarbetet mellan diabetesvården och hjärt- och kärlsjukvården
              i syfte att färre diabetespatienter även ska drabbas av hjärt-
              och kärlsjukdomar.
            </item>
            <item xml:id="i-SCzmDgn5MAhFqhYFxKoiYP">
              Prioritera tillsyn och uppföljning av hjärt- och kärlsjukvården.
            </item>
          </list>
        </div>
        <div xml:id="i-BXFUoQ2CYn1QqzV371QYNP" type="signatureBlock">
          <list xml:id="i-WXsmkx4KVMaYVbgyr7nk2">
            <item xml:id="i-S4ZBhzXsJe6SrqSu2pzZVS" type="signature">
              Cecilia Widegren (M)
            </item>
            <item xml:id="i-JdJsMjP6e751UYJmugfasF" type="signature">
              Margareta B Kjellin (M)
            </item>
            <item xml:id="i-CciUBaHTsk3KXk6ieAW4WR" type="signature">
              Jenny Petersson (M)
            </item>
            <item xml:id="i-HphUNid9S3AgUq733m7Qw2" type="signature">
              Sofia Fölster (M)
            </item>
            <item xml:id="i-BTngxG7JsE8MmFG6hcJuFQ" type="signature">
              Finn Bengtsson (M)
            </item>
            <item xml:id="i-JQ5MSCvWHXZKMDws7FaR6z" type="signature">
              Sofia Arkelsten (M)
            </item>
            <item xml:id="i-5hK86MyKuAriT9mLhepUxn" type="signature">
              Thomas Finnborg (M)
            </item>
            <item xml:id="i-AULr39iBC3uRq3iFiaMuQr" type="signature">
              Anette Åkesson (M)
            </item>
            <item xml:id="i-PW78xLXJvVonHPV6fXtoSZ" type="signature">
              Ann-Britt Åsebol (M)
            </item>
          </list>
        </div>
      </div>
    </body>
  </text>
</TEI>
