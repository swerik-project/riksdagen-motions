<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967_höst_ak__1100/mot_1967_höst_ak__1100-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 1100 år 1967 3
          </p>
          <p>
            Nr 1100
          </p>
          <p>
            Av herr Hedlund m. fl., i anledning av Kungl. Maj:ts proposition
            nr 141, med förslag till lag angående ändring i vissa delar av
            lagen den 14 juni 1907 (nr 36 s. 1) om nyttjan- derätt till fast
            egendom, m. m.
          </p>
          <p>
            (Lika lydande med motion nr 890 i Första kammaren)
          </p>
          <p>
            De av årets riksdag tidigare fattade besluten om nya riktlinjer
            för bostads- politiken innebär att betydande steg har tagits på
            vägen bort från kris- tidens regleringssystem på bostadsområdet.
            Det har skapats förutsättningar för att flera av de missförhållanden
            som karakteriserat bostadsbyggandet skall kunna elimineras. Samtidigt
            är det nödvändigt konstatera att vårens beslut inte är tillfredsställande
            i fråga om t. ex. bostadsmiljöns utformning, inriktningen på hustyper
            och grunderna för den regionala fördelningen. I och med att riksdagen
            antagit riktlinjerna för den nya bostadspolitiken torde nya riktlinjer
            för hyrespolitiken vara nödvändiga. Bostadspolitiken och hyrespolitiken
            måste ses i ett sammanhang. Huvuddragen i det nu föreliggande
            förslaget till byreslagstiftning presenterades i samband med riksdagsbehandlingen
            av riktlinjerna för bostadspolitiken. Från vårt håll har i riksdagsmotioner
            framhållits att gällande hyres- reglering har permanentat hyressplittringen
            och gett upphov till en svart marknad, som i praktiken utestänger
            ett stort antal låginkomsttagare från möjligheten att erhålla
            en godtagbar bostad. Regleringen har också skapat en konstlad
            saneringsmognad, som tillsammans med en betydande kontori- sering
            har frånhänt bostadskonsumenterna ett stort antal lägenheter.
            För vår del har vi krävt att en avveckling av regleringen skall
            ske successivt så att ingen skall drabbas av oskäliga hyreshöjningar.
            I Kungl. Maj:ts proposition nr 141 föreslås avveckling av hyresreglering-
            en. Den ersätts med avtalsfrihet mellan hyresvärd och hyresgäst.
            Bostads- hyresgäst föreslås få direkt besittningsskydd, d.v.s.
            rätt till förlängning av hyresavtalet om inte någon viss i lagen
            angiven situation föreligger. Vid förlängning av hyresavtalet
            skall hyrans skälighet kunna prövas av myndig- het. Man skall
            då jämföra med lägenheter, som med hänsyn till bruks- värdet är
            likvärdiga. I orter med mera påtaglig bostadsbrist skall även
            förstagångshyran kunna prövas av myndighet. Jämförelse skall därvid
            göras med självkostnadshyrorna i nyproduktionen. De föreslagna
            bestämmelserna om besittningsskydd för bostadshyresgäst
          </p>
          <pb facs="riksdagen-motions-pdf/data/1967/mot_1967_höst_ak__1100/mot_1967_höst_ak__1100-002.pdf"/>
          <p>
            4 Motioner i Andra kammaren, nr 1100 år 1967
          </p>
          <p>
            och spärrarna mot höga hyror är välmotiverade. Vilken effekt
            avvecklingen av regleringen kommer att få är mycket svårt att
            förutsäga. Det är förenat med stora svårigheter att bedöma besittningsskyddsbestämmelsernas
            och spärreglernas effektivitet, då det gäller att hålla hyrorna
            på en nivå som inte är oskälig. Den förda bostads- och hyrespolitiken
            har lett till en sådan brist på bostäder, att man kan befara,
            att det utan spärregler skulle uppstå en för hyresgästerna mycket
            ogynnsam situation. Den stora bostadsbristen motiverar att hyresregleringens
            avveckling sker successivt och med stor försiktighet. Den extremt
            stora efterfrågan som finns på vissa orter medför risk för kraftiga
            effekter på hyresnivån. Avvecklingen måste därför som vi förut
            framhållit ske successivt så att inte hyresgästerna drabbas av
            oskäliga höjningar av sina bostadskostnader. Olika lösningar för
            att garantera en mjuk övergång till ett friare hyressättningssystem
            kan övervägas. även om effekterna för hyresnivåerna av hyresregleringens
            avveckling är svårbe- dömbara finns det anledning vidtaga åtgärder
            utöver dem som föreslås i propositionen för att skydda hyresgästerna.
            Övergångsbestämmelserna mås- te göras sådana att inte hyresgästerna
            drabbas av stora årliga hyres- höjningar. En i och för sig önskvärd
            spärr i form av en viss högsta gräns för årliga höjningar av hyrorna
            torde vara svår att införa mot bakgrunden av den osäkerhet som
            måste vidlåda alla bedömningar av effekten av de föreslagna lagändringarna.
            I propositionen föreslås att hyresregleringslagen sätts ur kraft
            vid utgång- en av år 1968 och den nya hyreslagen får träda i kraft
            den 1 januari 1969. För storstadsregionerna föreslås övergångstiden
            bli 4 år, d. v. s. till utgången av år 1972, och för övriga orter
            två år eller till utgången av år 1970. När under övergångstiden
            fråga uppkommer om höjning av hyra, som är lägre än hyran för
            likvärdiga lägenheter, bör hyresgästerna inte vara skyldiga att
            godta större höjning än som motsvarar skälig andel av skillnaden
            mellan utgående hyra och hyran för likvärdiga lägenheter. En smidig
            anpassning till hyran för likvärdiga lägenheter skall enligt propositionen
            eftersträvas. Höjningen skall inte nödvändigtvis fördelas med
            lika stora andelar vid varje avtalstillfälle. Endast hyresläget
            vid övergångstidens slut bör enligt propo- sitionen fixeras. För
            att hindra alltför starka årliga hyreshöjningar anser vi det motiverat
            att ytterligare utsträcka övergångstiden. Vi anser inte propositionens
            förslag till övergångsbestämmelser vara tillräckliga. även med
            en övergångstid om fyra år, som föreslås för bristområdena, kan
            det bli stora årliga höjningar, som många hyresgäster kan ha betydande
            svårigheter att bära. Vi föreslår därför att övergångstiden utsträckes
            till sex år för storstadsregionerna och fyra år för övriga orter.
            De hyreshöjningar som då kan komma i fråga bör fördelas så jämnt
            som möjligt under perioden. Det område som skall omfattas av den
            långsammare avvecklingstakten är enligt propositionen begränsat
            till de tre storstadsregionerna. Det är enligt
          </p>
          <pb facs="riksdagen-motions-pdf/data/1967/mot_1967_höst_ak__1100/mot_1967_höst_ak__1100-003.pdf"/>
          <p>
            Motioner i Andra kammaren, nr 1100 år 1967 3
          </p>
          <p>
            vår mening motiverat att Kungl. Maj:t bemyndigas att utvidga
            området att också omfatta andra orter som visar sig ha liknande
            bristfenomen som stor- stadsregionerna. Avvecklingen av regleringen
            kan beträffande vissa fastigheter leda till hy- reshöjningar,
            som ger så stora intäkter att räntabiliteten på insatt kapital
            blir orimligt stor. Vi finner det mycket angeläget att de intäkter,
            som överstiger skälig räntabilitet så långt som möjligt kommer
            hyresgästerna till godo i form av ett förbättrat underhåll. Riksdagen
            bör uttala sig i enlighet med detta. Som från vårt håll tidigare
            framhållits är det otillfredsställande att omläggning av bostads-
            och hyrespolitiken sker utan att det samtidigt pre- senteras något
            förslag till utbyggnad av stödet åt barnfamiljer och pen- sionärer.
            För många ekonomiskt svaga familjer är även mindre hyres- höjningar
            mycket kännbara. Det är därför angeläget att förslag till utform-
            ning av stödet för de berörda grupperna snarast framlägges. Vi
            övergår nu till frågan om besittningsskyddet för lokalhyresgäst.
            I propositionen föreslås att för lokalhyresgäst skall finnas endast
            ett indirekt besittningsskydd. Såväl hyreslagkommittén som hyreslagstiftningssakkun-
            niga har förordat ett sådant skydd för kommersiella lokaler, d.
            v. s. utrym- men för verkstäder, lager, butiker o. s. v. Hyreslagstiftningssakkunniga
            före- slog att ersättningsskyldighet skall inträda för hyresvärden
            om han vägrar att förlänga hyresavtalet och ej har befogad anledning
            till sådan vägran. Er- sättningen föreslogs omfatta skada i följande
            hänseenden: flyttningskost- nader, värdeminskning på hyresgästens
            egendom, förlust i vissa fall av värdet av förbättringsarbeten
            m. m., som hyresgästen bekostat, skada på grund av hinder eller
            intrång i näring eller annan av hyresgästen bedriven verksamhet.
            Man föreslog denna utformning trots att man ansåg att ett enhetligt
            system för alla hyresobjekt har vissa fördelar från lagteknisk
            synpunkt och för lagstiftningens praktiska tillämpning. Vid remissbehandlingen
            av de sakkunnigas förslag har meningarna varit delade vid ställningstagandet
            till frågan om direkt eller indirekt besittnings- skydd. För ett
            direkt besittningsskydd har uttalat sig en rad remissinstanser
            som i detta sammanhang bör tillmätas särskilt stor vikt. Sålunda
            har direkt besittningsskydd förordats av kommerskollegium, hyresrådet,
            länsstyrel- serna i Stockholm, Södermanlands och Jämtlands län,
            Stockholms rådhus- rätt, Göteborgs rådhusrätt, lagberedningen,
            handelskammaren i Malmö, Hy- resgästernas riksförbund, Svensk
            industriförening, Sveriges köpmannaför- bund, Sveriges hantverks-
            och industriorganisation samt Sveriges advokat- samfund. Remisskritiken
            bygger framför allt på uppfattningen att det in- direkta besittningsskyddet
            med de föreslagna ersättningsreglerna inte ger något effektivt
            skydd mot uppsägningar. Det indirekta skyddet bedöms dess- utom
            vara administrativt besvärligt. Departementschefen föreslår ett
            indirekt besittningsskydd. För vår del finner vi övervägande skäl
            tala för ett direkt besittningsskydd. De svårig-
          </p>
          <p>
            1» — Bihang till riksdagens protokoll 1967. 4 saml. Nr 1098—1104
          </p>
          <pb facs="riksdagen-motions-pdf/data/1967/mot_1967_höst_ak__1100/mot_1967_höst_ak__1100-004.pdf"/>
          <p>
            6 Motioner i Andra kammaren, nr 1100 år 1967
          </p>
          <p>
            heter som kan vara förenade med ett direkt besittningsskydd är
            inte av den storleksordningen att de motiverar den skillnad i
            besittningsskyddsbestäm- melserna mellan bostäder och s.k. lokaler,
            som föreliggande förslag inne- bär. Det torde vara lättare att
            uppskatta skälig hyra för en lokal än att preci- sera den ersättning,
            som enligt propositionen skall utgå till näringsidkaren, som måste
            upphöra med sin verksamhet i den av honom förhyrda lokalen. Departementschefen
            framhåller att det finns grundläggande olikheter mel- lan upplåtelse
            för bostadsändamål och upplåtelse för annat ändamål. Han framhåller
            först med rätta att besittningsskyddet för bostadshyresgästen
            är ägnat att skapa trygghet för den enskilde i besittningen av
            hemmet och därmed fyller en betydelsefull social funktion. Däremot
            anser departements- chefen att utanför bostadssektorn utgör hyresförhållandet
            i de flesta fall ett led i en affärsmässigt driven verksamhet.
            Han menar att sociala skäl knappast kan åberopas för den ena eller
            andra lösningen av besittnings- skyddsfrågan. Uttalanden med liknande
            innebörd gjorda av hyreslagstift- ningssakkunniga har blivit hårt
            kritiserade av vissa remissinstanser. För en lokalhyresgäst kan
            de sociala följderna av en uppsägning bli bety- dande. I många
            fall kan den ekonomiska tryggheten både för företagaren och hans
            anställda stå på spel. En inarbetad butiks- eller verkstadslokal
            torde i många fall inte kunna ersättas utan betydande risker för
            nedlägg- ning av företaget. Med den brist på lokaler och bostäder
            som råder kan kapitalstarka in- tressen med hyresanbud, som ligger
            betydligt över ett rimligt marknads- värde, komma över en attraktiv
            lokal. För många mindre eller medelstora företag är det inte möjligt
            att konkurrera med ett kapitalintresse som har föresatsen att
            med alla medel skaffa sig en viss lokal. Man kan i samman- hanget
            heller inte bortse från möjligheten av att hyran kan drivas i
            höjden genom bulvaner. Utan ett direkt besittningsskydd måste
            lokalhyresgästen arbeta under ständig risk att bli uppsagd från
            sin lokal. Under hot om uppsägning kan lokalhyresgästen i praktiken
            bli tvingad att acceptera oskäliga hyror som försämrar företagets
            konkurrensmöjligheter och som drabbar konsumen- terna i form av
            högre priser. Det är uppenbart att han då blir mera tveksam till
            åtgärder som syftar till att utveckla och konsolidera hans företag.
            Inom företagsamheten, såväl den större som den mindre, pågår en
            långsiktig plan- läggning av investeringar och utvecklingsåtgärder.
            Som har framhållits vid remissbehandlingen har det även sitt intresse
            för företagarens kreditgivare att besittningen till lokalerna
            är tryggad. Vi föreslår därför att lokalhyres- gästerna erhåller
            samma besittningsskydd som gäller för bostadshyresgäster. Med
            hänvisning till det anförda hemställes, att riksdagen vid behandlingen
            av propositionen nr 141 måtte besluta att övergångstiden för hyresregleringens
            av- veckling skall vara sex år för storstadsregionerna, d. v.
            s. till
          </p>
          <pb facs="riksdagen-motions-pdf/data/1967/mot_1967_höst_ak__1100/mot_1967_höst_ak__1100-005.pdf"/>
          <p>
            Motioner i Andra kammaren, nr 1100 år 1967 7
          </p>
          <p>
            utgången av år 1974, och fyra år för övriga berörda orter, d.
            v.s. utgången av år 1972; att riksdagen måtte bemyndiga Kungl.
            Maj:t att utvidga området för den långsammare avvecklingen av
            hyresregle- ringen till att omfatta även andra områden än de tre
            stor- stadsregionerna i enlighet med vad i motionen anförts; att
            riksdagen måtte uttala sig angående underhåll av fas- tigheter
            i enlighet med vad i motionen anförts; att riksdagen måtte besluta
            om en sådan utformning av bestämmelserna för besittningsskydd
            att lokalhyresgäst er- håller ett lika starkt direkt besittningsskydd
            som i propo- sitionen föreslås för bostadshyresgäst; samt att
            vederbörande utskott måtte utarbeta erforderlig för- fattningstext.
            Stockholm den 2 november 1967
          </p>
          <p>
            Gunnar Hedlund (cp) Lars Eliasson (cp) Nils G. Hansson (cp)
          </p>
          <p>
            i Sundborn i Skegrie Sven Vigelsbo (cp) John Eriksson (cp) Gustaf
            Svensson (cp) i Bäckmora i Vä Gunnar Larsson (cp) Bengt Sjönell
            (cp)
          </p>
          <p>
            i Luttra
          </p>
        </div>
      </div>
    </body>
  </text>
</TEI>
