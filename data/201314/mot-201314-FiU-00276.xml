<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-FiU-00276">
  <teiHeader>
    <fileDesc>
      <titleStmt>
        <title>Amorteringskrav i stället för bolånetak</title>
        <author corresp="i-8uZQYUDvSkrZ9C65jGh6Ce">av Stefan Svanström (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Amorteringskrav i stället för bolånetak</title>
          <idno type="rdwebb">H102Fi276</idno>
          <rs type="number">Fi276</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H102Fi276/text</ref>
          <ref type="dokument_url_html">http://data.riksdagen.se/dokument/H102Fi276</ref>
          <ref type="dokumentstatus_url_xml">http://data.riksdagen.se/dokumentstatus/H102Fi276</ref>
          <ref type="doc">http://data.riksdagen.se/fil/51C93FE0-BDAB-4BAD-A527-51F5401E42C0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8uZQYUDvSkrZ9C65jGh6Ce</idno>
            <name>Stefan Svanström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LMKSPV1xqGc3jdHbYibKHp" type="signed"/>
        <correspContext corresp="i-LMKSPV1xqGc3jdHbYibKHp">
          <note type="signatory" corresp="i-8uZQYUDvSkrZ9C65jGh6Ce"/>
        </correspContext>
        <correspAction type="numbering" xml:id="i-TwtdPT6tG8g6NLAn2xD8DP">
          <date when="2013-10-07"/>
        </correspAction>
        <correspAction type="submission" xml:id="i-YYtv9C7UwCKeVfPB5Nwhih">
          <date when="2013-10-04"/>
        </correspAction>
        <correspAction type="transfer" xml:id="i-ATHv5G13jkwprAeCqDGCkY">
          <date when="2013-10-04"/>
        </correspAction>
        <correspAction type="assigned" xml:id="i-CdoTBeKqo3cxaKXToDUBfX"/>
        <correspContext corresp="i-CdoTBeKqo3cxaKXToDUBfX">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-NU5pTdJdg3gUmiDmZkP8pE">
            Förslag till riksdagsbeslut
          </head>
          <p xml:id="i-yipmhj1Ap1g8jq9ML2YL1">
            Riksdagen tillkännager för regeringen som sin mening vad som
            anförs i motionen om att utreda effekterna av att slopa det av
            Finansinspektionen uppsatta bolånetaket och i stället införa ett
            amorteringskrav på bostadslån för hushåll med hög belåning.
          </p>
        </div>
        <div type="motContent">
          <head type="h1" xml:id="i-Hgmr4hYipjrumjMjoWVkvm">
            Motivering
          </head>
          <p xml:id="i-MiF27je4doBnK9N14dVkmu">
            Hushållens skuldsättning har under en lång rad av år ökat kraftigt
            i Sverige. Vid slutet av 2012 uppgick den genomsnittliga skulden
            till 163,9 procent av disponibel inkomst, vilket är en ökning
            med 54 procentenheter sedan 2002. Till del beror denna skuldökning
            på att fler hushåll genom inkomstökningar och ombildningar av
            befintliga hyresbestånd har kunnat beredas möjligheter att ta
            lån för att investera i ett eget ägt boende. Det är i grunden
            en välkommen utveckling att fler har möjlighet att köpa och äga
            sin egen bostad.
          </p>
          <p xml:id="i-QRuujEPsBAop8HpEoBv8Qk">
            Men skuldökningen är också en effekt av den rådande bostadsbristen
            i många tillväxtorter kombinerat med den lågräntemiljö som etablerats
            i kölvattnet av det senaste decenniets finansiella kriser. Enligt
            Boverkets senaste bostadsmarknadsenkät råder bostadsbrist i 85
            procent av landets kommuner, med svåra konsekvenser för framförallt
            dem som vill in på bostadsmarknaden. Bristen gäller främst hyresrätter,
            men en stor del av bristkommunerna rapporterar generella brister
            oavsett upplåtelseform.
          </p>
          <p xml:id="i-Xt7u9KEY98evkgCoyPgB8D">
            I rapporten Drivs huspriserna av bostadsbristen? (Boverket, februari
            2013) finner Boverket att av prisuppgången på småhus på 162 procent
            i Stockholms län mellan 1996 och 2011 kan 70 procent av prisstegringen
            hänföras till fundamentala faktorer såsom inkomstökning, förändring
            i boendetäthet, finansiell förmögenhetsökning, etc. Så mycket
            som 30 procent av prisökningen förklaras dock enbart av ändrade
            förväntningar, exempelvis förväntningen att bostadspriserna kommer
            att fortsätta öka framåt i samma takt som de gjort historiskt.
            Detta är ett symptomatiskt kännetecken för marknader där en bubbla
            håller på att växa fram.
          </p>
          <p xml:id="i-TSWP1t1g43gMozKt1wJd6B">
            Såväl IMF som OECD har varnat Sverige för att situationen på
            bostadsmarknaden är ohållbar. Redan 2006 skattade OECD att huspriserna
            i Sverige nationellt låg 15 procent över sin fundamentala nivå
            men med stora regionala variationer. Bostadskreditnämnden gjorde
            i en rapport från 2011 motsvarande skattning på bostadspriserna
            under 2008 och fann då 20 procents övervärdering i förhållande
            till fundamentala faktorer.
          </p>
          <p xml:id="i-7YZvLcBScziLTXuSCr9Ztb">
            Mot bakgrund av den finansiella oron och oron för konsekvenserna
            för överskuldsatta hushåll i händelse av en kraftigare tillbakagång
            i bostadspriserna införde Finansinspektionen ett så kallat bolånetak
            från den 1 oktober 2010. Bolånetaket utgörs av ett allmänt råd
            till banker och bostadshypoteksinstitut att nya lån där bostaden
            används som pant endast får göras upp till 85 procent av marknadsvärdet.
          </p>
          <p xml:id="i-UrcAQziSW6sd9agkoGZSqz">
            Bolånetaket bedömdes inte få några större effekter på bostadspriserna,
            en bedömning som så här långt verkar ha infriats. Bostadspriserna
            har fortsatt att stiga sedan bolånetaket infördes, även om ökningstakten
            har dämpats jämfört med åren under 00-talet.
          </p>
          <p xml:id="i-8613g1WdJGmq2d6YtprvRe">
            En påtaglig effekt är samtidigt att andelen hushåll som belånar
            bostaden till mer än 85 procent av marknadsvärdet har minskat
            från 20 till 9 procent, enligt en rapport från Finansinspektionen
            2011. Istället noterar FI en viss ökning av blancolån, vilket
            indikerar att en del av de hushåll som har svårt att finansiera
            sitt bostadsköp väljer lån utan pantsättningsmöjlighet för att
            ha råd med bostadsköpet. Det medför att dessa hushåll hamnar i
            en sämre sits gentemot sin bank i händelse av en nedgång i bostadspriset,
            eftersom värdet i bostaden inte får användas för att täcka återbetalningen
            av blancolånet.
          </p>
          <p xml:id="i-L8VpDeHp4jUKbps5TWhJ6f">
            Det är alltså tvivelsutan så att bolånetaket har fyllt en viktig
            funktion när det gäller att minska samhällets och bankernas sårbarhet
            vid kriser, eftersom det nu finns större marginaler för prisnedgångar
            innan bankerna behöver se över utlåningen till bostäder. Samtidigt
            har sårbarheten ökat för de hushåll som tvingats ta blancolån
            för att ha råd med en bostad, eftersom dessa lån inte får täckas
            av den säkerhet som bostaden utgör.
          </p>
          <p xml:id="i-XhnBaWWrqXmgHSpXD1qqeu">
            Det finns ingen tillförlitlig statistik på åldersfördelningen
            bland de hushåll som använt blancolån för bostadsköp, men en rimlig
            hypotes är att det i första hand är unga människor utan betydande
            sparkapital som finns bland de nya riskhushållen. Lägg därtill
            att unga människor har svårare att etablera sig på arbetsmarknaden,
            vilket ger svårigheter dels att överhuvudtaget beviljas ett lån,
            dels att i händelser av oväntad och längre arbetslöshet få behålla
            det lån som använts för bostadsköpet.
          </p>
          <p xml:id="i-5kUMQtWgZAKdFDpBiUtohV">
            Ett ofta diskuterat alternativ till bolånetak med mindre allvarliga
            effekter för unga bostadsköpare är istället att införa ett amorteringskrav
            på bolån för högt belånade hushåll. Amorteringskravet skulle kunna
            utformas i flera steg, där exempelvis hushåll med lån som överstiger
            85 procent av bostadens marknadsvärde anmodas att amortera i en
            takt på minst 1,5 procent av bostadens marknadsvärde per år, medan
            hushåll som har lån överstigande 50 procent av bostadens marknadsvärde
            anmodas amortera med 1 procent per år. En sådan modell skulle
            innebära att bostadsinnehavare som nyanskaffat en bostad med 100
            procents belåning i förhållande till marknadsvärde når 85 procent
            skuldsättning på 10 år och 50 procents skuldsättning på 45 år.
          </p>
          <p xml:id="i-939TPABroKdgMPtaAGkuRj">
            Amorteringsplanen fastställs vid bostadens anskaffande och bör
            kunna justeras vid större förändringar (minst ± 10 procent) i
            marknadsvärderingen av bostaden med effekt från nästföljande kalenderår.
            Den låntagare som följer den fastslagna amorteringsplanen bör
            därtill åtnjuta ett stärkt konsumentskydd, så att lånet inte kan
            sägas upp för den låntagare som följer sina åtaganden gentemot
            gäldenären även om det sker större förändringar i marknadsvärderingen
            av bostaden och därmed i den fastlagda amorteringsplanen.
          </p>
          <p xml:id="i-WY5k6nPRDuj8HZ3UUnQgzW">
            De exakta formerna för amorteringskravet och effekterna av att
            ersätta dagens bolånetak med ett amorteringskrav bör utredas vidare.
            Detta ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-5miVqZb8nacJUfZGa1sqqg">
              Stefan Svanström (KD)
            </item>
          </list>
        </div>
      </div>
    </body>
  </text>
</TEI>
