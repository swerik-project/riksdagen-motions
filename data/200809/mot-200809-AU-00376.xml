<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-AU-00376">
  <teiHeader>
    <fileDesc>
      <titleStmt>
        <title>Mansrollen</title>
        <author corresp="i-9x2nw6aosA3pyEJfJTc1eD i-3GrPnM5KDKuSxfWxymYNoC">av Ulf Holm och Mikaela Valtersson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mansrollen</title>
          <idno type="rdwebb">GW02A376</idno>
          <rs type="number">A376</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GW02A376/text</ref>
          <ref type="dokument_url_html">http://data.riksdagen.se/dokument/GW02A376</ref>
          <ref type="dokumentstatus_url_xml">http://data.riksdagen.se/dokumentstatus/GW02A376</ref>
          <ref type="doc">http://data.riksdagen.se/fil/F1ED37AF-D390-4D94-B6B2-0386F426B6E7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Wiav3jCahRVP23W2DxzvH" type="signed"/>
        <correspContext corresp="i-Wiav3jCahRVP23W2DxzvH">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-3GrPnM5KDKuSxfWxymYNoC"/>
        </correspContext>
        <correspAction xml:id="i-9LgSHiJuCAebHt34HVZV7M" type="numbering">
          <date when="2008-10-08"/>
        </correspAction>
        <correspAction xml:id="i-5uoNmg6zYA297bbM2btn2M" type="submission">
          <date when="2008-10-07"/>
        </correspAction>
        <correspAction xml:id="i-FrHvCJJYccsTKGT1yNh2sZ" type="transfer">
          <date when="2008-10-06"/>
        </correspAction>
        <correspAction xml:id="i-KRbkdyms6hkcyhcWguHaGp" type="assigned"/>
        <correspContext corresp="i-KRbkdyms6hkcyhcWguHaGp">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6UK8YVKoxyeSg1x22rqCto" type="motBody">
        <div xml:id="i-4gYB9UKNg3CgdP6jV4aTyu" type="motProposal" subtype="förslag">
          <head xml:id="i-Wi11i5HdVFCbND14sVjHjg">
            Förslag till riksdagsbeslut
          </head>
          <list xml:id="i-D2wRctXpsVHepjavduGSi3" style="ol">
            <item xml:id="i-tpJjQ1rigKYavxC6xm9fv">
              Riksdagen tillkännager för regeringen som sin mening vad som
              anförs i motionen om vikten av att arbeta mot den schabloniserade
              bilden av mannen.
            </item>
            <item xml:id="i-SBWuN1fBtjAZC9ACqzeLgr">
              Riksdagen tillkännager för regeringen som sin mening vad som
              anförs i motionen om målet att människor ska befrias från könsrollerna
              och de beteenden och förväntningar som de medför.
            </item>
            <item xml:id="i-xhaPoJfHikoDAWesFVL2q">
              Riksdagen tillkännager för regeringen som sin mening vad som
              anförs i motionen om vikten av att motarbeta homofobi.
            </item>
            <item xml:id="i-SiydQAuwNUMPq3hoSrpm7d">
              Riksdagen tillkännager för regeringen som sin mening vad som
              anförs i motionen om en FN-konferens om mansrollen och om åtgärder
              för att stimulera och aktivera män inom jämställdhetsarbetet.
              1
            </item>
            <item xml:id="i-RmTLRvzNsg6PLhq3wXbvMm">
              Riksdagen tillkännager för regeringen som sin mening vad som
              anförs i motionen om åtgärder för att stimulera och aktivera män
              inom jämställdhetsarbetet.
            </item>
            <item xml:id="i-WvVhCKKG2p6UDY3SziNc6y">
              Riksdagen tillkännager för regeringen som sin mening vad som
              anförs i motionen om särskilda insatser för att få män att ta
              avstånd från prostitution.
            </item>
            <item xml:id="i-RaZGfsQYgGTPSbS2PpvWyj">
              Riksdagen tillkännager för regeringen som sin mening vad som
              anförs i motionen om att pornografi måste problematiseras även
              ur ett könsperspektiv.
            </item>
            <item xml:id="i-LsTb92ujHohoeyyJTXNkaS">
              Riksdagen tillkännager för regeringen som sin mening vad som
              anförs i motionen om en långsiktig och omfattande informationskampanj
              om de stereotypa föreställningarna kring föräldraskapet.
            </item>
            <item xml:id="i-KBNouHL58SF2sZU6oRzBzC">
              Riksdagen tillkännager för regeringen som sin mening vad som
              anförs i motionen om forskning om mansrollen.
            </item>
            <item xml:id="i-Mw9D3WSmQWnBygY7kqPmQm">
              Riksdagen tillkännager för regeringen som sin mening vad som
              anförs i motionen om behovet av att män uppmuntras att bryta mot
              den könssegregerade utbildnings- och arbetsmarknaden.
            </item>
          </list>
          <p xml:id="i-3L7p4maQ36FM75K8c4N6fP">
            1 Yrkande 4 hänvisat till UU.
          </p>
        </div>
        <div xml:id="i-8QL7NjR4n3vHA71aj9TotF" type="motContent">
          <head xml:id="i-Kz2m5Eatp9623EtcF9vs9G" type="h1">
            Inledning
          </head>
          <p xml:id="i-L62Q8XJDXDQFjbRTp5vEXr">
            Miljöpartiet de gröna anser att det är viktigt att all jämställdhetspolitik
            bygger på kunskapen om den rådande könsmaktsordningen. Könsmaktsordningen
            och den mest användbara definitionen av feminism är att feminism
            är insikten om att patriarkatet är den rådande könsmaktsordningen
            samt en vilja att förändra detta. I den bemärkelsen har Miljöpartiet
            alltid varit en del av den feministiska rörelsen.
          </p>
          <p xml:id="i-FbnQvYjKeNqcA4jboKRuK7">
            Könsmaktsordningen är en maktordning som utgår från mannen som
            norm. Samhället är organiserat utifrån föreställningen om att
            den medborgare som världen ska anpassas efter först och främst
            är man, men också hetero­sexuell, vit och medelålders. Sanningen
            är förstås att denna grupp utgör en ganska liten del av befolkningen
            och att majoriteten av befolkningen därigenom definieras som avvikande
            och, i och med det, på olika sätt tvingas arbeta mot strukturer
            som missgynnar den. Denna orättvisa är ett allvarligt demokratiskt
            problem då grundläggande mänskliga rättigheter därmed åsidosätts.
            Det är dessutom ett slöseri med resurser och positiva krafter.
          </p>
          <head xml:id="i-TG2G1KT7KcVP8U46uUfHyo" type="h1">
            Mannen en social konstruktion
          </head>
          <p xml:id="i-RjRV4yBR639WH5DXovxjUW">
            Socialt konstruerade könsroller är delar av en maktstruktur som
            gör att individens lika rättigheter förhindras. Alla underställs
            föreskrivna normer om hur de ska bete sig, också män. Män är inte
            onda eller förtryckande av naturen. Män är inte heller aggressiva,
            våldsamma eller mindre känsliga av naturen. Dessa egenskaper är
            inte några naturligt inneboende egenskaper hos någon man. Förklaringen
            till manliga handlings- och beteendemönster måste i stället sökas
            i det sociala systemet kring pojkar och män. Därför är det av
            största vikt att männens roll undersöks, analyseras och förändras.
            Under senare år har flera seminarier och konferenser hållits på
            ämnet mansrollen, vilket är mycket positivt. Miljöpartiet vill
            att dessa kontinuerligt ska fortsätta och att en ständig diskussion
            bedrivs inom detta område.
          </p>
          <head xml:id="i-MGzS8Qfj2cvaidGBehdkBy" type="h1">
            Schablonbilden av mansrollen
          </head>
          <p xml:id="i-S6XeacAitpUqFmKLf2ERWa">
            Manlighet kan beskrivas som ett paket av sociala normer, tanke-
            och beteendemönster som varje pojke och man konfronteras med.
            Normerna anger hur en man ska vara för att betraktas som manlig
            och därmed som en bra och accepterad man. Normerna är än idag
            starkt färgade av en traditionell manlighet, det vill säga manlighetsideal
            som delvis är konstruerade i en annan tidsperiod och med mycket
            liten anknytning till pojkars och mäns inneboende egenskaper som
            människor.
          </p>
          <p xml:id="i-MAFmmRNF5CuNuEujGd4uMg">
            Den kraft som gör att män håller sig inom manlighetens ramar
            är rädslan, rädslan för att bli sedd som bög, kärring eller mes,
            att inte vara normal och därmed hamna utanför. En av de viktigaste
            uppgifterna, så som Miljöpartiet ser det, är behovet av att stoppa
            de destruktiva mönster kring ett våldsbeteende som vissa män uppvisar.
          </p>
          <p xml:id="i-EFgwXuwvZALS9sEK8Zre6o">
            Den schabloniserade bilden som möter många pojkar är ibland öppna,
            ibland dolda förväntningar som att pojkar ska vara vilda, tuffa,
            okänsliga, inte gråta, inte söka närhet och tröst, inte erkänna
            smärta eller svaghet, inte ta hjälp. Förväntningar att killar
            och män ska bestämma och konkurrera är många gånger förvirrande
            för pojkarna. Pojkar definieras utifrån det som flickor och mamma
            inte är.
          </p>
          <p xml:id="i-Luo5sJ1ndwUPXapYoSax9H">
            Det förs diskussioner kring flickors och kvinnors snäva roll,
            men pojkars och mäns roll är minst lika snäv och tyngande som
            den för flickor. Det är kanske till och med så att pojkars fack
            är ännu mindre och mera låst. Vi menar att målet måste vara att
            människor ska befrias från könsrollerna och de beteenden och förväntningar
            som lurar i deras släptåg.
          </p>
          <head xml:id="i-6oPzqszmrAWWWPyVLuj7qZ" type="h1">
            Homofobi
          </head>
          <p xml:id="i-5bmmL8wd6F2p4DYG7WjAqK">
            Det finns många sätt att upprätthålla ett normativt förtryck.
            Homofobi är ett fenomen som eldar på och bevakar den heterosexuella
            manliga respektive kvinnliga normen. Den värnar stereotypa uttryck
            inom respektive könsroll och fördömer det som ligger utanför.
            När det gäller mansrollen är homofobin ett av de starkaste uttrycken
            för att upprätthålla den manliga normen eftersom den försvårar
            ytterligare för män som vill ge uttryck för en identitet som inte
            ryms inom denna. Motsvarande problematik gäller för kvinnor även
            om uttrycken ser olika ut. Denna homofobi som riktas mot både
            kvinnor och män utgör en stark motkraft till förändring av både
            mans- och kvinnorollen.
          </p>
          <p xml:id="i-SFyXEmU58KYWutCtpwhA3Z">
            Miljöpartiet anser att homofobi aktivt måste motverkas som en
            självklar del i arbetet för grundläggande mänskliga rättigheter
            och för att frigöra män och pojkar, kvinnor och flickor från det
            heterosexuella normativa förtrycket. Förskolor, grund- och gymnasie­skolor,
            idrottsrörelsen och andra ungdomsrörelser har ett mycket stort
            ansvar att lyfta fram och diskutera både de homofobiska tendenser
            som kan finnas inom den egna verksamheten och den förtryckande
            tystnaden. Hela samhällsapparaten behöver ta ett aktivt ansvar
            för att motverka homofobin och därmed hjälpa till att lösgöra
            mansrollen.
          </p>
          <head xml:id="i-WPpP6Cc51dQEhGXUs6kC4M" type="h1">
            Jämställdhet också en mansfråga
          </head>
          <p xml:id="i-RdHPZFhGDkBVa6ZRMu2ryr">
            Det är hög tid för män att mer aktivt diskutera mannens del och
            ansvar i jämställdhets­arbetet. De flesta kvinno­konferenser även
            FN:s senaste stora konferens slutar med en sorts suck över mans­samhällets
            avarter, mansrollen och männen. Det räcker inte att kvinnor diskuterar
            jämställdhet och könsroller när mansrollen och dess schabloner
            inte förändras.
          </p>
          <p xml:id="i-TpsAzznxYYbJ7Prx4kvYJw">
            Vi anser att jämställdhetsarbetet måste föras av både kvinnor
            och män. Under hela jämställdhetens historia har kampen för jämlikhet
            mellan könen förts nästan uteslutande av kvinnor. Männen måste,
            och många män vill också, ta sitt ansvar.
          </p>
          <p xml:id="i-AZ6HCZjfjGMPBZ3wyCyGdu">
            Det har alltför ofta ansetts som naturligt att kvinnor diskuterar
            och driver frågor om jämställdhet. Mäns deltagande har varit undantag
            snarare än regel. Ofta är det kvinnor som med kraft reagerar mot
            det rent fysiskt mest tydliga uttrycket för kvinnoförtryck: våldspornografi,
            sexhandel och kvinnomisshandel. Men mäns våld mot kvinnor är inte
            bara en kvinnofråga utan även en mansfråga.
          </p>
          <head xml:id="i-89tnWyoL1K7sYftwbPVmqy" type="h1">
            FN-konferens
          </head>
          <p xml:id="i-NT7SipmQcjG521rSUqsnmS">
            Män liksom kvinnor underställs föreskrivna normer om hur de ska
            bete sig som man respektive kvinna. Därför är det av största vikt
            att männens roll undersöks, analyseras och förändras.
          </p>
          <p xml:id="i-QRi28biCctQiQzA6A7SsPH">
            Den tidigare regeringen lyfte fram mäns våld inom FN, bland annat
            i samband med kvinnokommissionens möte i New York den 8 mars 2004,
            då rapporten Ending genderbased violence: A call for global action
            to involve men lades fram. Detta arbete är mycket viktigt, och
            diskussionen om männens ansvar för jämställdheten har nu kommit
            igång inom FN-systemet.
          </p>
          <p xml:id="i-9eHddhgXscGFXncfR8VQ2">
            För att även mannens roll i ett internationellt perspektiv ska
            belysas och kunna jämföras kräver vi att regeringen offensivt
            tar initiativ i FN för att hålla en världskonferens eller möte
            i annan form om mansrollen och dess konsekvenser inom samhällets
            alla områden.
          </p>
          <head xml:id="i-4wbBzZjgMW4FrrZ2xD9NVt" type="h1">
            De tysta männen
          </head>
          <p xml:id="i-Dz3L7my9JxnCKj4zAQNSaT">
            Det stora problemet med att aktivt driva jämställdhetspolitiken
            vidare är alla de tysta männen, de som inte är beredda att resa
            sig upp och tala för ökad jämställdhet. Visst finns en stor skara
            manliga politiker som lärt sig de korrekta uttrycken för jämställdhet.
            Men de som verkligen menar något med det, eller faktiskt är beredda
            att ta initiativ, är tyvärr alltför få.
          </p>
          <p xml:id="i-S2zSxqaZwJXN3FbuJmzSsZ">
            Samhället präglas idag av den manliga normen. Det är mäns erfarenheter,
            idéer och perspektiv som styr mycket av det som sker i samhället.
            Så länge männen visar det relativt låga intresse för jämställdhet
            som man hittills gjort kommer kvinnorna att behöva fortsätta slåss
            från ett politiskt underläge för att få ett jämställt samhälle.
            Ett jämställt samhälle är ett bättre samhälle för både kvinnor
            och män. Vi anser att alla människor har ett gemensamt ansvar
            för att bryta den rådande könsmaktsordningen.
          </p>
          <head xml:id="i-KwFFoJVDMYPhj5A5x6BtH7" type="h1">
            En uppgift för såväl män som kvinnor
          </head>
          <p xml:id="i-P6XW7BsFAMPCMgmtuQJi1Q">
            Vi tror dock att något håller på att förändras bland män i samhället.
            De senaste åren har det vuxit upp lokala initiativ där män har
            börjat engagera sig på allvar, till exempel i Piteå för några
            år sedan där man startat Piteuppropet Nätverket mot mäns våld
            mot kvinnor.
          </p>
          <p xml:id="i-6WNkPVVXZGKfy9C7rMjNnd">
            Miljöpartiet vill som politisk kraft i samhället stimulera män
            att ta ansvar och aktivt engagera sig i detta stora och viktiga
            förändrings­arbete. En förändring blir möjlig när män och kvinnor
            ser de strukturer och normer som styr samhället. Ju fler män som
            aktivt engagerar sig, desto mindre blir motståndet. Därför anser
            Miljöpartiet att det är viktigt att män på alla nivåer involveras
            i jämställdhetsarbetet och vill att regeringen ska stimulera en
            sådan utveckling.
          </p>
          <head xml:id="i-JoMhfxSfH3pGqv4FSbrspW" type="h1">
            Mäns våld
          </head>
          <p xml:id="i-6e4Nfsqgr97rLrAMsPCSDD">
            Mäns våld är ett världsomspännande problem. Det förekommer såväl
            i krig som på sportfälten, på gatan, i våra skolor och i våra
            hem. Mäns våld ger upphov till stort lidande både i det nära livet
            och i ett globalt perspektiv.
          </p>
          <p xml:id="i-8CzQAHfcm2neAT7zphbacx">
            Mäns våld mot kvinnor är ett enormt problem, och i Sverige drabbas
            oerhört många kvinnor. Mäns våld drabbar även barn, indirekt eller
            direkt. Det gäller såväl det våld som barn drabbas av i krig som
            det våld som utövas i hemmet. Att stoppa detta våld är prioriterat
            både internationellt och nationellt. Mäns våld är också ett problem
            för män. Pojkar och män är redan från barndomen utsatta för våld
            som offer eller som vittnen och genom att de i vissa situationer
            förväntas använda våld. Miljöpartiet anser att det är viktigt
            att inte enbart tala om våldet i generella termer utan att en
            könsanalys måste läggas på våldet. Det går inte att smita från
            det faktum att det främst är mäns våld på alla nivåer som är problemet.
            Miljöpartiet anser att forskning om dessa problem och utvecklande
            av strategier för att komma till rätta med dessa måste ges mycket
            hög prioritet.
          </p>
          <p xml:id="i-JZFP39YP92g7ekvxoG9XXY">
            Att skapa möjligheter för män att få tillfälle att diskutera
            sina attityder och funderingar är ett steg i rätt riktning anser
            Miljöpartiet. Därför vill vi stödja och utveckla professionella
            mottagningar för män. Vi anser att upp­byggnaden av dessa bör
            ske i hela landet, och kommuner och landsting uppmuntras till
            detta.
          </p>
          <head xml:id="i-NJMHysCCXMbeMiwyumTJan" type="h1">
            Prostitution
          </head>
          <p xml:id="i-Rsq7uQjgazZWFpKQXYzhaF">
            I Sverige är det förbjudet att köpa sex. Den så kallade sexköpslagen
            trädde i kraft den 1 januari 1999, och syftet med lagen var att
            klargöra att prostitution är en form av sexualiserat våld som
            män utsätter kvinnor för och att det därför måste bekämpas. Fokus
            är därmed satt på köparen. Miljöpartiet står bakom denna kriminalisering
            av köparen. Omdömena om lagen har varit både positiva och negativa.
            Vissa menar att den får negativa konsekvenser framför allt för
            den prostituerade eftersom prostitutionen gått under jorden med
            allt hårdare villkor som följd. Verksamheten bedrivs i stor utsträckning
            via Internet idag i stället för som tidigare öppet på gatan, då
            det var lättare för samhället att nå inblandade i verksamheten.
            Samtidigt finns tecken på att efterfrågan har minskat sedan lagen
            infördes. Över sju år har nu gått sedan lagen infördes, och vi
            anser att det är dags att regeringen ser till att en utvärdering
            av vilka konsekvenser lagen fått genomförs. Det är viktigt att
            vi snarast får reda på om det finns fog för den kritik som riktats
            mot lagen om att situationen för de prostituerade förvärrats.
            Ett beslut om utvärdering av sexköpslagen fattades av riksdagen
            den 5 april 2006 vid behandlingen av betänkande JuU22. Vi väntar
            nu på att regeringen ska genomföra riksdagens beslut.
          </p>
          <p xml:id="i-7EW8MsDMNWuvvAjuVMpjhv">
            Män bör i högre grad involveras i kampen mot prostitution och
            slaveri, och särskilda insatser bör göras för att få män att på
            bred front ta avstånd från denna maktutövning.
          </p>
          <head xml:id="i-KgNFcFTXmLJbKPVS3Y72V7" type="h1">
            Pornografi
          </head>
          <p xml:id="i-F7QqzHGKviArAabzM14hFC">
            Heterosexuell pornografi ger ofta en bild av manligheten som
            de flesta inte känner igen sig i där mannen är tydligt överordnad
            kvinnan och ska tillfredsställas av henne. Kvinnans roll präglas
            ofta av underkastelse. Utbudet av pornografi har ökat kraftigt
            i takt med teknologins utveckling. Idag finns både video, dvd
            och dator med Internetuppkoppling i var mans hem. Undersökningar
            har visat att antalet som besöker pornografiska hemsidor på Internet
            i Sverige ökat från 395 000 i januari 2002 till 820 000 i oktober
            2003 (Månsson och Söderlind, Sexindustrin på nätet. 2004). Majoriteten
            av dessa är män.
          </p>
          <p xml:id="i-FQDB7wPN5cVtogDxZnpy9U">
            Pornografin måste problematiseras, och man bör göra detta ur
            ett könsmaktsperspektiv för att synliggöra de normer som pornografin
            ger uttryck för. Unga pojkar och män måste ges verktyg för att
            kunna förhålla sig kritiska, så att inte kontakten med pornografin
            tillåts bli en skola i sexualitet. Det kan leda till en problematisk
            och felaktig uppfattning om hur sexuella relationer med andra
            bör vara. Vi gröna anser att det är dags att på allvar börja diskutera
            den positiva sexualiteten och i den diskussionen även ta avstånd
            från sådan pornografi som tydligt ger skeva uppfattningar om hur
            en mans sexualitet ska yttra sig.
          </p>
          <head xml:id="i-CijbG7Bv2GWnZFWwRz8DrZ" type="h1">
            Pappor blir också föräldrar
          </head>
          <p xml:id="i-FRXoSHscRfjGvnq4kh6Rru">
            Pappor idag tar ett betydligt större ansvar för sina barn än
            vad tidigare generationer har gjort, och de är därmed mer delaktiga
            i sina barns liv och vardag än någonsin.
          </p>
          <p xml:id="i-TZYFzLzecAYLdDEV3QJyE1">
            Vi ser det som nödvändigt att männen stimuleras till ett aktivt
            föräldraskap samt att skapa förutsättningar för att pappor ska
            bli lika mycket föräldrar från början som mammor är. I Föräldraförsäkringsutredningen
            skriver man att blivande mammor har ett kunskapsförsprång gentemot
            de blivande papporna kring föräldraskap och föräldra­försäkringen;
            ofta får mannen sin information via kvinnan. Detta skapar i sin
            tur en obalans inför föräldraskapet och ansvarsfördelningen.
          </p>
          <p xml:id="i-Fae9jHxsaU4BRT7HYJipgD">
            Idag finns föreställningar om att pappans roll främst är att
            stötta och hjälpa mamman under den första tiden, inte att bygga
            sin egen nära relation med det lilla barnet. Trots att vi har
            en av de bäst utbyggda föräldraförsäkringarna som dessutom är
            både flexibel och går att använda av båda föräldrarna är det kvinnorna
            som tar ut den största delen. En förlängning och tredelning av
            föräldraförsäkringen, var och en av föräldrarna har minst en tredjedel,
            kan vara ett sätt att stimulera män att ta ansvar för sitt föräldraskap.
            I detta sammanhang spelar arbetsgivarna en viktig roll. En annan
            föreställning är att möjligheten att vara pappaledig framställs
            som en valmöjlighet, en rättighet för papporna som man kan avstå
            ifrån men också förhandla bort och överlåta på mamman. Bilden
            ges att män kan avstå från sin rätt att utöva ett aktivt faderskap.
            För mammor erbjuds inga valmöjligheter antingen är hon mamma eller
            inte. Papparollen är, enligt vissa bilder, betydligt friare och
            lättare att axla än mammarollen. Det som gör en man till en tillräckligt
            bra pappa är inte detsamma som det som gör en kvinna till en tillräckligt
            bra mamma, skriver Föräldraförsäkringsutredningen. Föreställningar
            kring könet är synnerligen närvarande i föräldraskapet och även
            i uttaget av föräldraledighet.
          </p>
          <p xml:id="i-C58FPDMGRAecwtwC912UpF">
            För att hjälpa papporna att bli en av två likvärdiga föräldrar
            behöver attityder och beteenden förändras kring föreställningen
            om kön. Miljöpartister är medvetna om att detta är ett nog så
            stort och långsiktigt projekt, men vi tror att det är nödvändigt
            dels för barnens skull, dels för familjernas skull att pappor
            blir föräldrar på samma villkor som mammor.
          </p>
          <p xml:id="i-CkQMHrUS8qhUvDZpdvMcah">
            Till exempel bör Försäkringskassan, mödravården och barnavårdscentralerna
            ha ett föräldraperspektiv som inkluderar båda föräldrarna och
            arbeta sig bort från att mamman betraktas som förstahandsförälder.
            Det behövs också diskussioner kring barnets behov av båda sina
            föräldrar från första stund, inte att den andre föräldern kommer
            in senare och att barnet enbart kan/behöver knyta an till mamman
            under den första tiden. Släpp in papporna i barnens liv från början!
          </p>
          <p xml:id="i-WE3k6GMN6Ah3n4Qm1paRga">
            För att råda bot bland annat på dessa stereotypa föreställningar
            kring föräldraskapet menar Miljöpartiet att Sverige behöver en
            långsiktig och omfattande informationskampanj.
          </p>
          <head xml:id="i-V9g7XU7yyMRwxhZygUbWqF" type="h1">
            Forskning
          </head>
          <p xml:id="i-KLBg5tY2H9aPUz4rtsXVRH">
            Det har skrivits mycket om män från den allra första början och
            sedan det första skrivna ordet. Men att problematisera kring mannen
            som könsvarelse är tämligen nytt, och det var först i slutet av
            1980-talet som mansforskningen började etableras. Främst har forskningen
            fokuserat kring faderskapet. Mäns våld mot andra män är idag ett
            stort problem, men det är framför allt mäns våld mot kvinnor som
            det forskas om. Vi menar att det behövs forskning om båda dessa
            problemområden. Det behöver också problematiseras kring vad som
            händer när mannen blir marginaliserad, arbetslös och kanske bostadslös
            och vad som händer vid skilsmässor och i relationerna till barnen?
            Det är också viktigt att se hur män skapar maskulinitet i förhållande
            till andra män, mäns nära relationer med varandra och med sin
            ursprungsfamilj.
          </p>
          <p xml:id="i-KMqX1KoEnqXRp6xzEPnMRz">
            Sverige behöver tillgång till forskning och kunskap för män som
            möter män, dels i behandlingssituationer inom kriminalvården,
            dels inom frivilligorganisationerna, bland annat mansmottagningar.
            Det behövs också information för att bedriva metodutveckling kring
            kommunikation och förebyggande arbete med män. Metoder behöver
            utvecklas och spridas som gör att våldsamma män som söker hjälp
            i vården, på mansmottagningar, kriscentrum med mera av andra orsaker
            än våld lättare fångas upp och motiveras för behandling.
          </p>
          <head xml:id="i-HMEiwozg4s5hs1r5aJMTBx" type="h1">
            Könssegregerad arbetsmarknad
          </head>
          <p xml:id="i-YSzdbkVMqfnWjoE7k4e88Y">
            Sverige har en av de mest könssegregerade arbetsmarknaderna.
            Män arbetar i stor utsträckning inom det privata näringslivet
            och kvinnor inom offentlig sektor med vård och omsorg. Framgångsrika
            satsningar har gjorts för att bryta denna könssegregering. Det
            är dock främst så att kvinnor tagit sig in på de traditionella
            manliga arbetsplatserna, inte tvärtom. Fortfarande är det ovanligt
            att män arbetar inom traditionellt kvinnodominerade yrkesområden,
            som barn- och äldreomsorg. Vi har ännu inte sett ett genombrott
            av män som söker sig till den traditionellt kvinnodominerade arbetsmarknaden.
            Tidigare har resurser satsats på att få flickor att välja könsöverskridande
            utbildningar och yrken. Det har lyckats till viss del, men nu
            är det hög tid att också pojkarna motiveras att söka sig över
            könsgränserna vad gäller yrkesval. Miljöpartiet anser att arbetet
            med att bryta denna könssegregation måste börja redan i grundskolan
            och att man aktivt uppmärksammar detta i den syoverksamhet som
            bedrivs på våra skolor. Medveten­heten om detta ska prägla såväl
            syoverksamhet som verksamhet på gymnasium, högskolor och på arbetsförmedlingarna.
            Vi tror även att det kan komma att behövas större nationella satsningar
            för att uppmuntra pojkar och män att söka sig vidare utanför den
            mansdominerade utbildnings- och arbetsmarknaden.
          </p>
        </div>
        <div xml:id="i-7H6a38A9HbfZuu5qQnnXNX" type="signatureBlock">
          <list xml:id="i-RLWXHkUpvBku3Z9m7RZTye">
            <item xml:id="i-LfFpfSpkoscKMLb9t8ErRm" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
            <item xml:id="i-TMKYgdncWGcdn2F4VV1qwi" who="i-3GrPnM5KDKuSxfWxymYNoC" type="signature">
              Mikaela Valtersson (mp)
            </item>
          </list>
        </div>
      </div>
    </body>
  </text>
</TEI>
