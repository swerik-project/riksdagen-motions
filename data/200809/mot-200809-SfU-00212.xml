<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SfU-00212">
  <teiHeader>
    <fileDesc>
      <titleStmt>
        <title>Socialförsäkringssystem för företagare</title>
        <author corresp="i-KvKhrEa3hJDxAgEGxpLp41">av Katarina Brännström (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Socialförsäkringssystem för företagare</title>
          <idno type="rdwebb">GW02Sf212</idno>
          <rs type="number">Sf212</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GW02Sf212/text</ref>
          <ref type="dokument_url_html">http://data.riksdagen.se/dokument/GW02Sf212</ref>
          <ref type="dokumentstatus_url_xml">http://data.riksdagen.se/dokumentstatus/GW02Sf212</ref>
          <ref type="doc">http://data.riksdagen.se/fil/B8A9672D-B5A3-4783-9134-68DCCF5E19E4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KvKhrEa3hJDxAgEGxpLp41</idno>
            <name>Katarina Brännström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Nss9ob9tqm85VcfSr9Xw4a" type="signed"/>
        <correspContext corresp="i-Nss9ob9tqm85VcfSr9Xw4a">
          <note type="signatory" corresp="i-KvKhrEa3hJDxAgEGxpLp41"/>
        </correspContext>
        <correspAction type="numbering" xml:id="i-9P68MHJspUEUHDpsi7MQXK">
          <date when="2008-10-02"/>
        </correspAction>
        <correspAction type="submission" xml:id="i-V8mtu9rojbkVwSqGoTw38h">
          <date when="2008-09-26"/>
        </correspAction>
        <correspAction type="transfer" xml:id="i-GMdaEMDnzpfNHPWmrf18BX">
          <date when="2008-09-26"/>
        </correspAction>
        <correspAction type="assigned" xml:id="i-6Jt6T5jxufgMGiFfHuRxRL"/>
        <correspContext corresp="i-6Jt6T5jxufgMGiFfHuRxRL">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-L7uQKAitEWcDXx5VB1zyb2">
            Förslag till riksdagsbeslut
          </head>
          <p xml:id="i-5YKsNLNETHCiocJgo38fVC">
            Riksdagen tillkännager för regeringen som sin mening vad som
            anförs i motionen om att företagare får tillgång till ett rättvisare
            socialförsäkringssystem.
          </p>
        </div>
        <div type="motContent">
          <head type="h1" xml:id="i-HuF3mL1ZKZ8YmVVBFB8iTA">
            Motivering
          </head>
          <p xml:id="i-W4iDHG53iSNNVkCcVwjz5B">
            Företagandet i Sverige hämmas av socialförsäkringssystemets utformning.
            Systemet är anpassat för anställda. En ökad möjlighet för företagare
            att spara till sina egna trygghetslösningar skulle göra att fler
            vågar ta steget från en anställning till företagande.
          </p>
          <p xml:id="i-Y6F7i8rg6NgFSAXyfrXZwL">
            Det finns förhållandevis få företagare i Sverige jämfört med
            många andra länder. Dessutom har andelen företagare sjunkit de
            senaste tio åren medan trenden varit positiv i övriga Europa.
            Det finns starka skäl att tro att det svenska socialförsäkringssystemet
            utgör en orsak till det låga företagandet.
          </p>
          <p xml:id="i-DDK5xq62aJxahUZmxav4Pj">
            Självriskerna är större, villkoren är allmänt sämre och skyddet
            svårare att använda för företagare än för den som är anställd.
            Det finns skillnader vad gäller möjligheter till sjukpenning,
            föräldraförsäkring och ersättning vid arbetslöshet. Många företagare
            har ingen möjlighet att använda vare sig sjuk- eller föräldraförsäkringen.
          </p>
          <p xml:id="i-wS3oAuxseSH1BUXq2GqDj">
            En anledning till detta är att ersättningarna inte är tillräckliga
            för att både täcka företagarens levnadsomkostnader samt kostnaderna
            för företaget under frånvaron. Företaget upphör inte att existera
            bara för att företagaren inte jobbar.
          </p>
          <p xml:id="i-T6WNetx9yNmjtzHLrTgJ78">
            Företagaren bidrar med skatter och avgifter till trygghetssystemen
            men kan inte dra samma nytta av dem som en anställd kan. Egenföretagare
            får ofta lägre ersättning än anställda vid egen sjukdom och när
            de vårdar sjuka barn. Det medför till exempel att kvinnor som
            är företagare tar ut betydligt färre sjukdagar än anställda kvinnor
            trots att de i genomsnitt är betydligt äldre än de anställda.
          </p>
          <p xml:id="i-VmqQjf9duJDN2AixmxA4XR">
            Det är svårt att skapa ett generellt socialförsäkringssystem
            som även omfattar företagare. Ersättningar vid sjukdom, arbetslöshet
            och föräldraledighet som baseras på tidigare inkomster passar
            inte företagare. Deras inkomster varierar över konjunkturer och
            säsonger. Vid frånvaro behöver andra kostnader än den egna lönen
            betalas för att verksamheten ska kunna överleva. De flesta företagare
            har därför små möjligheter att vara frånvarande vid sjukdom eller
            föräldraledighet. Trots små möjligheter att tillgodogöra sig tryggheten
            i socialförsäkringssystemen måste företagare ändå finansiera försäkringarna
            i samma utsträckning som anställda.
          </p>
          <p xml:id="i-gftYLT2YdhSeh26HKFDoz">
            Enligt min uppfattning bör socialförsäkringen bli föremål för
            en samlad översyn. I det arbetet är det viktigt att harmonisera
            olika regelsystem. En framtida socialförsäkring kan ta formen
            av en vanlig försäkring, vilket även öppnar upp en ny marknad
            för försäkringsbolag. En lösning skulle kunna vara att i högre
            utsträckning ta hänsyn till huruvida personen är anställd eller
            företagare genom sänkta avgifter och ersättningar för företagare.
          </p>
        </div>
        <div type="motSignatures">
          <list>
            <item xml:id="i-44f7wEBB5aFqQgBrsaVAPm">
              Katarina Brännström (m)
            </item>
          </list>
        </div>
      </div>
    </body>
  </text>
</TEI>
