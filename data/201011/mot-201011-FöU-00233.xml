<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-FöU-00233">
  <teiHeader>
    <fileDesc>
      <titleStmt>
        <title>Ersättning vid katastrofer</title>
        <author corresp="i-KGqrEB2Pzg8goYxy9CcDhd i-QYUn9LH1BFyUaLeMaR5S5h">av Lars Gustafsson och Otto von Arnold (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ersättning vid katastrofer</title>
          <idno type="rdwebb">GY02Fö233</idno>
          <rs type="number">Fö233</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GY02Fö233/text</ref>
          <ref type="dokument_url_html">http://data.riksdagen.se/dokument/GY02Fö233</ref>
          <ref type="dokumentstatus_url_xml">http://data.riksdagen.se/dokumentstatus/GY02Fö233</ref>
          <ref type="doc">http://data.riksdagen.se/fil/0216E2E5-8F49-477E-8689-3EF9246F53DF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KGqrEB2Pzg8goYxy9CcDhd</idno>
            <name>Lars Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-QYUn9LH1BFyUaLeMaR5S5h</idno>
            <name>Otto von Arnold</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8dywYbkS8qDT2AFEuhw8is" type="signed"/>
        <correspContext corresp="i-8dywYbkS8qDT2AFEuhw8is">
          <note type="signatory" corresp="i-KGqrEB2Pzg8goYxy9CcDhd"/>
          <note type="signatory" corresp="i-QYUn9LH1BFyUaLeMaR5S5h"/>
        </correspContext>
        <correspAction type="numbering" xml:id="i-NLsGC5EQvXu2mZxdk3QxXY">
          <date when="2010-10-28"/>
        </correspAction>
        <correspAction type="submission" xml:id="i-7qySGNt3eeqb5i1sbaShXM">
          <date when="2010-10-26"/>
        </correspAction>
        <correspAction type="transfer" xml:id="i-25jGPZV9JdNQW3fs5EpQ4v">
          <date when="2010-10-26"/>
        </correspAction>
        <correspAction type="assigned" xml:id="i-55h2tjN9A22qVEKRFT1Aw8"/>
        <correspContext corresp="i-55h2tjN9A22qVEKRFT1Aw8">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-6hyVp95UUxJfhNZGgqTqez">
            Förslag till riksdagsbeslut
          </head>
          <p xml:id="i-4KtF66xTr6ax9tC33597e4">
            Riksdagen tillkännager för regeringen som sin mening vad som
            anförs i motionen om en nationell skördeskadefond för skogs- och
            jordbruksnäringarna.
          </p>
        </div>
        <div type="motContent">
          <head type="h1" xml:id="i-D2nBb8LwbzcNpeca3RnQwg">
            Motivering
          </head>
          <p xml:id="i-Jd5DFMztx6p3dTKPZjC47x">
            De areala näringarna utgör en omistlig del av det svenska näringslivet,
            inte minst mot bakgrund av vikten att upprätthålla en hög nivå
            av självförsörjning i vårt land. Skogs- och jordbruksnäringarna
            skiljer sig dock från andra näringar genom sitt stora beroende
            av klimat och miljö. Påverkan av naturkrafter har en avgörande
            betydelse för lönsamheten och förutsättningarna att bedriva verksamhet.
          </p>
          <p xml:id="i-3PXqevoHAt3V9ncumVodTS">
            Under senare år har vårt land drabbats av extrema väderomslag.
            Under sommaren 2006 följdes torka av kraftiga regn i Skåne. Under
            sommaren 2007 uteblev visserligen torkan, men regnet blev desto
            värre. Inte minst södra Sverige drabbades hårt, och många lantbrukare
            fick se sina skördar gå till spillo. För enskilda lantbrukare
            handlade det om avkastningar i mångmiljonklassen som dränktes
            av regnet, vilket i många fall innebar ekonomisk katastrof. Såväl
            Halland som Östergötland var hårt drabbade. Sommaren 2008 drabbades
            inte minst Mälardalen av nederbörd och låg temperatur, som medförde
            mycket dåliga spannmålsskördar. Under sommaren 2010 drabbades
            återigen norra Skåne och delar av Halland av svåra översvämningar
            i samband med ymnig nederbörd.
          </p>
          <p xml:id="i-5VYc7mh9hNvaaAAB7wMchD">
            Många europeiska jordbruksproducerande länder har någon form
            av katastrofskydd för jordbruket i situationer som dessa, och
            även i USA finns flera permanenta program för att hjälpa jordbrukare
            att återhämta sig ekonomiskt efter en naturkatastrof. Dessa fonder
            finns på både federal nivå och delstatsnivå i form av bland annat
            skördeförsäkringsprogram och akuta katastroflån.
          </p>
          <p xml:id="i-Ng1vCt5nMRoGKHTugsdem1">
            Jordbrukare har naturligtvis skyldighet att försäkra sina ägor
            och produktionsmedel, liksom att sköta exempelvis dikningar, men
            det finns också situationer de inte kan försäkra sig emot.
          </p>
          <p xml:id="i-8GxtGjqMJodr3VuxeAPMvc">
            Efter stormen Gudrun gavs därför möjligheter för skogsbrukare
            att ansöka om kompensation. Även för lantbrukare har det funnits
            vissa kompensationsmöjligheter vid dåliga eller uteblivna skördar
            genom främst EU. Privata försäkringar utgör bara delvis ett alternativ,
            då ersättning endast betalas ut för skador orsakade av hagel och
            torka, eller om lantbrukarna hunnit skörda sina grödor och de
            blir förstörda exempelvis av översvämning i magasinen. Med tanke
            på de förändringar vi ser i klimatet menar vi att en sådan gränsdragning
            är orimlig.
          </p>
          <p xml:id="i-WVoTcm4PaM456bxGtGcerU">
            Det permanenta skördeskadeskydd som tidigare fanns i Sverige
            avskaffades 1994 efter överenskommelse mellan LRF (som då var
            huvudman) och staten (som hade övergripande ansvar) på grund av
            vissa brister i utformningen. Även sedan skördeskadefonden avskaffades
            kvarstår dock det statliga ansvaret vid skador av naturkatastrofkaraktär.
            Frågan är hur det ska utformas i praktiken.
          </p>
          <p xml:id="i-BJmCENRzimpGDZoGCKVcpR">
            Lantbrukarnas Riksförbund, LRF, har framfört tankar på en katastroffond
            med någon form av gemensamt försäkringsskydd, där lantbrukare
            också deltar med viss egenfinansiering. En alternativ lösning
            är en förlängning av periodiseringsfonden för lantbrukare som
            drabbas av skördeskador orsakade av naturrelaterade katastrofer.
            Detta var en metod som användes vid de senaste stormskadorna.
            Hur den exakta utformningen av ett katastrofstöd ska utformas
            måste dock utredas i samverkan med parterna inom jordbruksnäringen
            och dess organisationer i syfte att uppnå en långsiktig lösning
            på ett sannolikt eskalerande problem med stora återkommande vädersvängningar.
          </p>
          <p xml:id="i-XosoRYo9oNFUddUBXhE3EE">
            De senaste årens katastrofer för jord- och skogsbruket kan mycket
            väl upprepas under kommande år. I samband med att vi motionerade
            i ärendet riksdagsåret 2008/09 hänvisade försvarsutskottet till
            beredning i regeringen efter att klimatpropositionen inte presenterat
            någon lösning. Detta viktiga ärende har därefter legat under beredning
            hos regeringen. Utifrån de erfarenheter vi nu har, menar vi att
            det finns ett överhängande behov av att åter upprätta en nationell
            skördeskadefond, ur vilken lant- och skogsbrukare kan ansöka om
            kompensationer vid en klimatrelaterad katastrof. Ett flertal lantbrukare
            har efter flera dåliga år en mycket svår situation med dålig marginal
            inför ytterligare katastrofer.
          </p>
        </div>
        <div type="motSignatures">
          <list>
            <item xml:id="i-D6Km9WVDA4X8oLLV8YWqgd">
              Lars Gustafsson (KD)
            </item>
            <item xml:id="i-6XvHjo7LcSVzKkay4xTFoB">
              Otto von Arnold (KD)
            </item>
          </list>
        </div>
      </div>
    </body>
  </text>
</TEI>
