<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__fk__245/mot_1962__fk__245-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Första kammaren, nr 245 år 1962
          </p>
          <p>
            Nr 245
          </p>
          <p>
            Av fru Segerstedt Wiberg, angående beivrande i annan ordning
            än tryckfrihetsförordningen stadgar av innehållet i tryckt skrift.
            |
          </p>
          <p>
            Enligt 1 kap. 3 $ tryckfrihetsförordningen skall för missbruk
            av tryckfri- heten eller medverkan däri icke någon kunna tilltalas
            eller dömas till ansvar eller ersättningsskyldighet i annan ordning
            eller i annat fall än nämnda grundlag bestämmer. I denna bestämmelse
            har ansetts innefattas ett av de säkraste värnen för tryckfriheten
            i vårt land. I princip skall sålunda vad som förekommer i tryckt
            skrift kunna beivras endast i de fall som anges i tryck- frihetsförordningen.
            Tryckfrihetsbrotten specificeras närmare i 7 kap. tryck- frihetsförordningen.
            I 4 8 nämnda kapitel uppräknas de brott, som innefatta otilllåtet
            yttrande. Denna uppräkning har ansetts vara exklusiv så att yttran-
            de som icke upptagits i förteckningen över huvud ej kan bestraffas.
            Från denna grundsats ha dock vissa undantag måst göras. Såsom
            närmare framgår exempelvis av 1944 års tryckfrihetssakkunnigas
            betänkande (SOU 1947: 60 s. 115—121), vilket ligger till grund
            för den nuvarande tryckfrihets- förordningen, får icke den ovan
            återgivna regeln i 1 kap. 3 8 tryckfrihetsför- ordningen fattas
            så bokstavligt, att varie förfarande, i vilket en tryckt skrifts
            innehåll ingår som ett led, blott får bestraffas som tryckfrihetsbrott.
            Har nå- gon t. ex. genom vilseledande annons förövat bedrägeri,
            föreligger ej hinder mot att vederbörande dömes för bedrägeri
            i vanlig ordning. Bedrägeribrottet förekommer för övrigt icke
            heller i den nyss nämnda katalogen över otillåt- na yttranden.
            Också illojal konkurrens har ansetts kunna bestraffas i vanlig
            ordning utanför tryckfrihetsförordningens regler, även i de fall
            då brottet begåtts genom tryckt skrift. Det har dock i allmänhet
            ansetts, att tryckfri- hetsförordningen bör tolkas restriktivt
            i förevarande hänseende till undvi- kande av att det grundlagsskydd,
            tryckfrihetsförordningen avser att skänka tryckta skrifter, kommer
            i fara. Emellertid kan under senare tid konstateras en tendens
            att söka vidga om- rådet för dessa undantag. Så har det exempelvis
            hävdats, att annonsering, som ur någon samhällssynpunkt förmenas
            vara mindre lämplig, skulle kun- na kriminaliseras på vanligt
            sätt vid sidan av tryckfrihetsförordningen. Man har därvid utgått
            från att tryckfrihetsförordningen icke skyddar annat upp- lysningsintresse
            än det, som äger samband med den politiska debatten och meningsbildning
            inom exempelvis det kulturella fältet. Denna uppfattning synes
            farlig, enär — om den skulle vinna allmän spridning — tryckfrihets-
          </p>
          <pb facs="riksdagen-motions-pdf/data/1962/mot_1962__fk__245/mot_1962__fk__245-002.pdf"/>
          <p>
            Motioner i Första kammaren, nr 245 år 1962 9
          </p>
          <p>
            förordningen kommer att enkelt kunna kringgås genom att det påstås,
            att en tilltänkt kriminalisering icke åsyftar något ingrepp i
            meningsbildningen på mera centrala områden och därför kan genomföras
            vid sidan av tryck- frihetsförordningen. En märklig dom av högsta
            domstolen den 29 november 1961 har aktuali- . serat frågeställningen.
            I ett vanligt brottmål fälldes en tidningsredaktör av högsta domstolen
            till ansvar för att i hans tidning notiser införts om vinnan-
            de nummer i ett lotteri. Härigenom ansågs han nämligen ha förbrutit
            sig mot vissa stadganden i lotteriförordningen. I målet hade redaktören
            gjort invändning om att detta borde handläggas som tryckfrihetsmål.
            Denna in- vändning avvisades av högsta domstolen under uttalande
            av att det inled- ningsvis citerade stadgandet i 1 kap. 3 $ tryckfrihetsförordningen
            icke inne- bär att ansvaret för tryckt skrift undantagslöst skall
            vara att bedöma enligt denna grundlag. Vidare konstaterar domstolen,
            att i katalogen över otillåtna yttranden förseelser mot lotteriförordningen
            icke medtagits. Avsikten har därvid varit — fortsätter domstolen
            — att förfaranden i tryckt skrift, som strida mot lotteriförordningen,
            skola såsom icke berörande tryckfriheten be- dömas oberoende av
            tryckfrihetsförordningen. Detta prejudikat synes föra tankarna
            i den riktningen att det är möjligt att kriminalisera som vanligt
            brott varje förfarande, i vilket tryckt skrifts innehåll spelar
            en roll, blott det icke upptagits i katalogen i 7 kap. 4 $ tryck-
            frihetsförordningen. Man är här inne på för tryckfriheten ytterst
            farliga vä- gar. Man kan befara att de lagstiftande instanserna
            kunna komma att krimi- nalisera allehanda uppgiftslämnande i tryckt
            skrift för att tillgodose intressen av högst skiftande kvalitet.
            Vad som förevarit visar att behov föreligger av att få närmare
            klarlagt, i vilka avseenden avsteg från grundprincipen i 1 kap.
            3 $ tryckfrihetsförord- ningen äro möjliga. Sker ej detta, kan
            utvecklingen gå därhän, att den undan- tagsställning för det tryckta
            ordet, som tryckfrihetsförordningen velat skapa, går förlorad.
            Allt som förekommer i tryckt skrift skulle kunna bliva krimi-
            naliserat i samma utsträckning som varje annat motsvarande förfarande,
            blott med den särregeln att om brottet upptages i katalogen i
            7 kap. 4 8 tryck- frihetsförordningen det skall beivras i den
            särskilda ordning, som är föreskri- ven för tryckfrihetsmål. Det
            kan allvarligt ifrågasättas. om icke en sådan ändring av 1 kap.
            3$ tryckfrihetsförordningen bör vidtagas, att de undantag från
            detta lagrums föreskrift, som otvivelaktigt behövas, bli klart
            angivna i själva grundlags- texten. Under åberopande av det anförda
            hemställes, att riksdagen ville i skrivelse till Kungl. Maj:t
            anhålla om utredning angående sådan ändring av 1 kap. 3 $ tryckfrihets-
          </p>
          <pb facs="riksdagen-motions-pdf/data/1962/mot_1962__fk__245/mot_1962__fk__245-003.pdf"/>
          <p>
            10 Motioner i Första kammaren, nr 2453—246 år 1962 förordningen
            att det av denna klart framgår i vilka avseen- den innehållet
            i tryckt skrift kan beivras i annan ordning än tryckfrihetsförordningen
            angiver.
          </p>
          <p>
            Stockholm den 25 januari 1962
          </p>
          <p>
            Ingrid Segerstedt Wiberg
          </p>
          <p>
            Nr 246
          </p>
          <p>
            Av herrar Öhman och Lager, om ökat medborgarinflytande över den
            kommunala verksamheten.
          </p>
          <p>
            (Lika lydande med motion nr 299 i Andra kammaren) Stockholm i
            januari 1962
          </p>
          <p>
            Gunnar Öhman Fritjof Lager
          </p>
        </div>
      </div>
    </body>
  </text>
</TEI>
