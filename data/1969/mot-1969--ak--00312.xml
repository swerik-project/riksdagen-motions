<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__312/mot_1969__ak__312-001.pdf"/>
      <fw>
        10 Motion i Andra kammaren, nr 312 år 1969
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 312 Av herr Holmberg m. fl., om fördjupande av företagsdemokratin.
            (Lika lydande med motion nr 283 i Första kammaren)
          </p>
          <p>
            Genom att bredda och fördjupa arbetslivets demokrati vill vi
            förbättra den enskilde medborgarens möjligheter att överblicka
            och påverka sin egen situation i arbetsliv och ekonomi. Ur såväl
            mänsklig som demokratisk synpunkt måste strävandena till ökad
            medbestämmanderätt föras framåt på alla områden i vårt samhälle.
            Målsättningen är inte ny. Begrepp som ekonomisk demokrati, industri-
            ell demokrati, företagsdemokrati har länge diskuterats i vårt
            land. Trots bristen på entydiga definitioner har begreppen uttryckt
            en vilja att vidga löntagarnas inflytande över ekonomi och produktion.
            I en socialistisk åskådning har ekonomisk demokrati gärna blivit
            lik- tydig med socialism. Socialistiska politiker har hävdat att
            förstatligan- den och andra former för överförande av den ekonomiska
            beslutanderät- ten till kollektivet också skulle leda till att
            medborgarna fick mera att be- stämma över. Ju mera staten kunde
            öka sitt inflytande över produktions- utvecklingen desto mera
            medansvarig ansågs den enskilde medborgaren bli. Även i modern
            socialdemokratisk debatt förekommer dessa resone- mang. Statliga
            ingrepp av varjehanda slag har ofta fått motiveras utifrån en
            påstådd önskan att öka löntagarnas inflytande. Den statliga investe-
            ringsbankens tillkomst motiverades med att löntagarna därigenom
            skulle få möjlighet att styra investeringsutvecklingen i vårt
            land. Att staten kommit att förfoga över mer och mer av medborgarnas
            pengar har också setts som ett uttryck för en ökad medbestämmanderätt.
            I socialdemokra- tiska programskrifter på senare tid har således
            löntagarinflytandet ofta blivit synonymt med samhällets inflytande.
            Klasskampen har också i den socialistiska debatten utnyttjats
            som ett led i strävandena att ge medborgarna en ökad medbestämmanderätt.
            även i modern tid har motsättningar mellan arbetsgivare och arbetstagare,
            mellan företagare och löntagare framhävts och gjorts till ett
            ledtema i den socialdemokratiska debatten om ekonomisk demokrati.
            Enligt vår mening ligger även i denna föråldrade och felaktiga
            attityd en del av förklaringen till att reformarbetet på detta
            område inte kunnat föras längre. Infallsvinkeln har varit felaktig.
            Det socialistiska samhället
          </p>
          <pb facs="riksdagen-motions-pdf/data/1969/mot_1969__ak__312/mot_1969__ak__312-002.pdf"/>
          <fw>
            Motion i Andra kammaren, nr 312 år 1969 11
          </fw>
          <p>
            med dess centraliserade makt avskärmar i realiteten löntagarna
            från in- flytande. Makten kommer att ligga hos ett fåtal personer
            som beslutar i folkets namn. I de verkligt socialistiskt avancerade
            samhällena är med- borgarnas rätt till insyn praktiskt taget helt
            kringskuren. Det socialistiska samhället med dess planhushållning
            och maktkoncen- tration är i själva verket ett avgörande hinder
            för en utbyggnad av den ekonomiska demokratin. Den grundläggande
            förutsättningen för medborgarnas möjlighet att på- verka den ekonomiska
            utvecklingen är ett ekonomiskt system byggt på marknadshushållning.
            Den enskilde har betydligt större möjligheter att påverka näringspolitiken
            i det fria konkurrenssamhället där vederbörande själv genom sin
            efterfrågan som konsument och som sparare kan påverka produktionens
            inriktning än i en socialistisk ekonomi. I ett konkurrens- samhälle
            föreligger större möjligheter att välja mellan olika alternativ
            än i den politiska och ekonomiska maktkoncentrationens samhälle,
            som 80- cialdemokratiska politiker eftersträvar. Mot den bakgrunden
            är det angeläget att förhindra att den ekonomiska friheten förkväves
            och att i stället verka för att den ekonomiska politiken inriktas
            på att så långt det är möjligt sprida ägandet i samhället. Detta
            är desto mera väsentligt som välståndssamhället innebär växan-
            de förutsättningar att garantera varje medborgare utrymme för
            ett per- sonligt ägande. Det gäller inte bara att bryta den fortgående
            koncentra- tionen av egendom i det allmännas ägo. Det gäller över
            huvud taget en spridning av ägandet. Koncentrationen av ägande
            och ekonomiskt infly- tande måste motverkas. Endast därigenom
            kan man lägga en fast grund både för den politiska demokratins
            styrka och för en fortsatt ekonomisk utveckling. För att främja
            en sådan utveckling — att åstadkomma en verklig ägar- demokrati
            — krävs bl. a. en ny utformning av skattepolitiken och den eko-
            nomiska politiken. De måste bestämt och målmedvetet inriktas på
            att un- derlätta för de enskilda människorna att själva genom
            sparande och inves- tering bli delaktiga i produktionsutveckling
            och förmögenhetsökning. För- slag härom framläggs i särskild motion.
            Det är vår uppfattning att strävandena till insyn och medbestämmande-
            rätt fått allt större betydelse i takt med samhällsutvecklingen.
            Den nya tekniken, automationen och databehandlingen kommer successivt
            att på- "verka förhållandena på våra arbetsplatser, i fabriker
            och på kontor. Tem- poarbetets betydelse kommer att minska, kraven
            på kvalificerad arbets- kraft att öka och ansvaret för produktionskapitalet
            att bli större per in- divid räknat. Den enskilde arbetarens insatser
            kommer att resultera i be- tydligt högre avkastning per enhet.
            Gränsen mellan arbetare och tjänste-
          </p>
          <pb facs="riksdagen-motions-pdf/data/1969/mot_1969__ak__312/mot_1969__ak__312-003.pdf"/>
          <fw>
            12 Motion i Andra kammaren, nr 312 år 1969
          </fw>
          <p>
            män kommer att utjämnas, vilket ytterligare understryker det
            otidsenliga i socialdemokratiska klasskampsparoller. Den enskilde
            kommer att få större ansvar, större rörelsefrihet och större möjlighet
            att anpassa sitt liv och sin livsföring efter sina kunskaper och
            sin egen fallenhet. Å andra sidan leder koncentrationen inom näringslivet
            i riktning mot allt större enheter vilket innebär risk för svårigheter
            för den anställde att överblicka och själv bedöma sin situation.
            Följden blir ett större mått av främlingskänsla hos den enskilde.
            Företagens utveckling har emellertid gjort det nödvändigt att
            i ökad utsträckning delegera allt viktigare beslutsfunktioner.
            Därmed vidgas in- flytandet över arbete och arbetsförhållanden
            till allt större grupper av medarbetare. I sin tur leder detta
            till behov av större samordning och krav på tätare samråd på skilda
            nivåer. Möjligheten att för allt flera påverka skeendet blir därigenom
            större. I denna utvecklingsprocess är behovet av medverkan och
            inflytande öm- sesidigt. För företagsledningarna har det ofta
            blivit naturligt att anförtro betydelsefulla uppgifter till ett
            allt större antal medarbetare och förut- sätta att ansvarskänsla
            och förståelse för den enskilda arbetsinsatsens be- tydelse ur
            helhetens synvinkel skall följa med de växande uppgifterna. För
            den enskilde arbetstagaren å andra sidan kan det te sig naturligt
            att kräva motsvarande hänsyn till hans intresse att känna gemenskap
            med och del- aktighet i företagets hela verksamhet. Inom svenskt
            näringsliv har i detta hänseende under de allra senaste åren vidtagits
            vissa åtgärder. Mycket återstår att göra. Här finns utrym- me
            för initiativ och överläggningar såväl inom företagen som mellan
            ar- betsmarknadens organisationer. Målet för de reformer som vi
            åsyftar är att skapa ett företagsklimat där den enskilde i växande
            utsträckning får uppleva arbetsglädje, medansvar och självkänsla.
            Företagsdemokratin måste vidare inriktas på att skapa inte blott
            en känsla av solidaritet från den anställdes sida med företaget
            som sådant utan också direkt konkret delaktighet i företagen och
            dess resultat. Denna del av de företagsdemo- kratiska aspekterna
            har ägnats stort utrymme både i teorin och på det praktiska fältet
            bl. a. i våra nordiska grannländer, i Storbritannien och i Frankrike
            och Västtyskland. De problem som möter oss när vi önskar utvidga
            den anställdes möjlig- het att deltaga i företagens planering
            och utveckling är emellertid kompli- cerade. Redan önskemålet
            att förbättra insynen möter svårigheter. Nä- ringslivets arbetsvillkor
            kräver ett betydande mått av intern slutenhet. För effektiv drift
            fordras att beslutsfunktionerna inte uppsplittras.
          </p>
          <p>
            De anställdas deltagande i företagens styrelse skulle dock tillföra
            före-
          </p>
          <pb facs="riksdagen-motions-pdf/data/1969/mot_1969__ak__312/mot_1969__ak__312-004.pdf"/>
          <fw>
            Motion i Andra kammaren, nr 312 år 1969 13
          </fw>
          <p>
            tagen en icke oväsentlig fond av både speciell sakkunskap och
            allmän- mänskliga erfarenheter. En anställd kommer emellertid
            i egenskap av sty- relseledamot i det egna företaget i en dubbel
            lojalitetssituation som kan vara komplicerad. Han kommer att fungera
            som arbetsgivare åt sina egna arbetskamrater, vilket kan vålla
            besvärligheter, och han kan som styrelse- ledamot med sitt ansvar
            för företagets bästa tvingas medverka i beslut om exempelvis nedläggning
            av driftenheter och permittering av anställda. Komplikationer
            av detta slag får dock inte överdimensioneras och i vart fall
            inte avskräcka från ansträngningar att söka finna en praktisk
            lös- ning. Visserligen är detta en fråga som i första hand bör
            betraktas som en uppgift för arbetsmarknadens parter men klart
            är att statsmakterna kan vidta åtgärder som kan vara till hjälp
            och ledning i de fortsatta ansträng- ningarna att förbättra arbetsplatsens
            demokrati. Vad statsmakterna kan göra är närmast att tillhandahålla
            en redovis- ning av de olika möjligheter som kan stå till förfogande
            och om de erfaren- heter av olika system som vunnits i andra länder.
            Det blir därefter en upp- gift främst för arbetsmarknadens parter
            att pröva vilka av dessa uppslag som kan tillämpas i framtiden.
            Men statsmakterna kan också inom ramen för statens egen företagsam-
            het bedriva en försöksverksamhet som kan ge ett värdefullt bidrag
            till den fortsatta utvecklingen av företagsdemokratin. Detta är
            desto mera angeläget som erfarenheterna hittills visat att möjligheterna
            till insyn både från allmänhet och anställda i de statliga företagens
            verksamhet va- rit avsevärt sämre än i de privata företagen. Det
            har icke sällan visat sig, att de anställda i statliga verk och
            institu- tioner haft begränsade möjligheter att erhålla information
            om företagets respektive förvaltningens organisation. Informationen
            synes också ha brustit vad avser de statliga företagens ekonomiska
            ställning, budget- och redovisningsfrågor, produktions- och lönsamhetskalkyler,
            investerings-, lokaliserings- och rationaliseringsplaner. Genomgående
            har också varit att löntagarrepresentationen i bolagssty- relserna
            hitintills inte hämtats ifrån de anställdas egna led. De initiativ
            som nu tagits för att fördjupa företagsdemokratin inom den statliga
            sek- torn är därför att hälsa med tillfredsställelse.
          </p>
          <p>
            Vinstandelssystem Ett verkligt inflytande och en reell medbestämmanderätt
            i företagen skapas emellertid först om den anställde har ägarandel
            i företaget. Det s. k. vinstandelssystemet som en reell möjlighet
            till delaktighet i företagets utveckling har prövats i viss utsträckning
            i vårt land men framför allt i
          </p>
          <pb facs="riksdagen-motions-pdf/data/1969/mot_1969__ak__312/mot_1969__ak__312-005.pdf"/>
          <fw>
            14 Motion i Andra kammaren, nr 312 år 1969
          </fw>
          <p>
            andra länder. Svårigheten med vinstandelssystemet är dess kombination
            med de lönekrav som löntagarna helt naturligt ställer i samband
            med av- talsförhandlingar. Från LO:s sida har framhållits att
            ett vinstandelssy- stem skulle omintetgöra en mängd av de fördelar
            som ligger i de centrala löneförhandlingarna, t. ex. solidarisk
            lönepolitik. Vidare har det anförts att företagsledarna skulle
            kunna utnyttja vinstandelen till att pressa lö- nerna i besvärliga
            lägen och därmed konservera vissa låglöneföretag och företag med
            mindre eller bristande lönsamhet.
          </p>
          <p>
            Från USA finns goda erfarenheter att hämta av vinstandelssystemet
            lik- som av kapitalinsatser från löntagarnas sida i företag. De
            anställda ser sina vinstandelar växa varje år vilket påverkar
            deras attityd i arbetet och därmed företagets resultatutveckling.
            En vanlig metod är att låta företa- gen välja en vinstdelningskommitté
            som deltar i beslut och informerar om svårigheter i företagets
            skötsel. Det amerikanska vinstandelssystemet om- fattar cirka
            6 miljoner löntagare i 135 000 företag, vilket innebär att 13
            procent av arbetarna och 25 procent av tjänstemännen i dessa företag
            är delaktiga i vinstandelssystemet. Vid sidan av ett vinstandelssystem,
            anpassat efter svenska förhållan- den, bör man dessutom stimulera
            allt fler människor att teckna aktier och på sådant sätt få del
            i produktionsökningen. Det blir också allt vanligare att löntagarna
            får prioritetsrätt vid teckning av aktier vid emissioner — ofta
            till ganska förmånliga kurser. Det finns emellertid vissa legala
            hinder som försvårar denna aktiespridning till företagens anställda
            genom att aktiebolagen inte får äga egna aktier varigenom deras
            möjligheter att överlåta aktier till sina anställda begränsas.
            För att stimulera företagsdemokratin och de anställdas delaktighet
            i fö- retagens skötsel och utveckling bör regler skapas som ger
            de anställda större möjligheter att spara i form av aktier eller
            på annat sätt ta aktiv del i företagsamhet och förmögenhetsbildning.
            Även i dessa avseenden skulle staten inom ramen för sin egen företag-
            samhet kunna försöksvis tillämpa ett vinstandelssystem. Vi föreslår
            att frågan blir föremål för utredning, varvid särskild hänsyn
            måste tas till det svenska avtals- och lönesystemet. Med åberopande
            av vad här anförts hemställes, att riksdagen i skrivelse till
            Kungl. Maj:t måtte anhålla om utredning under medverkan av företrädare
            för arbets- marknadens organisationer i syfte att redovisa i motionen
            närmare angivet underlag för att skapa ökad gemenskap m. m. mellan
            företag och anställda.
          </p>
          <pb facs="riksdagen-motions-pdf/data/1969/mot_1969__ak__312/mot_1969__ak__312-006.pdf"/>
          <fw>
            Motion i Andra kammaren, nr 312 år 1969 15
          </fw>
          <p>
            Stockholm den 24 januari 1969
          </p>
          <p>
            Yngve Holmberg (m) Gösta Bohman (m) Leif Cassel (m) Rolf Eliasson
            (m) Carl Eric Hedin (m) Astrid Kristensson (m) i Moholm Tage Magnusson
            (m) Karin Wetterström (m) i Borås
          </p>
          <p>
            Alfa Boktryckeri AB, Sthlm 1969
          </p>
        </div>
      </div>
    </body>
  </text>
</TEI>
