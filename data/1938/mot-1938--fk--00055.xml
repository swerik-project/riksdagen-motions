<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1938--fk--00055">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__55/mot_1938__fk__55-001.pdf"/>
      <fw xml:id="i-9odGGwsKP9pDTiEyQ6GhBT">
        Motioner i Första kammaren, Nr 59. 5
      </fw>
      <div xml:id="i-DnqJ5HTC5bJJXZ86zcRUxQ" type="motHeader">
        <div xml:id="i-SrTkrauF5e7TzdSZMV7nz9" type="motTitle"/>
        <div xml:id="i-6REa6yAuWWLF9crFreJR9g" type="motSubmissionInfo"/>
      </div>
      <div xml:id="i-BAm3YRyZzKsgKipssNqtC8" type="motBody">
        <div xml:id="i-MhHSFckpCJq8a764LXt9MA">
          <p xml:id="i-CiCF19vRkvk7mePLC6Bg37">
            Nr 53.
          </p>
          <p xml:id="i-VmQLWpoF5HDohqMJBy46ya" type="titleString">
            Av herr von Heland, om åtgärder för underlättande av utländsk
            kvinnlig arbetskrafts anställande i lanthushåll.
          </p>
          <p xml:id="i-RvHmsqaie9mBPce6Gszi32">
            De statliga ingripanden, som ägt rum i olika befolkningsgruppers
            arbets- förhållanden, ha i stor omfattning avsett att reglera
            arbetstiden. Så har tidigare skett för industriella företag och
            på senare tid ha liknande ingri- panden lagstadgats för jordbruket.
            Stora grupper av vårt lands befolkning ha sålunda beträffande
            sina arbetsförhållanden erhållit del av en social om- vårdnad,
            vars berättigande jag på intet sätt vill ifrågasätta. Man kan
            icke komma ifrån att de ingripanden, som skett beträffande arbetstiden
            vid jord- bruket, även komma att till sina verkningar beröra arbeten,
            vilka äro av den karaktär, att de icke kunna eftersättas eller
            uppskjutas. Dessa sysslor kom- ma därför i många fall att överflyttas
            till den grupp av arbetare inom sam- hället, som utgöres av landsbygdens
            husmödrar. Det lär väl knappast falla någon in att bestrida, att
            husmödrarna på landsbygden äro de mest arbetstyngda inom samhället.
            En arbetsdag av 15—16 timmar är för många en regel som gäller
            året runt utan den minsta lättnad. Regeringen har nu tillsatt
            en kommitté, som skall undersöka, på vilket sätt husmödrarnas
            arbete skall kunna underlättas genom moderna anord- ningar såsom
            rinnande vatten och avlopp i köken m. m., och man får hoppas,
            att utredningen snabbt skall framkomma med sina förslag. Men hur
            rationellt husmödrarnas arbete än kan ordnas, torde dock kvinnlig
            hjälp alltid behövas. Det ekonomiska utbytet från jordbruket är
            icke heller sådant, att det medger tekniska förbättringar, som
            inom överskådlig tid kunde lätta ar- betsbördan. Vad som föreslagits
            i denna riktning samt likaså de påtänkta semestermöjligheterna
            för husmödrarna kunna icke bliva tillräckligt genom- gripande
            hjälpåtgärder, då det givetvis endast kommer att bli ett relativt
            fåtal, som kan erhålla dessa förmåner. Under hänvisning till den
            insats, som landsbygdens husmödrar utföra inom samhället och som
            väl knappast hittills uppskattats tillräckligt av övriga samhällsmedlemmar
            vill jag framhålla, att frågan om att kunna be- reda dessa lindring
            i arbetsbördan är en fråga av lika stora mått, som när det gäller
            åtgärder för att motverka arbetslöshet. Psykiskt kan påfrestningen
            för den enskilde bli lika stor genom för stor arbetsbörda som
            genom av omständigheterna påtvingad arbetslöshet. Att den fysiska
            kraften hos dessa
          </p>
          <pb facs="riksdagen-motions-pdf/data/1938/mot_1938__fk__55/mot_1938__fk__55-002.pdf"/>
          <fw xml:id="i-DdMfE5kQ9MTEFvSqfA2WQJ">
            6 Motioner i Första kammaren, Nr 55.
          </fw>
          <p xml:id="i-TUvwT9yF9xJqgm5RZ9Rc3x">
            husmödrar brytes i förtid kan väl knappast vara till fördel för
            samhället, som från landsbygden hämtar sitt största befolkningstillskott.
            Då svårigheterna att till lanthushållen erhålla lämplig kvinnlig
            arbetskraft undan för undan öka, beroende dels på den industriella
            expansionen, dels på andra orsaker och dessa svårigheter nu tagit
            en sådan omfattning, att det för tusentals jordbrukarhustrur är
            omöjligt att anskaffa en svensk flicka till arbete i lanthushåll,
            förstår var och en det tröstlösa i mången husmoders ställning.
            Jag har vidare den uppfattningen, att, då statsmak- terna genom
            åtgärder öka arbetsbördan för en viss grupp människor, sam- hället
            även får moralisk skyldighet att se till, att dessa erhålla den
            hjälp som är oundgängligen nödvändig. Det borde sålunda inte kunna
            anses förmätet, att landsbygdens husmöd- rar finna det skäligt,
            att staten underlättar för dessa landets mest arbets- tyngda att
            få arbetshjälp, även om denna hjälp skulle behöva importeras från
            andra länder. Att släppa in duglig kvinnlig arbetskraft, som skulle
            kunna rädda mången utarbetad husmoder på landet från att bliva
            nedbru- ten, borde vara mer behjärtansvärt än att lätta på gränsspärren
            för s. k. politiska flyktingar. Huruvida gällande bestämmelser
            äro tillräckligt välvilligt avfattade för att myndigheterna med
            annan inställning än hittills skola kunna medverka till att landsbygdens
            husmödrar utan alltför mycket formalism skola kunna erhålla kvinnlig
            arbetskraft från andra länder torde riksdagen bäst kunna avgöra.
            Det är dock att märka, att flertalet jordbrukare ej ha sådan utbild-
            ning eller tillräcklig tid att kunna tillfredsställande ordna
            med allt det blan- kettskriveri, som myndigheterna kräva, att
            Jordbrukarna ständigt skola syssla med. På grund av vad sålunda
            anförts får jag härmed hemställa,
          </p>
          <p xml:id="i-8qF8gMQFfyvipRVLnrBt83">
            att riksdagen måtte i skrivelse till Kungl. Maj:t anhålla, att
            Kungl. Maj:t ville låta verkställa utredning rörande det i motionen
            berörda spörsmålet samt därefter i administrativ ordning utfärda
            de föreskrifter eller, därest så är erforder- ligt, för riksdagen
            framlägga de förslag, vartill utredningen kan föranleda.
          </p>
          <p xml:id="i-Nd9e1AgHRCZbkW32Hpx5AS" type="date">
            Stockholm den 20 januari 1938.
          </p>
          <div xml:id="i-9PBZHY9uR1og6JpTPBYM2u" type="signatureBlock">
            <list xml:id="i-86v6A5NrtzP7WhE4MK8o8T">
              <item xml:id="i-A8eX8KVfZyeVubppCyDQgd" who="i-HCwEBLHjvaPyUHpWDFDcMz" type="signature">
                Erik von Heland
              </item>
            </list>
          </div>
        </div>
      </div>
    </body>
  </text>
</TEI>
