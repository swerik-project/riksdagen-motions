<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04646">
  <teiHeader>
    <fileDesc>
      <titleStmt>
        <title>med anledning av prop. 2021/22:214 Stärkt rätt till personlig assistans – grundläggande behov för personer som har en psykisk funktionsnedsättning och ökad rättssäkerhet för barn</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4646 av Camilla Waltersson Grönvall m.fl. (M)</title>
          <idno type="rdwebb">H9024646</idno>
          <rs type="number">4646</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024646/text</ref>
          <ref type="dokument_url_html">http://data.riksdagen.se/dokument/H9024646</ref>
          <ref type="dokumentstatus_url_xml">http://data.riksdagen.se/dokumentstatus/H9024646</ref>
          <ref type="docx">http://data.riksdagen.se/fil/D2B6C23B-623C-4BE5-A505-FB53F9CF9544</ref>
          <ref type="pdf">http://data.riksdagen.se/fil/0E0C6BDD-ABB2-4151-B5A2-3173697433F9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John E Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-JwCAPrnin3ydHLFqNxeimg</idno>
            <name>Mats Sander</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FnspeAqFLEp6jjVJkVh9GH" type="basedOn"/>
        <correspContext corresp="i-FnspeAqFLEp6jjVJkVh9GH">
          <ref>Proposition 2021/22:214</ref>
        </correspContext>
        <correspAction xml:id="i-XHSs83uhBucUzrQV2aApLp" type="signed"/>
        <correspContext corresp="i-XHSs83uhBucUzrQV2aApLp">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-G9cpXThuSAP5KSY32ApDCj"/>
          <note type="signatory" corresp="i-JwCAPrnin3ydHLFqNxeimg"/>
        </correspContext>
        <correspAction xml:id="i-4kxxtFPHAQJLhajHrZuRBg" type="submitted">
          <date when="2022-04-13"/>
          <time when="17:24:05"/>
        </correspAction>
        <correspAction xml:id="i-U5RNDCXWURzRfyBQSD4K3g" type="reviewed">
          <date when="2022-05-06"/>
          <time when="16:41:08"/>
        </correspAction>
        <correspAction xml:id="i-P3zEFR2JntnfX5AZHyRuVn" type="dismissed">
          <date when="2022-05-10"/>
        </correspAction>
        <correspAction xml:id="i-Ug2cyYwRzauH8HjevtbFP8" type="referred">
          <date when="2022-05-11"/>
        </correspAction>
        <correspAction xml:id="i-XULVQ7cc19j8gRScdNmVC3" type="assigned">
          <date when="2022-10-12"/>
          <time when="11:37:38"/>
        </correspAction>
        <correspContext corresp="i-XULVQ7cc19j8gRScdNmVC3">
          <ref type="assignedTo">Socialutskottet</ref>
        </correspContext>
        <correspAction xml:id="i-K2MA7ri6BhaPMb36CKQt3z" type="behandlas_i"/>
        <correspContext corresp="i-K2MA7ri6BhaPMb36CKQt3z">
          <ref type="uppgift">2021/22:SoU34</ref>
          <ref type="ref_dok_id">H901SoU34</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU34</ref>
          <ref type="ref_dok_titel">Stärkt rätt till personlig assistans - grundläggande behov för personer som har en psykisk funktionsnedsättning och ökad rättssäkerhet för barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4646 av Camilla Waltersson Grönvall
          m.fl. (M) med anledning av prop. 2021/22:214 Stärkt rätt till
          personlig assistans – grundläggande behov för personer som har
          en psykisk funktionsnedsättning och ökad rättssäkerhet för barn
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-E4isZK2uci51Q4Tdp9ZndW">
            Förslag till riksdagsbeslut
          </head>
          <list style="ol">
            <item xml:id="i-7SzF8ffWP4FddZQSQf5Doo">
              Riksdagen ställer sig bakom det som anförs i motionen om att
              barnets bästa i fråga om personlig assistans ska tydliggöras och
              tillkännager detta för regeringen.
            </item>
            <item xml:id="i-5ddWziJK7vyeGkFXMUy5jS">
              Riksdagen ställer sig bakom det som anförs i motionen om att
              följa upp lagstiftningen utifrån ett rättssäkerhetsperspektiv
              och tillkännager detta för regeringen.
            </item>
            <item xml:id="i-YXhQCDHCsJHP5PdNyUgZw1">
              Riksdagen ställer sig bakom det som anförs i motionen om att
              utvärdera den föreslagna lagstiftningen i syfte att säkerställa
              kvalitet och kontinuitet och motverka fusk och tillkännager detta
              för regeringen.
            </item>
            <item xml:id="i-NNDkWn8iypjsMJ4qdFEtoQ">
              Riksdagen ställer sig bakom det som anförs i motionen om uppföljning
              av de ekonomiska konsekvenserna av regeringens lagförslag och
              tillkännager detta för regeringen.
            </item>
          </list>
        </div>
        <div type="motContent">
          <head xml:id="i-L4GgHH8QYEz9bSufwfHXSQ" type="h1">
            Motivering
          </head>
          <p xml:id="i-KgW7VRXzYwcx24PdCPKdji">
            Regeringen föreslår i propositionen bl.a. att det grundläggande
            behovet annan hjälp som förutsätter ingående kunskaper om den
            funktionshindrade ska tas bort från lagen (1993:387) om stöd och
            service till vissa funktionshindrade (LSS). De hjälpbehov som
            omfattas av det nämnda grundläggande behovet ska fortsatt berättiga
            till personlig assistans och regleras genom nya bestämmelser.
            Regeringen föreslår att stöd som den enskilde behöver på grund
            av en psykisk funktionsnedsättning för att förebygga att han eller
            hon fysiskt skadar sig själv, någon annan eller egendom ska bli
            ett grundläggande behov enligt LSS.
            <ref target="i-WBuitSAojbmpjS7CmS5tbt">
              [1]
            </ref>
          </p>
          <p xml:id="i-22k94pix7yP42Ve2YaEHEs">
            Regeringen föreslår vidare att kvalificerade aktiverings- och
            motiveringsinsatser som en enskild med en psykisk funktionsnedsättning
            behöver för att han eller hon själv ska klara att tillgodose något
            av de grundläggande behoven personlig hygien, måltider, av- och
            påklädning och kommunikation med andra, ska beaktas som en del
            av hjälpen med det grundläggande behovet i fråga. Något krav på
            ingående kunskaper om den enskilde ska inte gälla enligt de nya
            bestämmelserna.
            <ref target="i-5YYfMaoCwNY74R4K9NGiUQ">
              [2]
            </ref>
          </p>
          <p xml:id="i-F4BvAymaDsEdwxkAKznCv9">
            I propositionen föreslår regeringen även att föräldraansvaret
            enligt föräldrabalken ska beaktas vid bedömningen av ett barns
            behov av personlig assistans genom att det görs schablonavdrag
            (föräldraavdrag) från barnets behov av hjälp med grundläggande
            behov och andra personliga behov enligt LSS.
            <ref target="i-4xGnj7iFX1emydaHxciuVa">
              [3]
            </ref>
          </p>
          <p xml:id="i-HC4Q1SBHgvkwXUiHftnrhC">
            Regeringen beskriver att konsekvenserna av förslagen i propositionen
            om grund­läggande behov innebär att antalet personer som kan kvalificera
            sig för såväl assistans­ersättning enligt socialförsäkringsbalken
            som personlig assistans enligt LSS kommer att öka. Förslaget om
            ett föräldraavdrag förväntas leda till att fler barn får personlig
            assistans i en lägre ålder än i dag. Vidare kommer de barn som
            redan har personlig assistans att kunna beviljas fler timmar vid
            ett nytt beslut.
            <ref target="i-E622dV6BzTg2RZevK8JexH">
              [4]
            </ref>
            Sammantaget innebär förslagen, enligt regeringen, att kostnaderna
            för det offentliga ökar.
          </p>
          <p xml:id="i-9JezkxVZV2CzE1Bj4tuLPL">
            Det är dock svårt att uppskatta de exakta kostnaderna för förslagen.
            Samtidigt understryker regeringen att visserligen innebär förslagen
            en utvidgning av rätten till personlig assistans men att dessa
            är en mindre omfattande utvidgning av rätten till personlig assistans
            än utredningens förslag. Den viktigaste skillnaden för antalet
            nya individer mellan utredningens förslag och regeringens bedöms
            vara utformningen av förslaget om ett nytt grundläggande behov
            för att förebygga vissa beteenden och minska risken för skador
            till följd av sådana beteenden. Regeringens förslag innebär, till
            skillnad från utredningens förslag, att stödet ska vara aktivt
            och kräva att den personliga assistenten befinner sig i den enskildes
            omedelbara närhet. Enligt reger­ingens bedömning innebär denna
            skillnad att antalet nya individer som kommer att kunna beviljas
            assistansersättning kommer att bli lägre jämfört med om utredningens
            förslag hade genomförts.
            <ref target="i-9LSpXFg3bSGH27EGcUHfQG">
              [5]
            </ref>
          </p>
          <p xml:id="i-2ss9YBukQ2L8n6exCygBT7">
            I regeringens förslag till statsbudget för åren 2022–2024 beräknades
            anslagen avseende statlig assistansersättning utökas med knappt
            1,5 miljarder kronor för år 2023 samt med drygt 2,3 miljarder
            kronor för år 2024 jämfört med den anvisade nivån i budgetpropositionen
            för 2021, skälet var aviserade reformer för stärkt rätt till personlig
            assistans.
            <ref target="i-NdbkiEecLBavqBQig4mQds">
              [6]
            </ref>
            Riksdagens beslut att anta Moderaternas, Kristdemokraternas och
            Sverige­demokraternas budgetalternativ till statsbudget för 2022
            och förändringar av anslags­nivån för åren 2022–2024 innebar ingen
            skillnad jämfört med regeringens förslag till resursnivå för den
            statliga assistansersättningen.
          </p>
          <p xml:id="i-49X9scMj36RqVYodhXbJ48">
            Regeringens bedömning är att det inte behövs någon särskild bestämmelse
            om att barnets bästa ska beaktas gällande personlig assistans.
            Regeringen motiverar detta med att barnets bästa ska beaktas vid
            en individuell prövning, vilket framgår såväl av 6 a § LSS som
            i barnkonventionen som Sverige infört i lagstiftningen.
            <ref target="i-WMQAqeRCPVML1qCTszZXHR">
              [7]
            </ref>
            Nedan i motionen kommer vi särskilt att ta upp frågan om och
            vikten av att barnets bästa ska tydliggöras ytterligare i lagstiftningen.
            Därutöver behoven av ett enhetligt huvudmannaskap samt av en stärkt
            individuell rättssäker prövning. Därtill behoven av att säkerställa
            kvalitet och kontinuitet, valfrihet och mångfald, genom tillståndsplikt,
            kvalitetskriterier, tillsyn och regelbunden uppföljning. Dessa
            områden utgör avgörande reformer i syfte att stärka assistansreformens
            långsiktiga hållbarhet och legitimitet.
          </p>
          <head xml:id="i-QVzA1rNXostHH2nz35fLw5" type="h1">
            Bakgrund och utgångspunkter
          </head>
          <p xml:id="i-Xt7tWhP6DvbVpNujJWBCDp">
            Moderaternas utgångspunkt när vi utformar vår politik är människan.
            När det handlar om LSS-lagstiftning och personlig assistans innebär
            det att lagar och regelverk ska utformas så att de människor som
            behöver samhällets stöd allra mest ska få det. Vi värnar om assistansreformens
            långsiktiga hållbarhet och legitimitet. Det är politikens uppgift
            att säkerställa att lagar, finansiering och regelverk lever upp
            till detta.
          </p>
          <p xml:id="i-4DCq8a1dLxphDSqY5s7SS2">
            Regleringen av rätten till personlig assistans innebär att en
            första förutsättning för att kunna vara berättigad till personlig
            assistans är att tillhöra någon av LSS s.k. person­kretsar. Det
            är emellertid inte tillräckligt att enbart uppfylla kravet på
            att tillhöra någon av LSS personkretsar. En ytterligare förutsättning
            är att den enskilde ska ha stora och varaktiga funktionsnedsättningar
            som medför behov av hjälp med sina s.k. grundläg­gande behov.
          </p>
          <p xml:id="i-Y4tqpWfsez8FRnrB6Mgypt">
            Det finns såväl stora behov som möjligheter att kunna utveckla
            den viktiga frihets­reform som personlig assistans är. Det kommer
            att kräva ett helhetstänkande där alla delar för att få ihop ett
            långsiktigt stabilt och hållbart regelverk och organisering kring
            insatsen personlig assistens är viktiga att få på plats. Det rör
            såväl lagar som finansier­ing och rättssäkerhet och ett enhetligt
            huvudmannaskap, stärkt kvalitet och kontinuitet, säkerställd mångfald
            och valfrihet, regelbunden tillsyn och uppföljning. Därtill den
            så viktiga myndighetsutövningen. Allt ska fungera och hänga ihop.
          </p>
          <p xml:id="i-NgotvjzzvvVKSwZCUWJhRD">
            När den borgerliga regeringen införde lagen (1993:387) om stöd
            och service till vissa funktionshindrade (LSS) och lagen (1993:389)
            om assistansersättning (LASS) förändra­des livet för personer
            med omfattande och varaktiga funktionsnedsättningar. Människor
            som behöver samhällets stöd allra mest fick ökade möjligheter
            att leva sitt liv efter sina egna förutsättningar med mer inflytande
            över sin egen vardag.
          </p>
          <p xml:id="i-P6f3mMc4wmZAP8JDZ11xVm">
            Assistansreformen är en omfattande och viktig frihetsreform som
            Moderaterna är stolta över och vill värna och utveckla så att
            den förblir långsiktigt hållbar. Det är många personer och deras
            familjer som är beroende av assistansreformen och som ska kunna
            lita på att stödet finns där när man behöver det som allra mest.
            Detta ska vara ett långsiktigt åtagande från samhällets sida som
            kräver förutsägbara regelverk och ett ekonomiskt hållbart finansierat
            system.
          </p>
          <p xml:id="i-3h78iXhWpCGVBrDhijf7dk">
            Personlig assistans är en av de tio insatser som regleras i LSS.
            Med personlig assistans avses ett personligt utformat stöd som
            ges av ett begränsat antal personer. I lagens förarbeten tydliggörs
            att den enskilde individen kan ges goda möjligheter till självbestämmande
            och inflytande över sin egen livssituation när stöd och hjälp
            kan lämnas i form av personlig assistans och anordnas på det sätt
            som den enskilde finner bäst.
            <ref target="i-EfPGPQeHoW2JvB77vxVMSJ">
              [8]
            </ref>
          </p>
          <p xml:id="i-QGMLKYAcLiqHHvEWp2kpet">
            Sedan reformen om LSS och personlig assistans genomfördes år
            1994 har systemet varit föremål för åtskilliga statliga utredningar.
            <ref target="i-XNZTW1EAKHcpNARwBNhqFC">
              [9]
            </ref>
            Skälen är flera och viktiga för att förstå utvecklingen av LSS-reformen,
            lagstiftningen och framväxande praxis under åren 1994–2021. Det
            är alltid lätt att vara efterklok och döma reformers ursprungliga
            utformning i efterhand. Vi känner oss trygga med att peka på åtminstone
            sju viktiga skäl att LSS-reformen med fokus på personlig assistans
            fortsatt är i behov av utveckling och refor­mering.
          </p>
          <p xml:id="i-UvwkWfWG1NdM7bFiJp2J98">
            För det första finns det behov av att säkerställa att de som
            har behov av personlig assistans för att kunna ta del av de livsvillkor
            och vardagsmönster som gäller för människor i allmänhet tryggas
            långsiktigt. Den grundläggande utgångspunkten är att samhället
            ska sträva efter normalisering och integrering av personer med
            funktionsned­sättningar som de viktigaste funktionshinderspolitiska
            målsättningarna.
          </p>
          <p xml:id="i-DtVtesxY5nLuwKSrNDZ2Lw">
            För det andra finns det behov av att stärka rättssäkerheten när
            det gäller vem som ska ha rätt till personlig assistans och vilka
            villkor som behöver vara uppfyllda. Det handlar t.ex. om situationer
            gällande rätten till personlig assistans för stöd vid egen­vårdsinsatser
            och av föräldraansvaret vid bedömning av barns rätt till personlig
            assistans.
            <ref target="i-R276sHLyVDveajEdiyz6Km">
              [10]
            </ref>
          </p>
          <p xml:id="i-LFcfUGaE7Ub9E8wc2gTCFK">
            För det tredje finns det behov av en utredning med fokus på ett
            enhetligt huvud­mannaskap rörande personlig assistans. Stat och
            kommun gör ibland helt olika bedöm­ningar när det gäller en persons
            rätt till personlig assistans respektive assistansersätt­ning.
            Dessa varierande bedömningar har i vissa fall framstått som rättsosäkra
            och de olika utfallen har skapat oro hos de sökande. Människor
            har känt sig tvingade att bo kvar i stället för att kunna flytta
            till en annan kommun på grund av risken att deras behov av personlig
            assistans kan bedömas annorlunda i den nya kommunen av exem­pelvis
            budgetmässiga skäl. Det delade huvudmannaskapet leder till olika
            bedömningar och inbyggda incitament att övervältra kostnader mellan
            stat och kommun. Det begrän­sar friheten för människor som är
            i behov av personlig assistans och urholkar därmed den frihetsreform
            som assistans utgör.
          </p>
          <p xml:id="i-TfGUEUMUv13j3AyykcyHPn">
            För det fjärde finns det behov av att säkerställa en långsiktig
            och hållbar ekonomisk finansiering och rimlig kostnadsutveckling
            rörande personlig assistans. Det är tre fak­torer som framför
            allt avgör utvecklingen av kostnaderna gällande personlig assistans.
            Det handlar om antal människor som beviljas assistansersättning.
            Därutöver antalet assistanstimmar som beviljas per person, samt
            vilken ekonomisk ersättning per assistans­timme som lämnas till
            de aktörer som utför insatserna. Därutöver de administrativa kostnader
            som uppstår i samband med prövning, omprövning och överprövning
            av ansökningar (domstolarnas prövning av överklaganden) samt för
            tillståndsgivning, tillsyn och uppföljning.
            <ref target="i-EFyQywrZBhdGVMZdSySpuZ">
              [11]
            </ref>
          </p>
          <p xml:id="i-Xw85xXQdewR7XTfbXwPCsW">
            För det femte finns det behov av skärpta insatser för att få
            bukt med och helt stoppa den organiserade brottsligheten kring
            assistansersättning, samt det fuskande och över­utnyttjande som
            missbrukar avsikten med assistansreformen. Nationellt underrättelse­centrum
            visar t.ex. i en rapport att det förekommer systematisk organiserad
            brottslighet i syfte att ta hand om skattebetalarnas pengar som
            är avsedda för personlig assistans.
            <ref target="i-UJHwadpapQvCzBTY9eLDBt">
              [12]
            </ref>
            Det handlar om allvarliga systemfel och det finns ett stort behov
            av att förändra lagstift­ning och regelverk, samt att förbättra
            uppföljning och tillsyn av assistansverksamheten. Allt oupptäckt
            fusk är förlorade skattekronor. Resurser som i stället kunde ha
            använts till att utveckla välfärden för alla med behov av assistans,
            vård och omsorg.
          </p>
          <p xml:id="i-Stps5XHt9UG2rsmnvzPbCE">
            För det sjätte finns det omfattande behov av förbättrad uppföljning,
            tillsyn och utvärdering i syfte att stärka kvalitet, kostnadskontroll
            och valfrihet inom personlig assistans. Syftet med personlig assistans
            är att människor ska kunna leva självständiga liv – det värnar
            vi om och vill utveckla.
          </p>
          <p xml:id="i-VNkhx4QjNtmHmSWWNHNnJx">
            För det sjunde finns det behov av att utforma lagar, ramar och
            regelverk som förmår åstadkomma välbalanserade prioriteringar
            och avvägningar med utgångspunkt i de totala samhällsekonomiska
            effekterna av LSS-reformen med fokus på personlig assistans och
            vad denna reform bidrar med gällande bl.a. förbättrad livskvalitet,
            individuell frihet och stärkt arbetslinje.
          </p>
          <p xml:id="i-HSpC5re3EYiWqBuMUphoTZ">
            Det är också värt att notera att den borgerliga regeringens ursprungliga
            LSS-proposi­tion var otydlig. Det delade huvudmannaskapet gällande
            personlig assistans leder bl.a. till att stat och kommun försöker
            vältra över ansvaret för kostnader på varandra. Det är djupt olyckligt.
            Det medför bl.a. integritetskränkande utredningar såsom klockning
            av toalettbesök och av andra liknande nödvändiga behov för att
            avgöra om de grundläg­gande behoven uppgår till 20 timmar per
            vecka. Det blir ett system som varken respek­terar individens
            integritet eller är långsiktigt effektivt.
          </p>
          <p xml:id="i-5UZoW6RBtqybe38svunFiZ">
            Moderaternas utgångspunkt är att alla människor är olika men
            lika mycket värda. Sverige ska leva upp till FN:s konvention om
            rättigheter för personer med funktions­nedsättning. Det var den
            förra borgerliga regeringen som efter riksdagens godkännande ratificerade
            konventionen.
            <ref target="i-Ao7kwWj5C73ewADLiNdCFr">
              [13]
            </ref>
            Det innebär ett viktigt ansvar att personer med funktions­nedsättningar
            eller funktionsvariationer, beroende på vilket uttryck man önskar
            använda, ska ha samma mänskliga rättigheter som alla övriga människor.
            Varken mer eller mindre. Det är ett långsiktigt förpliktigande.
          </p>
          <head xml:id="i-TzpgM1deexWdCyZbKTyVUt" type="h1">
            Fem reformer för en långsiktigt hållbar personlig assistans av
            hög kvalitet
          </head>
          <p xml:id="i-9T95SqK2VZwFPT31Qucfr1">
            Det finns stora behov och möjligheter att kunna utveckla den
            viktiga frihetsreformen som personlig assistans är. Det kommer
            emellertid att kräva ett helhetstänkande där alla delar som behövs
            för att få ihop ett långsiktigt stabilt och hållbart regelverk
            och organisering kring insatsen personlig assistens är viktiga
            att få på plats. Det rör såväl lagar som finansiering. Det handlar
            om behoven av stärkt rättssäkerhet och ett enhetligt huvudmannaskap,
            stärkt kvalitet och kontinuitet, säkerställd mångfald och valfrihet,
            samt regelbunden tillsyn och uppföljning. Därtill den så viktiga
            myndighetsutövningen. Allt ska fungera och hänga ihop. Det krävs
            ett helhetstänkande för att utveckla assistans­reformen och det
            är viktigt för långsiktigheten, rättssäkerheten och hållbarheten
            att undvika förslag som innebär särlösningar eller undantagsregler.
            Arbetet med detta måste börja nu.
          </p>
          <head xml:id="i-TiGVD1rJn9ap1aQLpmFrUP" type="h2">
            Barnets bästa ska tydliggöras
          </head>
          <p xml:id="i-8ncjfHbNqDuuGpdLuLuGhw">
            Moderaterna driver i riksdagen konkreta lagförslag, gemensamt
            med andra riksdags­partier, i syfte att säkerställa att barnets
            bästa sätts främst vid beslut om t.ex. fortsatt placering i familjehem
            och vårdnadsöverflyttning. Regeringen har passivt i sju år låtit
            konkreta färdigutredda lagförslag ligga kvar i byrålådan på socialdepartementet
            som rätt genomförda skulle stärka utsatta barns trygghet.
          </p>
          <p xml:id="i-UnoDey373wXa8PYMjB6a6B">
            Det är regeringens bristande hantering och ovilja att ta den
            utsträckta handen som oppositionspartierna i riksdagen sträckt
            fram i syfte att samarbeta för att stärka barnens bästa i lagstiftning
            som gör att det pågår parallella utredningar och lagstiftningsarbeten.
            Detta har medfört att det blivit mycket rörigare och stökigare
            än önskvärt.
          </p>
          <p xml:id="i-2gWkvb2zLcXGcNBdNmJ1N6">
            Ett ytterligare tecken på regeringens ovilja att i praktisk handling
            agera för att säker­ställa barns bästa är regeringens bedömning
            att det inte behövs någon särskild bestäm­melse om att barnets
            bästa ska beaktas gällande personlig assistans. Regeringen moti­verar
            detta med att barnets bästa ska beaktas vid en individuell prövning,
            vilket framgår såväl av 6 a § LSS som i barnkonventionen som Sverige
            infört i lagstiftningen.
          </p>
          <p xml:id="i-UTL3A2eEEyMHwV1BetQuTp">
            I Sverige saknar barn en instans dit man kan vända sig om man
            behöver ha stöd att driva sin talan för att hävda sina rättigheter
            eller få upprättelse. I barnkonventionen innebär det tredje tilläggsprotokollet
            till barnkonventionen en klagomekanism. Det är 46 länder, varav
            26 i Europa, som har tillträtt detta tredje tilläggsprotokoll
            och våra grann­länder Danmark och Finland hör till dessa länder.
          </p>
          <p xml:id="i-MTcxvfpxJicxAcXuTht9tk">
            Barns rättigheter ska utvecklas och stärkas. Om detta råder det
            ingen politisk kon­flikt i Sverige. Det är om vägen dit som olika
            partier har olika lösningar och prioriter­ingar. Alla barn ska
            ges bästa möjliga förutsättningar att forma sitt eget liv efter
            sina förutsättningar och förhoppningar. Alla barn ska ha möjlighet
            att göra sin egen livsresa och inte med automatik ärva sina föräldrars.
          </p>
          <p xml:id="i-ESmYibZFBYySY31DuvcXXq">
            Barnperspektivet innebär att ansvarig beslutsfattare inför ett
            beslut eller en åtgärd ska överväga om det berör barnen och i
            så fall på vilket sätt. Att anamma ett barnper­spektiv handlar
            om attityder, kunskap och arbetssätt. Det speglar synen på barn
            som fullvärdiga medborgare som ska bemötas med respekt i alla
            sammanhang.
          </p>
          <p xml:id="i-MAFSXRYr9d3QXUQ6Vqb4k8">
            Moderaterna föreslår att regeringen ger i uppdrag att i en bred
            översyn av LSS-lagstiftningen tydliggöra barnets bästa.
          </p>
          <head xml:id="i-C23BU8H37cXmdc22KLgw7n" type="h2">
            Rättssäker individuell prövning
          </head>
          <p xml:id="i-Az6m6P7P7ZeQS4JzuhwCqG">
            Moderaterna anser att alla individer ska ha rätt till en individuell
            rättssäker prövning av sin förfrågan om rätt till personlig assistans
            och bibehållen assistansersättning oavsett om man väljer att bo
            kvar eller flyttar till en annan kommun. Moderaterna föreslår
            att det ska tas fram förslag när det gäller vilka villkor som
            behöver vara uppfyllda gällande rätten till personlig assistans
            för stöd vid egenvårdsinsatser och av föräldraansvaret vid bedömning
            av barns rätt till personlig assistans. Utredningen om stärkt
            assistans ger en god utgångspunkt samtidigt som dessa förslag
            ska vägas mot helheten i lagstiftningen. Undantag och särlösningar
            ska i möjligaste mån undvikas.
          </p>
          <p xml:id="i-VwsMPoXaYRqZJJvTk52SvF">
            Moderaterna föreslår vidare att regeringen ska ge i uppdrag att
            ta fram förslag som syftar till att stärka individens rätt att
            få sin överklagan rörande beslut om assistans prövad mer skyndsamt
            än i dag och att ojämlikheten i väntetider mellan olika förvalt­ningsrätter
            ska minska. Väntetiden på att få sin överklagan prövad varierar
            högst avsevärt i dag. Skillnaden mellan den förvaltningsrätt som
            behandlar överklagan snabbast respektive långsamt är omfattande.
            Den långsammaste domstolen tar mer än dubbelt så lång tid på sig
            mätt som genomsnittlig väntetid (elva månader jämfört med fem
            månader). Den genomsnittliga väntetiden i Sverige är över ett
            halvt år. Det handlar ofta om människor som är i behov av hjälp
            alldeles oavsett om de lever upp till lagstift­ningens och regelverkens
            krav på rätt till statlig assistansersättning eller kommunalt
            beviljad personlig assistans. Det är därför viktigt att processen
            med överklaganden sker skyndsamt.
          </p>
          <head xml:id="i-X2zCqMHS1CkRnN3YuokUp1" type="h2">
            Ett enhetligt huvudmannaskap
          </head>
          <p xml:id="i-Btg9XAKbUsievZsX8LubPu">
            Moderaternas utgångspunkt när vi utformar vår politik är att
            vi värnar om assistans­reformens långsiktiga hållbarhet och legitimitet.
            Rätten till personlig assistans ska värnas. I dag är huvudmannaskapet
            för personlig assistans delat mellan stat och kommun, vilket har
            medfört problem. Kommun och stat har i vissa fall gjort olika
            bedömningar när det gäller en persons rätt till personlig assistans
            respektive assistans­ersättning.
          </p>
          <p xml:id="i-ABuJ3wS3R3FgKv1RLRLaQL">
            Det delade huvudmannaskapet för personlig assistans möjliggör
            övervältring av kostnader, skapar otydliga ansvarsgränser, och
            skapar inte några incitament att utveckla andra stödformer samt
            leder till brister i insyn och uppföljning. Som en följd av detta
            kan personer få insatser som brister i kvalitet, som inte är säkra,
            som inte är anpassade till den enskildes behov och som är mer
            kostsamma än nödvändigt.
            <ref target="i-Hpp4ypyAA5BH6vQWtmzfP5">
              [14]
            </ref>
          </p>
          <p xml:id="i-YZ7QtqaNiX4HnXCdx19UAa">
            Moderaterna, Kristdemokraterna och Vänsterpartiet lade mot denna
            bakgrund under det förra riksmötet fram ett gemensamt utskottsinitiativ
            om att regeringen skyndsamt ska ta initiativ till en utredning
            med målsättningen att få på plats ett statligt helhets­ansvar
            för personlig assistans.
          </p>
          <p xml:id="i-9g9aV5LkUTyovNo92JWur4">
            Socialutskottet slog i sin behandling av utskottsinitiativet
            fast att ”riksdagen till­kännager för regeringen att den skyndsamt
            ska ta initiativ till en utredning som har ett statligt helhetsansvar
            för personlig assistans som målsättning. Utredningens förslag
            ska öka rättssäkerheten och kontinuiteten för personer med omfattande
            funktionsnedsättning som är i behov av personlig assistans. Utredningen
            ska vidare säkerställa att de personer som idag har ett kommunalt
            beslut om personlig assistans ska bibehålla sin rätt till assistans
            när staten blir ensam huvudman och att de ska omfattas av det
            rådande omprövningsstoppet för assistansersättning. Utredningen
            ska presentera lagförslag för regeringen senast våren 2022. Regeringen
            ska återkomma till riksdagen med lagförslag­en så att de kan träda
            i kraft före valperiodens slut.”
            <ref target="i-R36CFW6cdwZiyE8Vcpx6Wm">
              [15]
            </ref>
            Dåvarande regeringens partier, Socialdemokraterna och Miljöpartiet,
            reserverade sig mot beslutet.
          </p>
          <p xml:id="i-VVtpu2mBo4MyMbZumkjC8H">
            Nu har emellertid regeringen tillsatt en bred utredning som ska
            analysera för- och nackdelar med ett eventuellt förändrat huvudmannaskap.
            Utredningen ska dels föreslå hur ett statligt huvudmannaskap kan
            utformas, dels överväga förslag till alternativa lösningar till
            ett statligt huvudmannaskap. Utredningen ska redovisa uppdraget
            senast den 1 mars 2023.
            <ref target="i-L9UAyntwT7KgixpUiYwB8m">
              [16]
            </ref>
            Det innebär att någon reform om statligt huvudmannaskap knappast
            kan vara på plats före tidigast år 2025. Detta bidrar till fortsatt
            osäkerhet kring hanter­ingen av enskildas behov av rättssäkerhet
            och likvärdighet i bedömningen av personlig assistans.
          </p>
          <p xml:id="i-KencWRsgEQzQXif69HPFPW">
            Moderaterna föreslår att regeringen ska fullfölja riksdagens
            tillkännagivande om att skyndsamt genomföra en utredning som har
            ett statligt helhetsansvar för personlig assistans som målsättning.
          </p>
          <head xml:id="i-D79gxEBixdtvjHXZ8X4QHp" type="h2">
            Säkerställ kvalitet, kontinuitet och motverka fusk – tillståndsplikt,
            kvalitetskriterier, tillsyn och regelbunden uppföljning
          </head>
          <p xml:id="i-FmsbTsfeZn2FM5ADa6EE71">
            Moderaterna förespråkar att ytterligare viktiga redskap för att
            säkerställa kvaliteten i välfärden inom bl.a. personlig assistans
            är att systematiskt använda system med generell tillståndsplikt
            för alla oavsett om det rör offentligt eller privat driven verksamhet.
            Natio­nella kvalitetskriterier och regelbunden tillsyn, uppföljning
            och utvärdering är ytterligare viktiga redskap för att kunna mäta
            och säkerställa kvaliteten. Det är av central betydelse att kraven
            ska vara likvärdiga, oavsett driftsform. Den som söker tillstånd
            att verka inom välfärdsverksamhet som är skattefinansierad så
            som personlig assistans ska kunna visa att den har ekonomiska
            förutsättningar att bedriva verksam­heten långsiktigt.
          </p>
          <p xml:id="i-TtB6WrUNJj1R4jPuWjSMTM">
            Moderaterna föreslår att regeringen ska ge i uppdrag att ta fram
            nationella kvalitets­kriterier och regelbunden uppföljning av
            dessa inom all offentligt finansierad verksam­het som rör personlig
            assistans. Verksamheter i välfärden så som utförande av personlig
            assistans som inte uppfyller de grundläggande kvalitetskraven
            som krävs för att få tillstånd att bedriva välfärdsverksamhet
            ska komma i fråga för tydliga sanktioner. Det ska bli fråga om
            tydliga viten. Dagens nivåer gällande viten är inte tillräckliga
            utan bör höjas för att bli mer kännbara. En tydligare koppling
            mellan resultat och ekonomisk ersättning medför tydligare incitament
            och krav.
          </p>
          <p xml:id="i-CzBGV63czuDcbV1mWaYjt2">
            Den som inte levererar LSS-verksamhet såsom personlig assistans
            av kvalitet som är tillräckligt bra, enligt kvalitetsmåtten, ska
            få lägre ersättning. Det skapar tydliga driv­krafter att ständigt
            utveckla kvaliteten och motverkar försök till fusk och att minska
            kostnader för att kunna förbättra sina ekonomiska resultat. Uppföljning
            och utvärdering ska alltid vara redskap i styrningen av välfärdsverksamheter.
            Hur resultaten uppnås är också en viktig del i uppföljningen av
            kvalitet. Syftet med personlig assistans är att människor ska
            kunna leva självständiga liv – det värnar vi om och vill utveckla.
            Då är systematisk uppföljning och utvärdering en helt central
            del av ett metodiskt långsiktigt arbete att säkerställa kvaliteten
            inom personlig assistans.
          </p>
          <p xml:id="i-3JLtx83P4Eme2TYnk2ccDB">
            Moderaterna föreslår att regeringen ska ge i uppdrag att ta fram
            ett standardiserat arbetsgivarintyg och att det ska tillhandahållas
            av en ansvarig myndighet. Intyget bör kunna förmedlas till andra
            myndigheter genom en automatiserad tjänst. Behovet av ett sådant
            intyg är stort eftersom omfattande organiserad brottslighet är
            kopplad till fiktiva anställningar. Oriktiga arbetsgivarintyg
            är en nyckel för kriminella för att få utbetal­ningar från välfärdssystemen.
            Arbetsgivarbevisen är i regel relativt svåra att kontrollera.
            Skatteverket har själva lyft behovet av ett standardiserat intyg
            med uppgifter om arbets­förhållanden.
          </p>
          <head xml:id="i-NfPca3KJoUBZwF7KqnWzx2" type="h2">
            Säkerställ valfrihet, mångfald och ekonomisk hållbarhet
          </head>
          <p xml:id="i-3JkpEavS17jWsuqNLPnwYq">
            Moderaterna föreslår att regeringen ska ge i uppdrag att ta fram
            lagstiftning och regel­verk som säkerställer konkurrensneutralitet
            och etableringsrätt inom all LSS-verksam­het. Till exempel handlar
            detta om att i lagen om valfrihet införa skärpningar med innebörden
            att det ska vara förbjudet att möjliggöra reservation av LOV-system
            inom vård och omsorg för idéburna verksamheter. Detta som ett
            led i att säkerställa den fria etableringsrätten inom välfärdens
            verksamheter. Idéburna verksamheter spelar en viktig roll och
            tillför stora värden för samhället och enskilda individer, men
            ett gynnande av en viss driftsform leder i förlängningen till
            minskad valfrihet, ojämlika konkurrensvillkor och ineffektivare
            användning av skattebetalarnas begränsade resurser.
          </p>
          <p xml:id="i-EyhGjxGUHeAvX8ZP4LqMDM">
            En helt avgörande del i att underlätta valfrihet och mångfald
            inom LSS-verksam­heter handlar om att säkerställa att det råder
            konkurrensneutralitet mellan olika utförare. Detta gäller t.ex.
            tillståndsgivning genom att använda generell tillståndsplikt,
            likadana ekonomiska villkor oavsett driftsform samt användande
            av nationella kvalitetskrav. Detta stärker förutsättningarna till
            fler alternativa driftsformer inom hela den samlade välfärdssektorn.
          </p>
          <p xml:id="i-JoDangCyRVsF75cfbcVVma">
            Flera remissinstanser, såsom Göteborgs kommun, Jönköpings kommun
            och Sveriges Kommuner och Regioner, anser att det är svårt att
            uppskatta omfattningen på kostnad­erna av den nödvändiga reformeringen
            av att stärka assistansen. Till exempel efterfrågar Malmö kommun
            en förnyad beräkning av de ekonomiska konsekvenserna av utredning­en
            och en ny ekonomisk analys av lagförslaget i sin helhet. Örebro
            kommun saknar en långsiktig analys av utvecklingen av volymer
            och kostnader.
            <ref target="i-XP96CyurW46VFmg8pv2RGq">
              [17]
            </ref>
          </p>
          <p xml:id="i-Umecd88FgtqUwiYb2hwndi">
            Det är inte med nu lagda propositionen första gången som en socialdemokratiskt
            ledd regering brister i sitt beslutsfattande gällande assistansreformen.
            Regeringen beslutade den 26 maj 2016 att tillsätta LSS-utredningen.
            Direktiven var tydliga på ett helt avgörande område: ”Förstärkt
            kvalitet, träffsäkerhet, helhetssyn och mångfald i de stödinsatser
            som LSS omfattar ska finansieras med besparingar inom assistansersätt­ningen.”
            <ref target="i-GTVCRNvRoXVBRcaADbpy8k">
              [18]
            </ref>
            Prioriteringen från regeringens sida var därmed klart uttalad
            redan från början. För säkerhets skull kompletterade regeringen
            direktiven med följande: ”Med hänsyn till kraftiga kostnadsökningar
            inom assistansersättningen behöver även ytterligare besparingar
            göras.”
            <ref target="i-AeqYQ2En15gJwcghxZ7w4H">
              [19]
            </ref>
          </p>
          <p xml:id="i-PDNQ5TEeQr8D1rBxvtYtxM">
            Ovanstående tydliga besparingsdirektiv fortsatte att gälla de
            kommande två åren. Regeringens reträtt inträffade först den 3
            maj valåret 2018. I ett tilläggsdirektiv be­slutade regeringen
            följande: ”Förslagen ska sammantaget inte leda till att behovet
            av anslagna medel ökar jämfört med dagens nivå. Om några förslag
            bedöms öka kostnad­erna för insatser enligt LSS som en följd av
            ökad kvalitet och träffsäkerhet ska kostnads­ökningen finansieras.
            Utredaren behöver inte föreslå besparingar inom assistansersätt­ningen
            så som det framgår av det ursprungliga direktivet. Förslagen ska
            bidra till en långsiktigt hållbar och kostnadsmässigt effektiv
            lagstiftning.”
            <ref target="i-WbR8Vao6onUFkCn7SQZzDT">
              [20]
            </ref>
          </p>
          <p xml:id="i-cgdKaVvrbsw9p8dYSgrTv">
            Det är mot denna bakgrund och med tanke på komplexiteten i systemen
            som rör LSS och personlig assistans inte konstigt att LSS-utredningen
            hamnade snett. Ansvaret för detta bär regeringen.
          </p>
          <p xml:id="i-BmBu84dtRkGqkNERPs1V9y">
            Det är ett faktum att kostnaderna för assistansersättning och
            insatser enligt LSS har ökat. Mätt i kronor ökade kostnaderna
            perioden 2005–2017 med 23 procent i fasta priser gällande såväl
            assistansersättning som LSS-insatser. Regeringen saknade emellertid
            en långsiktig grundtanke om hur man skulle kunna utveckla reformen
            rörande personlig assistans så att kvalitet och rättssäkerhet
            kunde stärkas och samtidigt skapa en grund­läggande stabilitet
            och hållbarhet rörande ekonomisk utveckling och finansiering.
          </p>
          <p xml:id="i-MwLgSmgGP5aLuntFAJ1bAJ">
            Moderaterna värnar om assistansreformens långsiktiga hållbarhet,
            såväl gällande dess kvalitet, valfrihet, rättssäkerhet och ekonomiska
            åtaganden med hänsyn tagen till de totala samhällsekonomiska kostnaderna.
            Det är beklagligt att regeringen inte lyckats åstadkomma mer träffsäkra
            ekonomiska underlag i samband med framtagandet av förslagen om
            stärkt assistans. Det är en brist som vi menar inte kommer att
            underlätta det viktiga genomförandet av propositionens förslag.
          </p>
          <p xml:id="i-DzKTJyDoF1GiBTVf8avbU">
            Regeringens bedömning är att när förslagen i propositionen är
            genomförda fullt ut kommer ytterligare 1 800 individer att beviljas
            assistansersättning. Andra bedömare menar att det snarare handlar
            om 2 800 personer. Att regeringens antagande är lägre beror enligt
            den själv på att inga förslag om ”behov av kontinuerligt stöd
            som föranleds av medicinsk problematik”, egen vård eller sjukvård
            finns med i propositionen.
            <ref target="i-QaeuMmY6urnjJ5Thn17pY3">
              [21]
            </ref>
          </p>
          <p xml:id="i-XYe6a652kUYJVw6puB96cv">
            Moderaterna anser att assistansreformen är en central frihetsreform
            som fortsatt ska stärka och ge stöd till dem som verkligen behöver
            samhällets stöd allra mest. Det är djupt otillfredsställande att
            de ekonomiska konsekvenserna av regeringens förslag inte är bättre
            underbyggda och analyserade. Oklara ekonomiska konsekvenser och
            en oklar finansiering riskerar att skapa stor oro hos många som
            är beroende av personlig assistans. Så ska det inte behöva vara.
          </p>
        </div>
        <div type="motSignatures">
          <list>
            <item xml:id="i-3xgiQfopv5AJBhoQ6MyUCQ">
              Camilla Waltersson Grönvall (M)
            </item>
            <item xml:id="i-JtqgR1WyLWdfj28Uwcifoj">
              Johan Hultberg (M)
            </item>
            <item xml:id="i-W4R7WwTy9Ph7mUqB61P5Pr">
              Ulrika Jörgensen (M)
            </item>
            <item xml:id="i-QB1Sr2A7y5AaEP8XhwZYYu">
              John E Weinerhall (M)
            </item>
            <item xml:id="i-U8xS2h6cNixdhkCs3nvCYY">
              Noria Manouchi (M)
            </item>
            <item xml:id="i-N8gvuCd6fiP456bL8sp1QD">
              Marie-Louise Hänel Sandström (M)
            </item>
            <item xml:id="i-MN2aPYEme1nus3vBAyFray">
              Ann-Britt Åsebol (M)
            </item>
            <item xml:id="i-PDvXqKWQZ64JhhuHk1AYxM">
              Mats Sander (M)
            </item>
          </list>
        </div>
        <div type="motNotes">
          <noteGrp>
            <note xml:id="i-WBuitSAojbmpjS7CmS5tbt">
              [1] Regeringens proposition 2021/22:214 Stärkt rätt till personlig
              assistans – grundläggande behov för personer som har en psykisk
              funktionsnedsättning och ökad rättssäkerhet för barn.
            </note>
            <note xml:id="i-5YYfMaoCwNY74R4K9NGiUQ">
              [2] Ibid, se s. 1.
            </note>
            <note xml:id="i-4xGnj7iFX1emydaHxciuVa">
              [3] Ibid, se s. 1, 35–45.
            </note>
            <note xml:id="i-E622dV6BzTg2RZevK8JexH">
              [4] Ibid, se s. 48–50.
            </note>
            <note xml:id="i-9LSpXFg3bSGH27EGcUHfQG">
              [5] Ibid, se s. 50.
            </note>
            <note xml:id="i-NdbkiEecLBavqBQig4mQds">
              [6] Förslag till statsbudget, proposition 2021/22:1 utgiftsområde
              9, se s. 174.
            </note>
            <note xml:id="i-WMQAqeRCPVML1qCTszZXHR">
              [7] Regeringens proposition 2021/22:214 Stärkt rätt till personlig
              assistans – grundläggande behov för personer som har en psykisk
              funktionsnedsättning och ökad rättssäkerhet för barn, se s. 46–47.
            </note>
            <note xml:id="i-EfPGPQeHoW2JvB77vxVMSJ">
              [8] SOU 2021:37 Stärkt rätt till personlig assistans – ökad rättssäkerhet
              för barn, fler grundläggande behov och tryggare sjukvårdande insatser.
            </note>
            <note xml:id="i-XNZTW1EAKHcpNARwBNhqFC">
              [9] SOU 1995:126 Kostnader för den statliga assistansersättningen,
              SOU 2002:13 Utjämning av LSS-kostnader, SOU 2004:103 LSS – Särskilt
              personligt stöd, SOU 2005:100 God kvalitet i personlig assistans
              – ändamålsenlig användning av assistansersättning, SOU 2006:69
              Uppföljning av kostnadsutjämningen för kommunernas LSS-verksamhet,
              SOU 2007:62 Utjämning av kommunernas LSS-kostnader – översyn och
              förslag, SOU 2007:73 Kostnader för personlig assistans – Skärpta
              regler för utbetalning, användning och återbetalning av assistansersättning,
              SOU 2008:77 Möjlighet att leva som andra. Ny lag om stöd och service
              till vissa personer med funktionsnedsättning, SOU 2012:6 Åtgärder
              mot fusk och felaktigheter med assistansersättning, SOU 2014:9
              Förändrad assistansersättning – en översyn av ersättningssystemet,
              SOU 2017:43 På lika villkor! Delaktighet, jämlikhet och effektivitet
              i hjälpmedelsförsörjningen, SOU 2018:88 Översyn av insatser enligt
              LSS och assistansersättningen, samt SOU 2021:37 Stärkt rätt till
              personlig assistans – ökad rättssäkerhet för barn, fler grundläggande
              behov och tryggare sjukvårdande insatser.
            </note>
            <note xml:id="i-R276sHLyVDveajEdiyz6Km">
              [10] SOU 2021:37 Stärkt rätt till personlig assistans – ökad
              rättssäkerhet för barn, fler grundläggande behov och tryggare
              sjukvårdande insatser.
            </note>
            <note xml:id="i-EFyQywrZBhdGVMZdSySpuZ">
              [11] SOU 2018:88 Översyn av insatser enligt LSS och assistansersättningen.
            </note>
            <note xml:id="i-UJHwadpapQvCzBTY9eLDBt">
              [12] Rapport från Nationellt underrättelsecentrum, 2020-09-23.
            </note>
            <note xml:id="i-Ao7kwWj5C73ewADLiNdCFr">
              [13] Den 4 december 2008 beslutade regeringen att ratificera
              FN:s konvention om rättigheter för personer med funktionsnedsättning.
            </note>
            <note xml:id="i-Hpp4ypyAA5BH6vQWtmzfP5">
              [14] SOU 2018:88 Översyn av insatser enligt LSS och assistansersättningen,
              s. 417.
            </note>
            <note xml:id="i-R36CFW6cdwZiyE8Vcpx6Wm">
              [15] Socialutskottets betänkande 2020/21:SoU10, s. 1.
            </note>
            <note xml:id="i-L9UAyntwT7KgixpUiYwB8m">
              [16] Kommittédirektiv 2021:76 Statligt huvudmannaskap för personlig
              assistans.
            </note>
            <note xml:id="i-XP96CyurW46VFmg8pv2RGq">
              [17] Regeringens proposition 2021/22:214 Stärkt rätt till personlig
              assistans – grundläggande behov för personer som har en psykisk
              funktionsnedsättning och ökad rättssäkerhet för barn, se s. 49–50.
            </note>
            <note xml:id="i-GTVCRNvRoXVBRcaADbpy8k">
              [18] Regeringens kommittédirektiv 2016:40, Översyn av insatser
              enligt LSS och assistansersättningen.
            </note>
            <note xml:id="i-AeqYQ2En15gJwcghxZ7w4H">
              [19] Ibid, se s. 1.
            </note>
            <note xml:id="i-WbR8Vao6onUFkCn7SQZzDT">
              [20] Regeringens kommittédirektiv 2018:35, Tilläggsdirektiv till
              LSS-utredningen.
            </note>
            <note xml:id="i-QaeuMmY6urnjJ5Thn17pY3">
              [21] Regeringens proposition 2021/22:214 Stärkt rätt till personlig
              assistans – grundläggande behov för personer som har en psykisk
              funktionsnedsättning och ökad rättssäkerhet för barn, se s. 49–50.
            </note>
          </noteGrp>
        </div>
      </div>
    </body>
  </text>
</TEI>
