<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-SoU-00263">
  <teiHeader>
    <fileDesc>
      <titleStmt>
        <title>Framtidens äldreomsorg</title>
        <author corresp="i-LzYBGnvuhNHdQ7LQKPA6UJ">av Gudrun Schyman m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Framtidens äldreomsorg</title>
          <idno type="rdwebb">GP02So263</idno>
          <rs type="number">So263</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GP02So263/text</ref>
          <ref type="dokument_url_html">http://data.riksdagen.se/dokument/GP02So263</ref>
          <ref type="dokumentstatus_url_xml">http://data.riksdagen.se/dokumentstatus/GP02So263</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <name>Gudrun Schyman</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QCRg2KTsg7cQV6CGsVeAfY</idno>
            <name>Hans Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6nbWfYQYwqJtM2XLoDTFkR</idno>
            <name>Ingrid Burman</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KoshphacAWMdvHAZ62MAi2</idno>
            <name>Lars Bäckström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-SbqwWiFTQv4uwRAq9u9evX</idno>
            <name>Stig Eriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-BvxBJicYo5FW1E9fuXk8LW</idno>
            <name>Owe Hellberg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LmkkKmc2XQLDmqAXoGoovP</idno>
            <name>Berit Jóhannesson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-BAB7JTqwHUAHz87bdy5smY</idno>
            <name>Tanja Linderborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Cj9FYr3Q5sLFjM9zvEVNNE</idno>
            <name>Maggi Mikaelsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MwuFFKMvcc1awyq6Jse5hA" type="signed"/>
        <correspContext corresp="i-MwuFFKMvcc1awyq6Jse5hA">
          <note type="signatory" corresp="i-LzYBGnvuhNHdQ7LQKPA6UJ"/>
          <note type="signatory" corresp="i-QCRg2KTsg7cQV6CGsVeAfY"/>
          <note type="signatory" corresp="i-6nbWfYQYwqJtM2XLoDTFkR"/>
          <note type="signatory" corresp="i-KoshphacAWMdvHAZ62MAi2"/>
          <note type="signatory" corresp="i-SbqwWiFTQv4uwRAq9u9evX"/>
          <note type="signatory" corresp="i-BvxBJicYo5FW1E9fuXk8LW"/>
          <note type="signatory" corresp="i-LmkkKmc2XQLDmqAXoGoovP"/>
          <note type="signatory" corresp="i-BAB7JTqwHUAHz87bdy5smY"/>
          <note type="signatory" corresp="i-Cj9FYr3Q5sLFjM9zvEVNNE"/>
          <note type="signatory" corresp="i-6MWLY5JdykMGLLUo96skfp"/>
        </correspContext>
        <correspAction xml:id="i-VN5Enn9nQmx99EX58Vo6kt" type="referral">
          <date when="2001-10-11"/>
        </correspAction>
        <correspAction xml:id="i-9S49uKY7zLFtbisYqjbkyG" type="dismissal">
          <date when="2001-10-11"/>
        </correspAction>
        <correspAction xml:id="i-BeNRHFCeHcD1Z9X9YxE51c" type="termination">
          <date when="2001-10-05"/>
        </correspAction>
        <correspAction xml:id="i-A9FCSA973hfodyLtFk5idA" type="submission">
          <date when="2001-10-05"/>
        </correspAction>
        <correspAction xml:id="i-RuKWHdDzjFhf5AGy4vb9ee" type="numbering">
          <date when="2001-10-05"/>
        </correspAction>
        <correspAction xml:id="i-Mki8LjjzgErzo3yNwb8v9f" type="proposed_referral">
          <date when="2001-10-05"/>
        </correspAction>
        <correspAction xml:id="i-WACLnvAkPmcjx9JpgkwTBK" type="committee_proposal">
          <date when="2001-10-05"/>
        </correspAction>
        <correspAction xml:id="i-SHXRJSMhrnHdCoeSPy5sRN" type="reviewing">
          <date when="2001-10-05"/>
        </correspAction>
        <correspAction xml:id="i-U2SFFMYaKzoxLeEqDUkrPU" type="registration">
          <date when="2001-10-05"/>
        </correspAction>
        <correspAction xml:id="i-RqyQsdS1uZD6MRwVnr1GPf" type="assigned"/>
        <correspContext corresp="i-RqyQsdS1uZD6MRwVnr1GPf">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_So_0263/mot_200102_So_0263-0001.pdf"/>
      <div xml:id="i-NhfH994szogN8d6WTqKULF" type="motHeader">
        <div xml:id="i-WJfs4MUzwZVfBMbfPnhQWk" type="motTitle"/>
        <div xml:id="i-KSy5wCRaqzbMUwqW6dkcvJ" type="motSubmissionInfo"/>
      </div>
      <div xml:id="i-HpkPJysayaVCM2jBudfd2L" type="motBody">
        <div xml:id="i-C8Y3DRWt2hagCGHMHHTns7">
          <p xml:id="i-VdYnMXb8vFXFfQYSppd9tE">
            2001/02 mnr: S0263 pnr: v421
          </p>
          <p xml:id="i-468tmKe2LhJYpQAHaofWpx">
            Motion till riksdagen [XXL 2001/02:S0263 Lä
          </p>
          <p xml:id="i-3jRGrsMswFDrrMeb1dAfgA">
            av Gudrun Schyman m.fl. (v) MOT. 2001/02
          </p>
          <p xml:id="i-XHfnMt9LMPwEP58Me6bWai">
            Framtidens äldreomsorg
          </p>
          <p xml:id="i-NxAy46optEFz1f2PVWqfiR">
            1 Förslag till riksdagsbeslut
          </p>
          <p xml:id="i-LeiacbBwqbDQQfTqNv7Nfv">
            1. Riksdagen begär att regeringen tillsätter en utredning med
            uppgift att kartlägga personaltätheten inom äldreomsorgen på nationell
            nivå. 2. Riksdagen begär att regeringen ger Seniorberedningen
            2005 ett tilläggsdirektiv om vad i motionen anförs om minimikrav
            i äldreomsorgen. 3. Riksdagen begär att regeringen tillsätter
            en utredning om vad i motionen anförs om konsekvenser för äldre
            vid införandet av ny teknik och andra samhällsförändringar. 4.
            Riksdagen tillkännager för regeringen som sin mening vad i motionen
            anförs om prioritering av äldres rehabilitering. 5. Riksdagen
            begär att regeringen ger Socialstyrelsen i uppdrag att utreda
            vad i motionen anförs om dementas rättigheter. 6. Riksdagen tillkännager
            för regeringen som sin mening vad i motionen anförs om ett permanent
            anhörigstöd. 7. Riksdagen tillkännager för regeringen som sin
            mening vad i motionen anförs om en samlad lagstiftning i äldreomsorgen.
            8. Riksdagen begär att regeringen ger Socialstyrelsen i uppdrag
            att utveckla vad i motionen anförs om tillämpningen av lex Sarah.
            9. Riksdagen tillkännager för regeringen som sin mening vad i
            motionen anförs om ett förbud mot konkurrensutsättning och utförsäljning
            av enheter till vinstdrivande företag. 10. Riksdagen begär att
            regeringen ger Socialstyrelsen i uppdrag att utreda och analysera
            ojämlikhet och ojämställdhet bland äldre.
          </p>
          <p xml:id="i-2yyn2d4ja5EWt8QmsxF1wP">
            2 Inledning
          </p>
          <p xml:id="i-4qRktBijkaSNrmdcuPUQoQ">
            Åldrandet är klass- och könsöverskridande. Det sker med oss alla
            om vi inte drabbas i unga år av ohälsa och död. Medellivslängden
            i Sverige är hög och vi har möjlighet att allt längre upp i åldrarna
            få möjlighet att vara friska och
          </p>
          <pb facs="riksdagen-motions-pdf/data/200102/mot_200102_So_0263/mot_200102_So_0263-0002.pdf"/>
          <p xml:id="i-7tjh2LfHfAqR9LaCogPXrv">
            2001/02:S0263
          </p>
          <p xml:id="i-HfHAJxeQQ52JmSA4tcmKhZ">
            aktiva. På vilket sätt vi får förmånen att åldras är till stor
            del inte klass- och könsneutralt utan uppvisar tydliga skillnader
            vad gäller hälsa och ekonomi. Välfärden i Sverige har byggts upp
            av kvinnor och män som i dag är pensionärer. Den har byggts på
            generella och individuella rättigheter och skyldigheter. Den har
            finansierats av skattemedel och syftat till att fördela resurserna
            rättvist och ge alla goda levnadsvillkor. En rättvis resursfördelning
            innebär också solidaritet mellan yrkesverksamma och icke yrkesverksamma.
            Det ligger inte långt tillbaka i vår historia då åldrandet var
            förenat med oro och osäkerhet för hur den dagliga försörjningen
            skulle klaras. För många äldre var dåtidens åldrande förenat med
            ett beroende av barnen, i synnerhet efter förlusten av eventuell
            livskamrat. I det fallet har män generellt sätt varit mindre utsatta
            än kvinnor vilket till viss del fortfarande råder. Trots förbättrad
            hälsa för de allra flesta äldre långt upp i åldrarna ökar ändå
            den åldersrelaterade ohälsan med bl.a. gråstarr, problem med höftleder,
            förslitningar, osteoporos och demenssjukdomar. För de äldre kvinnor
            och män som drabbas av ohälsa och sjukdom är det mycket viktigt
            att vården och omsorgen fungerar. Det är framförallt viktigt att
            insatserna samordnas och att både medicinska och sociala aspekter
            vägs samman. Detta får anses vara en förutsättning för att den
            äldre ska kunna fortsätta att leva ett så rikt och aktivt liv
            som möjligt. Att ha möjlighet till ett aktivt liv utifrån sina
            egna förutsättningar är betydelsefullt för hälsan och bidrar till
            att förebygga ohälsa och sjukdomar. Ett demokratiskt samhälle
            förutsätter att alla ska ha samma möjligheter och rättigheter.
            Detta ska självklart även gälla de äldre. Den kompetens och det
            engagemang en människa besitter försvinner inte vid en viss ålder
            utan varar livet ut. Stora förbättringar har skett inom äldreomsorgen
            sett ur ett längre perspektiv. Äldreboenden har byggts och renoverats
            med en relativt hög boendestandard som befrämjar integritet och
            självbestämmande. Forskning om äldres sjukdomar och särskilt demenssjukdomar
            har utvecklats snabbt, men det finns behov av fortsatt utveckling.
            Vänsterpartiet har i samarbete med regeringen och Miljöpartiet
            aktivt verkat för förbättringar genom bl.a. maxtaxa och nationellt
            förbehållsbelopp, stöd till äldre utrikes födda, anhörigvårdare
            samt forskning inom äldreområdet. 90-talets nedskärningar har
            dock medfört att färre har fått hjälp. Detta gäller framförallt
            hemtjänstinsatser, då kommunerna framförallt har prioriterat de
            med stora omvårdnadsbehov. I nya socialtjänstlagen finns det nu
            inskrivet att serviceinsatser är ett bistånd och dessutom är besvärsrätten
            återinförd. Vänsterpartiet förutsätter att dessa förbättringar
            nu kommer den äldre till del och kommer därför att följa utvecklingen.
          </p>
          <p xml:id="i-WqV5MaojoPfQjRhZdLjxnV">
            3 En god och säker äldreomsorg för alla
          </p>
          <p xml:id="i-Kd7bdR1yrYujE2MHxxXqiX">
            Vänsterpartiet anser att en god och säker äldreomsorg är samhällets
            ansvar och att denna skall vara offentligt finansierad och huvudsakligen
            drivas i
          </p>
          <pb facs="riksdagen-motions-pdf/data/200102/mot_200102_So_0263/mot_200102_So_0263-0003.pdf"/>
          <p xml:id="i-8MBehUvbKP2EaojHuwn93M">
            offentlig regi. Det är grunden för att garantera en jämlik, god
            och säker äldreomsorg för alla. Den äldre ska oavsett betalningsförmåga
            kunna känna sig trygg med att hon ska få den vård och omsorg hennes
            behov kräver. Valfrihet, i betydelsen ett konkret inflytande och
            självbestämmande över vardagen, är viktigt för den äldre. Den
            valfriheten behöver ökas. De flesta äldre vill, så långt det är
            möjligt, bo kvar i det egna hemmet. Det behov av äldreboende som
            ändå finns kan vara beroende på otrygghet snarare än att vara
            ett konkret fysiskt behov. Kraven i dag för att bli beviljad särskilt
            boende är dock så höga att dessa äldre oftast inte beviljas plats.
            Vi anser att den förebyggande aspekten och den enskildas upplevelse
            av otrygghet inte i tillräckligt hög grad uppmärksammas. Detta
            är även relaterat till platstillgång och resurser. Vänsterpartiet
            anser att det är i mötet mellan den enskilda vårdaren och den
            äldre som vårdkvalitet uppstår. Därigenom blir personalen inom
            äldreomsorgen den viktigaste resursen i skapandet av en god och
            säker äldreomsorg. Därför anser Vänsterpartiet att arbetsro och
            rimliga arbetsvillkor för de anställda krävs för att den äldre
            ska kunna få det hon behöver. Vården och omsorgen har under 1990-talet
            utsatts för besparingar som påverkat kvaliteten inom äldreomsorgen
            negativt. Besparingar inom vårdsektorn handlar oftast om nedskärningar
            av antalet anställda. Resultatet har blivit en kraftig ökning
            av antalet sjukskrivningar samt stora svårigheter att rekrytera
            och behålla personal. Ökningen av antalet sjukskrivningar domineras
            av diagnoser som kan relateras till negativ stress. Detta är en
            situation som är mycket allvarlig och för att säkra äldreomsorgen
            krävs konkreta och långsiktiga insatser. Vänsterpartiet anser
            därför att det finns ett behov av kartläggning över personaltätheten
            inom äldreomsorgen på nationell nivå, av såväl offentligt driven
            äldreomsorg som privat. Detta bör riksdagen som sin mening ge
            regeringen till känna. Oavsett ohälsa och ökad skröplighet är
            behovet av ett gott och aktivt liv detsamma. Behovet av en meningsfull
            vardag, ett aktivt liv utifrån ork och förmåga samt behovet av
            stimulans har tyvärr ofta kommit i skymundan, och de medicinska
            behoven och insatserna har tenderat att dominera. De senaste
          </p>
          <p xml:id="i-TbPxYoP9C6h8BRmfxio2Qj">
            årens neddragningar har bidragit till att utrymmet för utevistelser
            och samvaro minskat. Personalens arbetstid har beskurits så kraftigt
            att möjligheterna att gå ut tillsammans med de boende i särskilt
            boende minskat. Det har bl.a. påpekats av Socialstyrelsen och
            länsstyrelserna att många äldreboenden är mycket bristfälliga
            vad gäller socialt liv. Många äldre har t.ex. inte varit utomhus
            under långa perioder. Både anhöriga och äldre upplever att endast
            de basala omvårdnadsinsatserna utförs och att det som är ”själva
            livet” inte längre hinns med. Vänsterpartiet anser att det är
            viktigt att betona att människan, oavsett ålder, är en helhet
            med varierande behov. Vänsterpartiet anser även att det ska vara
            en rättighet för de äldre att ha möjlighet till social gemenskap,
            vistas ute, upprätthålla de vanor och intressen som den enskilda
            haft, en trygg tillvaro utan stress och oro för om hjälp finns
            när behov uppstår. I nya socialtjänstlagen finns det nu inskrivet
            att den äldre har rätt till en aktiv och meningsfull tillvaro.
            Vänsterpartiet anser att det bör innebära att det
          </p>
          <p xml:id="i-5snNhHWZDrd1L33wVdAYxC">
            2001/02:S0263
          </p>
          <pb facs="riksdagen-motions-pdf/data/200102/mot_200102_So_0263/mot_200102_So_0263-0004.pdf"/>
          <p xml:id="i-6RvaiHEbCYENFJHVRzoy8L">
            2001/02:S0263
          </p>
          <p xml:id="i-KJ7YctrtWcYhHFhhhf1Wt4">
            som anförts ovan nu kommer att konkretiseras och bli verklighet
            för den äldre. Vi avser att följa den utvecklingen aktivt. Äldreomsorgen
            bör även betraktas utifrån levnadsvillkor och socioekonomiska
            förhållanden. Pensionärer har som grupp fått en förbättrad ekonomisk
            situation men det råder fortfarande stora skillnader mellan individer.
            Det går en tydlig skiljelinje mellan könen, där männen uppvisar
            en betydligt högre genomsnittligt taxerad inkomst. Fyra av fem
            låginkomstagare bland de äldre är kvinnor. Detta får direkta konsekvenser
            på omsorgsområdet. Det är t.ex. betydligt vanligare bland låginkomsttagare
            i äldregruppen att avstå från läkar- och tandläkarbesök, och motsvarande
            gäller gruppen utrikesfödda äldre. Vänsterpartiet anser att det
            inom äldreomsorgen krävs en ökad möjlighet till inflytande från
            de äldre, anhöriga och personal, och att det är viktigt att olika
            former för inflytande fortsätter att utvecklas. I dag är det vanligt
            förekommande med olika former av råd. Detta är förvisso något
            positivt i sig, men dessa råd är i sin sammansättning sällan representativa
            för t.ex. de boende i ett äldreboende. Vänsterpartiet anser vidare
            att det allvarligt bör övervägas om det genom lagstiftning kan
            säkerställas en norm för kvaliteten i vård och omsorg av de äldre.
            Sådana minimikrav för äldreomsorgen skulle kunna bidra till säkrare
            planering och uppföljning av äldreomsorgen och ökad jämlikhet
            över landet. Vänsterpartiet föreslår att beredningen Senior 2005
            ges detta uppdrag i ett tilläggsdirektiv. Detta bör riksdagen
            som sin mening ge regeringen till känna.
          </p>
          <p xml:id="i-C8mpn89LsoM682iDGwiEN7">
            4 Äldres hälsa — en utmaning för folkhälsoarbetet
          </p>
          <p xml:id="i-5fZqGffQZYyqDdx4khYVZ9">
            Stiftelsen Stockholms läns äldrecentrum har nyligen utkommit
            med en rapport om äldre och folkhälsa. Rapporten är unik då det
            oftast är de yngre som är föremål för studier och insatser ur
            ett folkhälsoperspektiv. Undersökningen visar på att det finns
            stora vinster både för samhället och den enskilda att folkhälsoinsatser
            genomförs även för de äldre. Studien visar även på att socioekonomiska
            och könsrelaterade skillnader är lika påtagliga högt upp i åldrarna
            som de är för yngre. I vissa fall tenderar skillnaderna t.o.m.
            att öka. Männen har en betydligt bättre hälsa och högre inkomster
            men lever i genomsnitt kortare än kvinnorna. De äldre utrikesfödda
            har också en sämre hälsa än äldre födda i Sverige. En god hälsa
            handlar inte bara om avsaknaden av sjukdom, utan involverar hela
            livssituationen. För att kunna uppnå folkhälsomålen måste hela
            samhället engageras, något som är giltigt oavsett ålder. Vänsterpartiet
            anser därför att ör att befrämja de äldres hälsa krävs en ökad
            kunskap, medvetenhet och analys vid all samhällsplanering, om
            vad som konstituerar en hälsosam miljö ör äldre. Man kan exempelvis
            använda konsekvensanalys vid införandet av
          </p>
          <pb facs="riksdagen-motions-pdf/data/200102/mot_200102_So_0263/mot_200102_So_0263-0005.pdf"/>
          <p xml:id="i-XmmiPGdFUC54Mfpj4hoTzm">
            2001/02:S0263
          </p>
          <p xml:id="i-NqvNwREbSR2ZhRPcfSsBJ9">
            ny teknik och hur detta påverkar äldre. Vilka konsekvenser får
            t.ex. nedläggningar av serviceinrättningar, då naturliga sociala
            träffpunkter försvinner med vilket en eventuell ökad otrygghet
            för den äldre följer? Detta bör riksdagen som sin mening ge regeringen
            till känna.
          </p>
          <p xml:id="i-XwPAuiKg6V6VMscUYvVtK1">
            5 Hälso- och sjukvård samt rehabilitering för äldre
          </p>
          <p xml:id="i-WAGnBn6RXyBqfN6Q2tDGot">
            Sättet på vilket man åldras skiljer sig mellan individer utifrån
            klass, kön och etnicitet. De flesta får i allt högre utsträckning
            uppleva en relativt frisk ålderdom. De som ändå drabbas av sjukdom
            och ohälsa har däremot inte sällan behov av ett omfattande och
            allsidigt stöd. Sedan ädelreformen genomfördes har en kraftig
            förskjutning skett av hälso- och sjukvårdsinsatserna för de äldre,
            från landstingen till kommunerna. De äldre som i dag flyttar till
            särskilda boendeformer har ofta redan vid inflyttningen omfattande
            och komplexa vård- och omsorgsbehov. Detta kräver en ökad kompetens
            och en helhetssyn från team som täcker olika kompetensområden.
            Studier har visat att de s.k. multiskröpliga äldre ofta saknar
            att någon tar ansvaret för helheten. Kontinuitet kan finnas från
            varje enskild vårdgivare men sammantaget är många olika människor
            inblandade, ofta utan egentlig samordning dessa emellan. För att
            den äldre ska få en så god hälso- och sjukvård och tillvaro som
            möjligt krävs en samverkan mellan alla yrkeskategorier — från
            vårdbiträde, sjuksköterska, arbetsterapeut till läkare m.fl. Den
            som oftast står den äldre vårdbehövande närmast är vårdbiträdet
            eller undersköterskan, varför det inom
          </p>
          <p xml:id="i-LVdvWqcpRCrd9P8z4ErgoE">
            den kommunala hälso- och sjukvården krävs en kompetenshöjning
            för att klara de ökade behoven av hälso- och sjukvårdsinsatser.
            Antalet läkartimmar med geriatrisk kompetens behöver också öka.
            Akutvården, framförallt inom medicin, har ofta en stor andel äldre
            bland sina patienter. Det är ofta omvittnat att den akuta vården
            inte är utformad, eller har tillräckliga resurser, för de särskilda
            behov som den äldre har. Den äldre behöver oftast mer tid för
            återhämtning och noggrann planering för att sjukvårdsinsatsen
            ska få avsedd effekt. Begreppet ”medicinskt färdigbehandlad” har
            inte sällan vållat tvistemål mellan kommun och landsting, vilket
            fått mycket negativa konsekvenser för den äldre. Vänsterpartiet
            emotser Kommunförbundets och Landstingsförbundets slutsatser i
            denna fråga. Rehabiliteringen för äldre är oerhört viktig. Den
            bidrar till en ökad självständigheten för den enskilda samtidigt
            som den, rätt använd, kan minska behovet av fortsatta omvårdnadsinsatser.
            Relativt små förbättringar kan alltså medföra mycket stora hälsovinster.
            Vänsterpartiet anser därför att rehabilitering av äldre ska prioriteras
            och att resurser tillförs för detta senast nästa mandatperiod.
            Detta bör riksdagen som sin mening ge regeringen till känna.
          </p>
          <pb facs="riksdagen-motions-pdf/data/200102/mot_200102_So_0263/mot_200102_So_0263-0006.pdf"/>
          <p xml:id="i-VXg5ud9SEQiTcsBvSf1EYY">
            2001/02:S0263
          </p>
          <p xml:id="i-XmQJ5C71Jyqv7cx4i3ja2e">
            6 Rättssäkerhet för demenssjuka
          </p>
          <p xml:id="i-8FJ8chHtY6yH744pEyjDNg">
            De demenssjuka är i många avseenden en mycket utsatt grupp bland
            de äldre. Det gäller inte minst rättsskyddet. I de allra flesta
            fall saknar den demenssjuka möjlighet att själv kunna uttrycka
            sin vilja. Trots detta är varken rätten till företrädare eller
            förekomsten av tvångsåtgärder mot dementa, exempelvis låsta dörrar,
            fullt ut reglerad. Detta bekräftas även av Björn Reuterstrand,
            rättschef på Socialdepartementet. Den demenssjuka saknar ofta
            förmåga att kunna orientera sig i tid och rum, varför det kan
            vara förenat med fara för den enskilda att t.ex. gå ut på egen
            hand. I en tid av personalnedskärningar har många äldreboenden
            löst detta problem med inlåsning, i vissa fall nattetid utan att
            personal finns på avdelningen. Tvång förekommer i varierande grad
            mot den dementa, trots att det är förbjudet, ofta beroende på
            okunskap och brist på handledning. Det kan vara mediciner som
            ges under pålägget på smörgåsen eller duschning trots protester.
            Tvångsåtgärder förekommer inte bara i relation mellan den dementa
            och vårdare utan även mellan den dementa och anhöriga. Vänsterpartiet
            anser att den dementa ska ha rätt till en diagnos. Alltför ofta
            noteras glömska och andra demensliknande symtom som en demens
            utan att en egentlig utredning genomförts. Detta trots att det
            i dag finns bromsmediciner, vilka inte ska ges utan en korrekt
            diagnos, och trots kunskapen om ett antal differentialdiagnoser
            varav vissa lätt kan avhjälpas. För den enskilda och dennas anhöriga
            är det en trygghet att få en diagnos, då det ger möjlighet att
            bearbeta det faktum att en obotlig sjukdom drabbat dem. Vänsterpartiet
            anser att Socialstyrelsen bör ges i uppdrag att utreda de dementas
            rättssäkerhet och återkomma till riksdagen med förslag till åtgärder.
            Detta bör riksdagen som sin mening ge regeringen till känna.
          </p>
          <p xml:id="i-9WkqxukznZou7ZsPwDhKZ9">
            7 Anhörigstöd
          </p>
          <p xml:id="i-MpQWWY2pWZndu14DwoXZ9L">
            Det finns en tydlig korrelation mellan ökningen av anhörigvårdare
            och nedskärningarna inom den offentliga sektorn. Tydligast syns
            detta när det gäller hemtjänsten. Anhörigas situation har uppmärksammats
            och satsningar har gjorts i projektform genom bl.a. Anhörig 300.
            Det finns även kunskap och insikter om de påfrestningar som anhörigvårdarna
            ofta utsätts för. Dessa utsätts inte bara för en ökad belastning
            i relationen till den vårdade anhöriga, utan drabbas även av en
            ökad ekonomisk börda och social isolering. Två rikstäckande studier
            från Socialstyrelsen visar att, mellan 1994 och 2000 har andelen
            ensamboende kvinnor som endast får anhörigomsorg ökat avsevärt.
          </p>
          <pb facs="riksdagen-motions-pdf/data/200102/mot_200102_So_0263/mot_200102_So_0263-0007.pdf"/>
          <p xml:id="i-5zfHSKBTe5jMBoWEhijURh">
            Bland sammanboende äldre har också den informella hjälpens andel
            ökat. Denna form dominerar då framförallt för männen, vilket bl.a.
            kan förklaras av att kvinnor lever längre än män. Det är framförallt
            serviceinsatserna inom hemtjänsten som minskat sin andel. Vårdtagare
            med goda ekonomiska förutsättningar har härmed istället köpt tjänster
            medan de med mindre pengar fått hjälp av framförallt sina döttrar.
            Vänsterpartiet anser att anhörigvården ska utföras utifrån att
            den enskilda så önskar och inte för att samhället ska göra besparingar
            i den generella välfärden. I längden kan detta istället föra med
            sig högre kostnader, både för den enskilda som sliter på sina
            relationer och på sin hälsa och för samhället. Anhörig 300 har
            specialdestinerat resurser för att stimulera kommunerna att utveckla
            anhörigstödet. Dessa medel är avsatta t.o.m. 2004, varefter kommunerna
            ska ha integrerat anhörigstödet i det löpande arbetet. Vänsterpartiet
            avser att följa utvecklingen, och Vänsterpartiet bedömer dock
            redan nu att det då kan finnas anledning att tillföra fortsatta
            specialdestinerade medel under nästkommande mandatperiod. Detta
            bör riksdagen som sin mening ge regeringen till känna.
          </p>
          <p xml:id="i-Kef2nPhZt99xVeEpNPGxCr">
            8 Hälso- och sjukvårdslagen och socialtjänstlagen
          </p>
          <p xml:id="i-HLvVbJpTU1d4E9w3G7EMGE">
            Äldreomsorgen styrs i dag av två lagar; hälso- och sjukvårdslagen
            och socialtjänstlagen. Det har tidigare utretts om det finns möjlighet
            att samla de regler som styr äldreomsorgen till en lag. Det har
            då bedömts som komplicerat och att det därför skulle krävas en
            särskild översyn. Vänsterpartiet vill dock återupprepa kravet
            på att en sådan översyn bör göras. Äldreomsorgen har en sådan
            karaktär att det föreligger ett starkt behov av en samlad lagstiftning.
            Detta bör riksdagen som sin mening ge regeringen till känna.
          </p>
          <p xml:id="i-EPFAAvLWU9Et6zTMtaNSMM">
            9 Lagen om anmälningsskyldighet
          </p>
          <p xml:id="i-NF3d1Ey9MJeJD1jtYQAhqm">
            I enlighet med SOSFS 2000:5, anmälan om missförhållanden i omsorg
            om äldre och funktionshindrade enligt 71a$8 socialtjänstlagen,
            är vårdpersonalen skyldig att anmäla allvarliga missförhållanden.
            Anmälan bör göras redan när det finns en grundad anledning att
            anta att det föreligger allvarliga missförhållanden. Detta är
            en viktig men svår uppgift för personalen. Steget att anmäla en
            arbetsgivare, kollega eller föreståndare är svårt att ta även
            om det finns goda grunder för anmälan. Arbetstagaren är oftast
            på något sätt i ett beroendeförhållande till den som anmäls. Det
            finns exempel på personal som p.g.a. en sådan anmälan mist sitt
            arbete.
          </p>
          <p xml:id="i-9eJ67rKVpqD1FJNSX65uz5">
            2001/02:S0263
          </p>
          <pb facs="riksdagen-motions-pdf/data/200102/mot_200102_So_0263/mot_200102_So_0263-0008.pdf"/>
          <p xml:id="i-TGeEa72FeSkWuZptzu5Jwq">
            2001/02:S0263
          </p>
          <p xml:id="i-A5cxzp2DVszGErHFDSHsNJ">
            I SOSFS 2000:5 om 71a$ anges att det ska framgå vem som gjort
            anmälan. Det har visat sig i några konkreta fall ha lett till
            en mycket besvärlig situation för anmälaren. Vid uppföljning av
            71a$ så har det också visat sig att det finns oklarheter i lagen
            som gör att den inte tillämpats såsom det var tänkt. I den kommunala
            äldreomsorgen är det inte sällan medicinskt ansvarig sjuksköterska
            som tar emot dessa anmälningar. I vissa kommuner är denna även
            enhetschef vilkens lämplighet kan ifrågasättas utifrån ovanstående
            resonemang. Vänsterpartiet anser att det inte är bra om anmälningar
            inte görs p.g.a. en rädsla hos personalen att uppge sitt namn
            och för vilka eventuella följder en anmälan kan få. Mot denna
            bakgrund anser Vänsterpartiet att Socialstyrelsen bör få i uppdrag
            att utveckla SOSFS så att tillämpning och riktlinjer klargörs
            för hur anmälan omhändertas, samt att möjligheten till trygghet
            för anmälaren utvecklas så att lagen får fullt genomslag. Detta
            bör riksdagen som sin mening ge regeringen till känna.
          </p>
          <p xml:id="i-BNrCeyAUpn21r5BwKAG3Ay">
            10 Privatisering och konkurrensutsättning av äldreomsorgen
          </p>
          <p xml:id="i-WMfWscGWJwXeqWvNNXB3Aq">
            Vänsterpartiet är starkt oroat av den konkurrensutsättning som
            genomförts inom äldreomsorgen. Framförallt Stockholm stad som
            genomfört en gigantisk utförsäljning, men många andra kommuner
            följer efter. Vi ser att i takt med att konkurrensutsättning ökar
            så minskar förtroendet för äldreomsorgen hos stora delar av befolkningen.
            Samidigt har rapporterna om vanvård och andra brister i vården
            ökat. Det har inte medgetts tid till utvärdering av konkurrensutsättningen
            och dess eventuella effekter på kvaliteten, vilket i det här sammanhanget
            är något mycket allvarligt. I en interpellationsdebatt under våren
            2001, bekräftade socialminister Lars Engqvist att det finns ett
            reellt behov av en nationell utvärdering av konkurrensutsättningens
            effekter för äldreomsorgen, framförallt ur ett brukarperspektiv.
            Motiven för konkurrensutsättningen har angetts vara att det skulle
            leda till en ökad valfrihet för den äldre, minskade kostnader
            och bibehållen eller ökad kvalitet. Resultatet har dock snarare
            blivit en oligopolsituation med ett, två eller tre stora företag
            som helt dominerar marknaden. Detta har bl.a. lett till att de
            ekonomiska vinster som inledningsvis gjorts av kommunerna har
            ätits upp vid förnyad upphandling, eftersom egentlig konkurrens
            saknats. Gemensamt för all konkurrensutsättning är, enligt Välfärdsbokslut
            2001:52, att det är de vinstsyftande företagen som ökar på alla
            områden. Det kan starkt ifrågasättas om äldreomsorg «egentligen
            kan konkurrensutsättas utan varje enskilds medgivande. Äldreomsorgen
            har helt riktigt utformats utifrån att den äldre själv ska kunna
            bestämma om sin vård och sitt liv. I särskilt boende handlar det
            dessutom om det egna hemmet. Att då tvingas att vart tredje eller
            vart fjärde år byta vårdgivare, eller att ställas
          </p>
          <pb facs="riksdagen-motions-pdf/data/200102/mot_200102_So_0263/mot_200102_So_0263-0009.pdf"/>
          <p xml:id="i-E1axuhM3B2DexWwexPYzmo">
            inför hotet om byte kan vara mycket etiskt tveksamt. Förespråkare
            för konkurrensutsättningar pekar på medverkan av pensionärsorganisationer
            och råd som garant för inflytande. Det är dock tveksamt om dessa
            kan betraktas som representativa för t.ex. boende i ett specifikt
            äldreboende, något som påpekas i ”Ökade möjligheter till brukarinflytande”,
            Ds 2001:34 från Justitiedepartementet. Konkurrensutsättningen
            har på många håll bidragit till kortsiktighet vad gäller planering,
            minskat engagemang och utveckling av innehållet i vården, eftersom
            varje ansvarig vet att tiden är begränsad. I det danska företaget
            PLS utvärdering av konkurrensutsättningen i Stockholm, visas det
            också att personalen uppfattar konkurrensutsättningen som något
            negativt och att arbetsbelastningen ökat. Vänsterpartiet anser
            att äldreomsorgen i huvudsak ska bedrivas i kommunal regi. Resurserna
            inom äldreomsorgen ska läggas på utveckling av innehållet i äldreomsorgen
            genom ökat inflytande för de äldre och för personalen. De äldre
            och personalen tillsammans är de som har den största kännedomen
            om hur verksamheten ska utformas. I de fall andra vårdgivare blir
            aktuella krävs en kvalitetssäkring och uppföljning av förfrågningsunderlag
            samt avtal och rutiner för kontinuerlig uppföljning av vården.
            Vänsterpartiet anser att Utredningen av konkurrensutsättningens
            effekter bör få i uppdrag att se över möjligheten att förbjuda
            konkurrensutsättning och försäljning av enheter inom äldreomsorgen
            till vinstdrivande företag. Detta bör riksdagen som sin mening
            ge regeringen till känna.
          </p>
          <p xml:id="i-33mhymtrvbbHHwPrnztQCx">
            11 Framtidens äldreomsorg
          </p>
          <p xml:id="i-8QZSGs56AQ4Au25FdyNkdt">
            Vänsterpartiet anser att alla kvinnor och män har rätt till en
            god och säker ålderdom. Alla ska kunna känna trygghet med den
            äldreomsorg som ges och att den ges utifrån behov och inte utifrån
            den enskildas ekonomiska förutsättningar. Att vårda sin anhöriga
            ska ske utifrån egen vilja och med ett tydligt stöd från samhället
            inte utifrån nedskärningar inom äldreomsorgen. Äldreomsorgen ska
            präglas av reellt inflytande för den äldre som tillsammans med
            personalen fattar de avgörande besluten om vardagens innehåll.
            Mångfald ska prägla äldrevården, men inte genom privatisering
            och konkurrensutsättning utan genom att äldreomsorgen och dess
            personal anpassar sig efter den äldres behov. Det kan ta sig uttryck
            bl.a. i att de personer med annat modersmål än svenska får tillgång
            till personal som talar deras hemspråk. Det bör alltid beaktas
            att de äldre inte är en homogen grupp. De äldre har, liksom befolkningen
            i sin helhet, olika behov, önskemål och viljor. Äldre har i kraft
            av sin erfarenhet och kunskap en viktig uppgift och självklar
            plats i samhället. Köns- och klassperspektivet anser Vänsterpartiet
            också måste lyftas fram när det gäller äldrefrågor. Den åldrade
            kvinnans behov och rätt till jämlikhet är minst lika viktigt och
            stort som den unga kvinnans. Klasskillnader, vilka
          </p>
          <p xml:id="i-F62ufFdoaMyo2QnegdEhHE">
            2001/02:S0263
          </p>
          <pb facs="riksdagen-motions-pdf/data/200102/mot_200102_So_0263/mot_200102_So_0263-0010.pdf"/>
          <p xml:id="i-Xscr83bgJddKv93e2t2iM6">
            2001/02:S0263
          </p>
          <p xml:id="i-JYDAH89241kVsdx4w1EXbg">
            10
          </p>
          <p xml:id="i-SSBcUcTbgfXf2wXL9vmkav">
            t.o.m. tenderar att öka med ålder, är lika viktiga att bryta
            för den äldre kvinnan och mannen som för den yngre kvinnan och
            mannen. Vänsterpartiet anser därför att Socialstyrelsen bör ges
            i uppdrag att utreda och analysera ojämlikhet och ojämställdhet
            mellan äldre och därefter återkomma till riksdagen med förslag
            på åtgärder. Detta bör riksdagen som sin mening ge regeringen
            till känna.
          </p>
          <p xml:id="i-RL8e9DTKQd2kxfvCamjdsF" type="date">
            Stockholm den 26 september 2001
          </p>
          <div xml:id="i-5cSo9spKEZENgLSzagQ9Uc" type="signatureBlock">
            <list xml:id="i-2YD5UD4FyCCdeFkgC4GZYy">
              <item xml:id="i-Ji3sDDAquWeTq97ibwSsT4" who="i-LzYBGnvuhNHdQ7LQKPA6UJ" type="signature">
                Gudrun Schyman (v)
              </item>
            </list>
          </div>
          <p xml:id="i-Ky2KYe9zwH3aFTzuwav4Ct">
            Hans Andersson (v) Ingrid Burman (v) Lars Bäckström (v) Stig
            Eriksson (v) Owe Hellberg (v) Berit Johannesson (v) Tanja Linderborg
            (v) Maggi Mikaelsson (v)
          </p>
          <p xml:id="i-HFzDUegk5AzEKKBRkUJcTV">
            Lena Olsson (v)
          </p>
        </div>
      </div>
    </body>
  </text>
</TEI>
