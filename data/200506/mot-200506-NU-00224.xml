<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-NU-00224">
  <teiHeader>
    <fileDesc>
      <titleStmt>
        <title>Villkor för storföretag</title>
        <author corresp="i-EFJ93MgPh6dJrzDB1Tt657 i-839FvTzHpvrdX4J7ckfWSt">av Yvonne Andersson och Sven Brus (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Villkor för storföretag</title>
          <idno type="rdwebb">GT02N224</idno>
          <rs type="number">N224</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GT02N224/text</ref>
          <ref type="dokument_url_html">http://data.riksdagen.se/dokument/GT02N224</ref>
          <ref type="dokumentstatus_url_xml">http://data.riksdagen.se/dokumentstatus/GT02N224</ref>
          <ref type="doc">http://data.riksdagen.se/fil/4CBA1186-A7BF-4250-89FA-DC1A58673741</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-839FvTzHpvrdX4J7ckfWSt</idno>
            <name>Sven Brus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-X9jrBZg827WZpjYgF13m9" type="signed"/>
        <correspContext corresp="i-X9jrBZg827WZpjYgF13m9">
          <note type="signatory" corresp="i-EFJ93MgPh6dJrzDB1Tt657"/>
          <note type="signatory" corresp="i-839FvTzHpvrdX4J7ckfWSt"/>
        </correspContext>
        <correspAction xml:id="i-Uy7atEdtzGawUSwTkC85PG" type="referral">
          <date when="2005-10-13"/>
        </correspAction>
        <correspAction xml:id="i-GAoukjBmSfN7QFRuvv7Eq7" type="dismissal">
          <date when="2005-10-13"/>
        </correspAction>
        <correspAction xml:id="i-TvBkzE5aeBbi8BEFC7NnPd" type="submission">
          <date when="2005-10-05"/>
        </correspAction>
        <correspAction xml:id="i-Tdo39n6LQufs5BeqgMetjV" type="assigned"/>
        <correspContext corresp="i-Tdo39n6LQufs5BeqgMetjV">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_N_224/mot_200506_N_224-0001.pdf"/>
      <div xml:id="i-7TsAZKSoR2fqHiZ3v5GX8a" type="motHeader">
        <div xml:id="i-J1y5MdYQDvXBPothRoPiVb" type="motTitle"/>
        <div xml:id="i-R4r8SuNkuK9Z1ydPcXb947" type="motSubmissionInfo"/>
      </div>
      <div xml:id="i-B8TaaZQb1C1KFitbcThhfm" type="motBody">
        <div xml:id="i-MrFtvKNFRCiAJmJdZWnajJ">
          <p xml:id="i-4S5niQmgFpHFvb4yfQrHdJ">
            2005/06 mnr: N224 pnr: kd561
          </p>
          <p xml:id="i-X1uu25WgE6insCCmQARcRX">
            Motion till riksdagen 2005/06:N224
          </p>
          <p xml:id="i-EhFFFYMhLbu65oZa2wKte5">
            av Yvonne Andersson och Sven Brus (kd)
          </p>
          <p xml:id="i-U2kn4zFAaziK826oNdsLLe">
            Villkor för storföretag
          </p>
          <p xml:id="i-SJScQYZH8N2ihBccvWBBY6">
            Förslag till riksdagsbeslut
          </p>
          <p xml:id="i-GytA59256LSaJaAGsYhpei">
            1. Riksdagen tillkännager för regeringen som sin mening vad i
            motionen anförs om betydelsen av att erbjuda ett gott företagsklimat
            så att företagen stannar kvar i vårt land. 2. Riksdagen tillkännager
            för regeringen som sin mening vad i motionen anförs om att ge
            Vinnova bättre möjligheter att stödja goda idéer, vilket bör ge
            resultat i form av ökad industriell tillväxt.
          </p>
          <p xml:id="i-Kcqf2pkMs1yV35hNfCXDV">
            Motivering
          </p>
          <p xml:id="i-7rJB6h6oLrEtnCmGxqtniY">
            Vi har vid återupprepade tillfällen påtalat behovet av gynnsamma
            villkor för små och medelstora företag. Detta är viktigt. Inte
            mindre viktiga är de betingelser under vilka storföretagen lever
            och verkar. Utan storföretag i landet försvinner också de flesta
            mindre företag. Vanligtvis är de mindre företagen underleverantörer
            till de större. Vårt land är oerhört sårbart inför förflyttningar
            av företag. Under de senaste 30 åren har inga nya storföretag
            startats och stannat kvar i landet. I stället är trenderna de
            motsatta. Idéer som vuxit fram i Sverige förverkligas i andra
            länder, och stora företag flyttar alltmer till länder som är mer
            företagsvänliga. Denna utveckling är allvarlig för vårt land och
            måste brytas. Utan stora företag försvinner marknaden för de små
            och medelstora företagen. Därtill blir infrastrukturen svagare
            och arbetstillfällena allt färre. Med sämre antal arbetstillfällen
            minskar möjligheten att få in skatter så att välfärden med god
            skola, vård och omsorg säkras. Det är därför av stor vikt att
            svenska storföretag får likvärdiga villkor som sina konkurrenter
            i andra länder. Det innebär såväl ekonomiska garantier som att
            beslut ska fattas inom rimlig tid. Får storföretag inte bättre
            förmåner riskerar vi att förlora åtskilliga arbetstillfällen i
            landet. Saab i Linköping får utgöra ett exempel på den rådande
            situationen som flera företag i vårt land befinner sig i och där
            konsekvenserna av den rådande politiken kan bli förödande. Företaget
            förverkligar nu en rad varsel. Många
          </p>
          <pb facs="riksdagen-motions-pdf/data/200506/mot_200506_N_224/mot_200506_N_224-0002.pdf"/>
          <p xml:id="i-8bgdaZXDZQ1L2ZgjVEd3kS">
            2005/06:N224
          </p>
          <p xml:id="i-FE3TjTZKzcd7HYsqNfnmjQ">
            människor blir placerade åt sidan, andra erbjuds arbeten på annan
            ort och alltför många lämnar för en oviss framtid i arbetslöshet.
            Nya varsel har tillkommit från övriga delar av koncernen. Företaget
            står inför olika vägval. Ett företag som Saab tillhör Linköpings
            kulturarv. Runt företaget, som växlat namn ett antal gånger, har
            en rad aktiviteter vuxit fram: Allt från Linköpings tekniska högskola
            och Flygvapenmuseum till Konsert- och kongresshuset och Anders
            Ljungstedts gymnasium. Saab har som företag påverkat kommunens
            och regionens utveckling. Som arbetsplats har Saab givit tusentals
            linköpingsbor ekonomisk trygghet. Saab har genom sitt underlag
            bibringat staden goda skolor, välsorterade affärer och ett sprudlande
            kultur- och föreningsliv. På liknande sätt har företag i landet
            påverkat många städers kulturella utveckling. Saab åtog sig uppgiften
            att möta statens behov av försvarsmateriel. Under årtionden har
            Saab på ett ypperligt sätt satsat på utveckling och forskning
            för att ligga på den tekniska kunskapsfronten inom området. Det
            råder inget tvivel om att koncernledningen har skött företaget,
            men även ett välskött företag kan hamna i bekymmer. Det är knappast
            företagets fel utan
          </p>
          <p xml:id="i-HDCZrvj96PS9SkfAgHB49g">
            omvärldens omorienteringar som påverkar företagens utveckling.
            Regeringen ändrar sin försvarspolitik och gör kraftiga nedskärningar
            och Saab får allt färre uppdrag. Företaget tvingas att ändra sin
            produktion på alltför kort tid. Statens lättsinniga hantering
            av företagets nyuppkomna behov resulterar i en rad varsel. Staten
            har miljardkostnader för människor som inte har något arbete.
            En bättre investering vore att stödja företag så att arbetstillfällen
            får finnas kvar och fler tillkommer. Ett stort exportföretag utgör
            en marknad för en mängd underleverantörer och dessutom hela infrastrukturen.
            Vi kan inte enbart leva på att vårda varandra eller laga mat till
            varandra. Vår välfärd kräver införsel av kapital via export, den
            kräver att folk erbjuds arbetstillfällen så att de kan betala
            skatt, så att pengar finns till god vård, omsorg och skola.
          </p>
          <p xml:id="i-S88dCCMMkrd8DFLY34TSAt">
            Saabledningen, liksom andra företagsledningar, måste göra en
            rad överväganden inför en oviss framtid. Sannolikt har redan en
            rad utländska intressenter trätt fram på arenan, förhoppningsvis
            för att upphandla produkter. Risker finns dock att önskemål om
            upphandling av hela företaget kan uppkomma. Redan nu har en stor
            del av den högteknologiska industrin utländska ägare. Ett annat
            tänkbart scenario är ett erbjudande om lokalisering till annat
            land för att ge Saab bättre möjligheter till att bli internationellt
            konkurrenskraftigt. Sverige har inte råd att förlora fler företag
            med allt vad det innebär i form av färre arbetstillfällen och
            mindre kapital till landet. Vi
          </p>
          <p xml:id="i-34EYcRLfKqE4P35vP4svN2">
            blir sårbara. Vill vi ha kvar kompetensen som finns inom den
            högteknologiska industrin behöver något göras.
          </p>
          <p xml:id="i-JKkaSTudrMTrfVD9t8GXfP">
            Vinnova, Verket för innovationssystem
          </p>
          <p xml:id="i-8VGAaERmXq8qywoaBCpjVv">
            I samband med omorganiseringen av forskningsrådsverksamheten
            skapades Vinnova. Myndighetens uppgift är att stödja forskning
            som är direkt
          </p>
          <pb facs="riksdagen-motions-pdf/data/200506/mot_200506_N_224/mot_200506_N_224-0003.pdf"/>
          <p xml:id="i-JPSmjnF3LdXia9vhqsD5Mk">
            resultatinriktad gentemot industrin. Den breda satsning på högre
            teknisk utbildning som vi gjort i vårt land har bidragit till
            det stora antal goda idéer som Sverige har visat upp under åren.
            Nu handlar det om att idéerna ska bli verklighet i landet genom
            framgångsrik industri. Men bron mellan de goda idéerna hos forskarna
            och industrins produktion byggs inte av luft. Det krävs såväl
            rejält med kapital som samordningsansvar för satsningar. Vinnova
            har ungefär hälften av de medel som dess finska motsvarighet Erika
            har. Finland har gått upp i täten vad gäller tillväxtkapacitet
            och har med kraft insett betydelsen av att idéerna blir verklighet.
            Idag placerar sig Sverige i bottenläge vad avser statens satsningar
            på medel till forskning och utveckling. Detta är oroande inte
            minst beträffande företagens framtida lokalisering. Det torde
            därför vara av synnerligen vikt att ytterligare medel tillförs
            Vinnova så att Sverige kan satsa på en långsiktig säkring av arbetstillfällen.
          </p>
          <p xml:id="i-Bv8SKQrvg8UiwrPdPxqAs3">
            Stockholm den 23 september 2005 Yvonne Andersson (kd) Sven Brus
            (kd)
          </p>
          <p xml:id="i-WQ5oH4iyP2YttZcbYyYJW9">
            2005/06:N224
          </p>
        </div>
      </div>
    </body>
  </text>
</TEI>
