<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__389/mot_1950__ak__389-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 389.
          </p>
          <p>
            Nr 389.
          </p>
          <p>
            Av herr Ohlin m. fl, om successiv minskning av de inkomst- prövade
            avdragen på statliga och kommunala förmåner jämlikt folkpensioneringslagen
            och därtill anslutna för- fattningar.
          </p>
          <p>
            Vid tillkomsten av 1946 års folkpensionslag antyddes från olika
            håll den meningen att folkpensionerna borde utgöra, om icke den
            enda, så dock den huvudsakliga grunden för flertalets ålderdomsförsörjning.
            En- ligt vår uppfattning bör snarare eftersträvas att folkpensionen,
            liksom andra samhälleliga trygghetsåtgärder, skall utgöra en tillräcklig
            grund för uppehället, så konstruerad att medborgarna själva, organisationerna
            och företagen uppmuntras att ovanför denna grund bidraga att göra
            ålder- domsförsörjningen så tillfredsställande som möjligt. Som
            komplettering till ålderspensionen har den egna arbetsförtjänsten
            och den egna tjänste- pensionen den största betydelsen. En sådan
            utformning av folkpensione- ringen är därför uppenbarligen önskvärd
            att denna icke verkar hindrande eller hämmande på tjänstepensioneringens
            och den enskilda pensionsför- säkringens utveckling. Under rådande
            förhållanden motverkas särskilt den s. k. enskilda arbetarepensioneringen,
            och möjligheterna att härvidlag åstadkomma en förändring förtjäna
            speciell uppmärksamhet. Före ikraftträdandet av den nya folkpensionslagen
            kunde de enskilda pensionerna avpassas med hänsyn till såväl det
            »avdragsfria&gt; som det privilegierade» beloppet vid tilläggspensionernas
            beräkning. De tidigare gällande bestämmelserna om privilegiering
            innebar att utöver det avdrags- fria beloppet (200 kr.) inkomst
            av bl. a. pension och vissa understöd m. m. intill ett visst belopp
            icke skulle påverka den då gällande inkomstpröv- ningen vid folkpensionering.
            De belopp, som på detta sätt privilegierades, fingo icke överstiga
            300 kr. i ortsgrupp 1, 350 kr. i ortsgrupp 2 och 400 kr. i ortsgrupp
            3. Privilegieringen bortföll i 1946 års folkpensionslag. Den fasta
            folkpensionen utgår nu utan inkomstprövning och därför be- hövs
            därvidlag icke några regler om avdrag på folkpensionen för inkomst
            som överstiger ett visst avdragsfritt belopp. Däremot äro de statliga
            bo- stadstilläggen inkomstprövade och vissa regler för avdrag
            gälla för dessa tilläggs del. De avdragsfria beloppen utgöra 400
            kr. för ensamstående och 600 kr. för äkta makar. Inkomst därutöver
            föranleder ett avdrag på bo- stadstillägget med 50 Z av överskjutande
            inkomst. Vid sidan av de stat- liga bostadstilläggen utgå i vissa
            kommuner s. k. särskilda bostadstillägg med behovsprövning. För
            dessa ha i regel stadgats samma avdragsregler som för de statliga
            tilläggen, eller ännu strängare. Konsekvenserna av privilegieringens
            borttagande och tillämpande av
          </p>
          <pb facs="riksdagen-motions-pdf/data/1950/mot_1950__ak__389/mot_1950__ak__389-002.pdf"/>
          <p>
            Motioner i Andra kammaren, nr 389. 13
          </p>
          <p>
            reglerna för bostadstilläggen äro bl. a. följande. Intill 1948
            kunde en ar- betsgivare bevilja en arbetarpension på upp till
            1 200 kr. om året för gift pensionär i högsta dyrort utan att
            någon reduktion av folkpensionsför- månerna inträdde. Makarnas
            tilläggspensioner reducerades först ovanför detta belopp. Denna
            särställning för tjänstepensionerna har numera bort- fallit. För
            folkpensionär på dyrort med kommunalt bostadstillägg innebär 1946
            års folkpensionslag att dessa icke få behålla något av den egenin-
            komst, som faller inom ett visst bälte ovanför den avdragsfria
            inkomsten — staten drar av 50 92 och kommunerna de återstående
            50 96. Inom dyr- orter med kommunalt bostadstillägg, har därför
            maximigränsen i många fall för nya arbetarpensioner sänkts från
            1200 kr. till 600 kr., då belopp mellan dessa gränser ej tillför
            pensionären någon ökning av den behållna inkomsten. Vittnesbörden
            överflöda om den bitterhet som detta förhål- lande har väckt.
            Om sålunda läget blivit djupt otillfredsställande när det gäller
            smärre egenpensioner (avseende en f. d. anställd jämte maka/make),
            har den i samband med folkpensionsreformen tillkomna lagstiftningen
            skapat ännu olämpligare förhållande när det gäller rena efterlevandepensioner.
            De av- dragsregler som staten uppställt för sina änkebidrag och
            särskilda barn- bidrag kunna adderas så att de tillsammans uppgå
            till 75 procent av de efterlevandes avdragsbara egeninkomst. Om
            kommunen utbetalar särskilt bostadstillägg på änkebidraget efter
            för dessa tillägg normala regler, alltså 50-procentigt avdrag
            på den avdragsbara inkomsten, inträffar det orimliga förhållandet
            att en pensionsförmån åt de efterlevande från arbetsgivaren eller
            annan pensionsinrättning kan minska dessas sammanlagda levnads-
            förmåner. Tyvärr torde det av statsfinansiella skäl icke f. n.
            vara möjligt att väsent- ligt sänka de procentuella avdragen.
            Enligt de beräkningar som social- vårdskommittén företog 1945,
            skulle kostnaderna för ålderspensioneringen ha ökats med omkring
            40 milj. kr. om året, därest staten avstått från avdrag på sina
            bostadstillägg; avdragen antogos medföra en utgiftsminskning på
            56 milj. kr., varvid dock är att märka att antalet förtidsinvalider
            då väsent- ligt överskattades. Närmast till hands ligger då att
            som en övergångsreform införa en viss privilegiering av t. ex.
            livränta samt tjänste- och arbetare- pension, som socialvårdskommittén
            föreslagit. Kostnaden för en privile- giering med 400 resp. 600
            kr. befanns uppgå till 5 milj. kr. för samtliga folkpensionärer.
            Dessa siffror äro numera ej fullt tillämpliga, men de an- tyda
            dock att privilegieringens väg kan beträdas med långt mindre stats-
            finansiella betänkligheter än en justering av avdragsprocenterna.
            Emellertid måste uppenbarligen en hel rad omständigheter närmare
            övervägas i sammanhanget. För att en statlig privilegiering skall
            bli effek- tiv bör den uppenbarligen motsvaras av liknande åtaganden
            från de kom- muners sida som lämna särskilda bostadstillägg. Utvägarna
            att åstad-
          </p>
          <p>
            komma detta måste undersökas. Om en återinförd privilegiering
            skall
          </p>
          <pb facs="riksdagen-motions-pdf/data/1950/mot_1950__ak__389/mot_1950__ak__389-003.pdf"/>
          <p>
            14 Motioner i Andra kammaren, nr 389.
          </p>
          <p>
            kunna få den provisoriska karaktär som är önskvärd bör vidare
            det privi- legierade beloppet så avpassas att det utan nämnvärd
            förlust för enskilda pensionärer kan avvecklas när läget tillåter
            en allmän sänkning av av- dragsprocenterna. Vid en undersökning
            av detta avvägningsproblem an- mäla sig bl. a. frågorna i vilken
            utsträckning staten bör normera grun- derna för de kommunala bostadstilläggen
            — en viss normering lär bli nödvändig — samt huruvida det i längden
            kan vara riktigt att upprätt- hålla samma avdragsregler för folkpensioner
            åt åldringar och åt förtids- invalider resp. yngre änkor. Slutligen
            måste självfallet ståndpunkt tagas till det från äldre tid välkända
            spörsmålet huruvida en privilegiering skall omfatta livräntor
            enligt olycksfallslagen eller icke. Vad vi ovan anfört synes oss
            visa, att en omprövning av avdragssyste- met inom folkpensionslagen
            och därtill anknutna författningar är påkal- lad, och att en successiv
            minskning av avdragen lämpligen kan inledas med ett provisoriskt
            återinförande av den s. k. privilegieringen av vissa pensionärsinkomster.
            Vi få därför hemställa, att riksdagen ville i skrivelse till Kungl.
            Maj:t anhålla om utredning rörande en successiv minskning av de
            in- komstprövade avdragen på statliga och kommunala för- måner
            jämlikt folkpensionslagen och därtill anknutna för- fattningar,
            varvid möjligheterna att snabbt underlätta den s. k. arbetarpensioneringen
            genom ett provisoriskt återin- förande av s. k. privilegiering
            särskilt bör beaktas, samt framläggande för riksdagen om de förslag
            vartill utred- ningen kan föranleda.
          </p>
          <p>
            Stockholm den 26 januari 1950.
          </p>
          <p>
            Bertil Ohlin. Wald. Svensson. O. Malmborg, Skövde.
          </p>
          <p>
            Bertil v. Friesen. Gust. Mosesson.
          </p>
        </div>
      </div>
    </body>
  </text>
</TEI>
