<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-03988">
  <teiHeader>
    <fileDesc>
      <titleStmt>
        <title>En attraktiv lärarutbildning med kunskapsfokus</title>
        <author corresp="i-ChDzdZDYwg4X9oGXyFy8Ta">av Kristina Axén Olin m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3988 av Kristina Axén Olin m.fl. (M)</title>
          <idno type="rdwebb">H9023988</idno>
          <rs type="number">3988</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9023988/text</ref>
          <ref type="dokument_url_html">http://data.riksdagen.se/dokument/H9023988</ref>
          <ref type="dokumentstatus_url_xml">http://data.riksdagen.se/dokumentstatus/H9023988</ref>
          <ref type="docx">http://data.riksdagen.se/fil/9CD15A16-116B-4D09-98A7-3BE4754AFE05</ref>
          <ref type="pdf">http://data.riksdagen.se/fil/ED8C424D-FD08-4956-AF00-4D6441C2E84D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-TQ1ZfdmF3rx9nCFe7RVtHs" type="signed"/>
        <correspContext corresp="i-TQ1ZfdmF3rx9nCFe7RVtHs">
          <note type="signatory" corresp="i-ChDzdZDYwg4X9oGXyFy8Ta"/>
          <note type="signatory" corresp="i-J7uJmvTQswBegURGxa5EHb"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-J3vB7EYXWFGfYPGahysXrd"/>
        </correspContext>
        <correspAction xml:id="i-KmcT4WLnM6nKEMK6V7u5PV" type="submitted">
          <date when="2021-10-05"/>
          <time when="15:27:52"/>
        </correspAction>
        <correspAction xml:id="i-GTQzJWYgmzH9Dv3nLvvNN7" type="reviewed">
          <date when="2021-10-05"/>
          <time when="19:43:48"/>
        </correspAction>
        <correspAction xml:id="i-PBH1bbzFLxQjyXBLuGiF7Q" type="referred">
          <date when="2021-10-14"/>
        </correspAction>
        <correspAction xml:id="i-Jd8oCRawGpoW7Py7Pv8KmS" type="assigned">
          <date when="2022-06-16"/>
          <time when="16:50:43"/>
        </correspAction>
        <correspContext corresp="i-Jd8oCRawGpoW7Py7Pv8KmS">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-KuF91nCTVFAS5PnZskh7T8" type="behandlas_i"/>
        <correspContext corresp="i-KuF91nCTVFAS5PnZskh7T8">
          <ref type="uppgift">2021/22:UbU19</ref>
          <ref type="ref_dok_id">H901UbU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU19</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7RfJmPENG9aGkuj4wCaFSF" type="behandlas_i"/>
        <correspContext corresp="i-7RfJmPENG9aGkuj4wCaFSF">
          <ref type="uppgift">2021/22:UbU16</ref>
          <ref type="ref_dok_id">H901UbU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU16</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JwGau9vZwAkqCfuFeQPF4F" type="behandlas_i"/>
        <correspContext corresp="i-JwGau9vZwAkqCfuFeQPF4F">
          <ref type="uppgift">2021/22:UbU14</ref>
          <ref type="ref_dok_id">H901UbU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU14</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-87pmN2MJMFcx6cHuz8dunh" type="motHeader">
        <div xml:id="i-A8NkJEFscLJQg3rpvxw4ET" type="motTitle">
          Motion till riksdagen 2021/22:3988 av Kristina Axén Olin m.fl.
          (M) En attraktiv lärarutbildning med kunskapsfokus
        </div>
      </div>
      <div xml:id="i-ujbsFXLQThGrBDSCWqifP" type="motBody">
        <div xml:id="i-N9fKEqZEG5aHAPRGqobnNy" type="motProposal" subtype="förslag">
          <head xml:id="i-Y3vyvR794ZcuGJ3Txjk4Po">
            Förslag till riksdagsbeslut
          </head>
          <list xml:id="i-SmGBnMXMYh2iUehYJkNQJV" style="ol">
            <item xml:id="i-XZdepCJ8BsjLFHchgFt4Mr">
              Riksdagen ställer sig bakom det som anförs i motionen om kunskapssynen
              vid lärarutbildningen och tillkännager detta för regeringen.
            </item>
            <item xml:id="i-9DwwpSBxuSdbgKZGWro1uF">
              Riksdagen ställer sig bakom det som anförs i motionen om dokumentationsbördan
              och tillkännager detta för regeringen.
            </item>
            <item xml:id="i-PFc3kyWevDQiARvU54xZZT">
              Riksdagen ställer sig bakom det som anförs i motionen om att
              skärpa antagningskraven på lärarutbildningen och tillkännager
              detta för regeringen.
            </item>
            <item xml:id="i-5M6L5a2vMsLSPeEQEbknaU">
              Riksdagen ställer sig bakom det som anförs i motionen om att
              disputerade som läser till lärare ska ha en kortare utbildningstid
              än i dag, och detta tillkännager riksdagen för regeringen.
            </item>
            <item xml:id="i-JyFp7eH1xjcmDNj9CkdUsa">
              Riksdagen ställer sig bakom det som anförs i motionen om ett
              återinförande av undervisningsskyldigheten (USK) och tillkännager
              detta för regeringen.
            </item>
            <item xml:id="i-4sGwS41pJT8j9XH3KyZyWM">
              Riksdagen ställer sig bakom det som anförs i motionen om ett
              övertagande av fortbildning och kompetensutveckling för lärare,
              till högskolor och universitet, och detta tillkännager riksdagen
              för regeringen.
            </item>
            <item xml:id="i-PsKiS2WwAN7p3ySjdxCEHG">
              Riksdagen ställer sig bakom det som anförs i motionen om en moderniserad
              lärarutbildning med nya moment och tillkännager detta för regeringen.
            </item>
            <item xml:id="i-ArAUeqgm5SzgnUXzrRDrQi">
              Riksdagen ställer sig bakom det som anförs i motionen om att
              koncentrera lärarutbildningen till färre lärosäten och tillkännager
              detta för regeringen.
            </item>
            <item xml:id="i-222z392Yk4srQnGEVjf5pF">
              Riksdagen ställer sig bakom det som anförs i motionen om fler
              vägar in till läraryrket och tillkännager detta för regeringen.
            </item>
            <item xml:id="i-VRocGtYxJid23CKfRGeE4L">
              Riksdagen ställer sig bakom det som anförs i motionen om ett
              tillfälligt undantag från lärarlegitimationen för pensionerade
              lärare och tillkännager detta för regeringen.
            </item>
            <item xml:id="i-75UsK7wXdDRNDkCzE2kPbL">
              Riksdagen ställer sig bakom det som anförs i motionen om insatser
              för fler lärare i svenska som andraspråk och tillkännager detta
              för regeringen.
            </item>
            <item xml:id="i-KRnq7GyCuqAAcjquJ9W4af">
              Riksdagen ställer sig bakom det som anförs i motionen om lärares
              kompetens gällande elever med neuropsykiatriska funktionsvariationer
              och tillkännager detta för regeringen.
            </item>
            <item xml:id="i-3co7HZZsHXLePtq1jxHVkP">
              Riksdagen ställer sig bakom det som anförs i motionen om kvalitet
              och mål för den verksamhetsförlagda lärarutbildningen och tillkännager
              detta för regeringen.
            </item>
            <item xml:id="i-6etwF6q6tEW28UkhGjhmc2">
              Riksdagen ställer sig bakom det som anförs i motionen om bättre
              villkor för VFU-handledare och tillkännager detta för regeringen.
            </item>
            <item xml:id="i-Jx6LD6HuhvqiPC1xjXKQod">
              Riksdagen ställer sig bakom det som anförs i motionen om att
              utreda hur nyutexaminerade lärare kan få en bättre introduktion
              till läraryrket och tillkännager detta för regeringen.
            </item>
            <item xml:id="i-QS3gNLztqucWTxV6FQjSrY">
              Riksdagen ställer sig bakom det som anförs i motionen om att
              förkorta KPU till ett år och tillkännager detta för regeringen.
            </item>
            <item xml:id="i-71QzFnwsDvu4bri3YJEgP3">
              Riksdagen ställer sig bakom det som anförs i motionen om en gemensam
              grund för vilka krav som ska gälla för respektive KPU-inriktning
              och bedömning av behörighet och tillkännager detta för regeringen.
            </item>
            <item xml:id="i-PhPeg9o3Nneut4vVhsheLW">
              Riksdagen ställer sig bakom det som anförs i motionen om att
              möjliggöra för lärarutbildningar på högpresterande skolor och
              tillkännager detta för regeringen.
            </item>
            <item xml:id="i-Ppe87YyKj3eHfquYs6heqz">
              Riksdagen ställer sig bakom det som anförs i motionen om att
              öppna för fristående lärarutbildningar och tillkännager detta
              för regeringen.
            </item>
            <item xml:id="i-Kjjt7rczNg4r7kWQFdmcm6">
              Riksdagen ställer sig bakom det som anförs i motionen om övningsskolor
              och tillkännager detta för regeringen.
            </item>
            <item xml:id="i-ELteUzJYc4iipAGQFVCPJv">
              Riksdagen ställer sig bakom det som anförs i motionen om att
              lärare som examinerats i Sverige automatiskt ska få lärarlegitimation
              och tillkännager detta för regeringen.
            </item>
            <item xml:id="i-AFvoc2zzBvzTaqRDUAaEcP">
              Riksdagen ställer sig bakom det som anförs i motionen om Teach
              for Sweden och tillkännager detta för regeringen.
            </item>
            <item xml:id="i-D7UoX8yKhxTvhP6a1FU4bS">
              Riksdagen ställer sig bakom det som anförs i motionen om att
              tillåta fjärrundervisning i fler ämnen och tillkännager detta
              för regeringen.
            </item>
            <item xml:id="i-Wui92ArDzA9dfZdenjBbiF">
              Riksdagen ställer sig bakom det som anförs i motionen om skolans
              digitalisering och tillkännager detta för regeringen.
            </item>
          </list>
        </div>
        <div xml:id="i-Kr5GeVgJfRzWqdnYEfWacU" type="motContent">
          <head xml:id="i-GKv3iRqGg6pCVTjjKwwUC9" type="h1">
            Motivering
          </head>
          <p xml:id="i-QRa2X6evh1AE93DEDjGBnU">
            I Sverige råder det brist på utbildade och legitimerade lärare.
            Enligt Skolverkets prognos kommer ca 45 000 lärare att saknas
            om 15 år. Lärarna är nyckeln till att alla elever ska klara skolan
            med framgång. Det är därför av största vikt att lärarutbildningens
            innehåll går hand i hand med de utmaningar skolan står inför.
            Flera viktiga steg har tidigare tagits för att stärka läraryrkets
            status och lärarnas kompetens. Mellan 2006 och 2014, under Alliansregeringen,
            sjösattes en ny och modern lärarutbildning. Lärarnas kompetens
            stärktes därtill med två lärarlyft, ett matematiklyft och en karriärtjänstreform.
            Internationella undersökningar visar att svenska lärare använder
            en mindre andel av sin tid till undervisning jämfört med andra
            länder. Enligt den internationella undersökningen Talis, utgör
            undervisningstiden endast 43% av arbetstiden i Sverige för en
            lärare. Genomsnittet i OECD är 50%. I Finland utgör undervisningstiden
            60%.
          </p>
          <p xml:id="i-4sALthqxwC3xWAMDxcVgeM">
            Mer behöver göras för att lärarna ska kunna lägga mer tid på
            sitt kärnuppdrag: undervisningen. Skolverket bör därför fortsätta
            att se över lärarnas tidsanvändning och lämna förslag på hur mer
            tid kan frigöras till planering, kvalitetssäkring och undervisning.
            Det ska vara fokus på kunskapsuppdraget.
          </p>
          <p xml:id="i-Ki9mXxjT826x2TeftD7C89">
            Dokumentationskraven för lärare har ökat kraftigt, vilket innebär
            att mindre tid kan ägnas för lektioner och förberedelser. Vi måste
            sänka kraven på dokumentation. Ett särskilt ansvar vilar här hos
            skolhuvudmännen.
          </p>
          <p xml:id="i-FLc6oaR655YdU6MHw9CWv4">
            Ett attraktivt läraryrke
          </p>
          <p xml:id="i-UGhrKAbY6N3Ar74fQryzi3">
            Nästan 9 av 10 lärare uppger att läraryrket har låg status. Det
            måste förändras. För att göra läraryrket attraktivt krävs flera
            insatser. En lärarutbildning av hög kvalitet, som gör läraren
            förberedd för yrket, duktiga rektorer som är bra chefer, karriärmöjligheter
            och kompetensutveckling samt en arbetsmiljö som gör att läraren
            kan undervisa. Det är välkommet att ett professionsprogram som
            säkerställer lärares kompetensutveckling inrättas. Vi anser att
            programmet bör utgå från gemensamma nationella målsättningar för
            att säkerställa kvaliteten och möjlighet till uppföljning av programmet.
            Det är viktigt att programmet också synkroniseras med systemet
            för karriärtjänster.
          </p>
          <head xml:id="i-SLLCFCPkg2xTLg8qDXqAEN" type="h2">
            En ny kunskapssyn på lärarutbildning
          </head>
          <p xml:id="i-Scy5FHGhXmVLTDgc4eL9V5">
            För att öka lärarkompetensen behöver lärarutbildningen förändras.
            Över tid har den lärarledda undervisningstiden på lärarutbildningen
            minskat från att år 1980 i snitt uppgått till 24 timmar till att
            idag vara 8 timmar. Det är för lite. Det ställs nya krav på lärarna
            i och med att de behöver kunna hjälpa elever med speciella behov
            och möta det ökande antalet elever som inte har svenska som modersmål.
            Specialpedagogik, NPF (neuropsykiatriska funktionsnedsättningar)
            och svenska som andraspråk borde därför vara kompetenser som alla
            lärare har. Även ledarskapsutveckling och kunskap om metodik och
            didaktik behövs på en ny lärarutbildning. Vi vill därför ge ett
            nytt uppdrag till Universitetskanslersämbetet (UKÄ) att utreda
            hur dessa delar kan ingå som obligatoriska moment på lärarutbildningen.
          </p>
          <p xml:id="i-Ja6XrK3F4enqgSqp5ykjSC">
            Den relativistiska kunskapssyn som har dominerat vid lärarutbildningarna
            måste ersättas med en vetenskapligt baserad syn på hur inlärning
            fungerar. Det måste bli mer fokus kring kunskap och fakta, inte
            att elever ska åstadkomma invecklade analyser redan vid tidig
            ålder.
          </p>
          <p xml:id="i-RJhnwRYmYMCJjHrmLFuH3W">
            Vi vill skärpa antagningskraven på lärarutbildningen och införa
            särskilda behörigheter för olika lärarutbildningar, både när det
            gäller kurser och betyg på kurser. En blivande matematiklärare
            bör exempelvis ha krav på högre betyg inom just matematik än en
            blivande svensklärare. Antagningen bör också kompletteras med
            ett lämplighetsprov. Det är ett sätt för sökanden att höja värdet
            av betygen genom en bedömning av kommunikativ och interaktiv förmåga,
            förmåga att ta en ledarroll och motivation för läraryrket.
          </p>
          <p xml:id="i-HGb6jMqXkKMHzGTfX2Ke29">
            I dag krävs det mellan 4 och 5 års studier för att få en lärarexamen.
            För att göra det enklare för dem som skulle vilja läsa utbildningen
            på kortare tid bör möjligheten att läsa lärarutbildningen med
            förhöjd studietakt införas. Vilken studietakt som anses lämplig
            utan att kvaliteten försämras kräver en utredning, men bör landa
            i att utbildningstiden för de som väljer en förhöjd studietakt
            kan förkortas med minst ett år.
          </p>
          <p xml:id="i-Ram9uVJAn6v9x7jkASsLvz">
            Det är viktigt att god ämneskunskap hos lärarna premieras och
            att den bedöms på samma sätt, oavsett om man tillförskaffat sig
            den inom lärarprogrammet eller på en annan utbildning. Ämnesstudierna
            inom lärarutbildningarna bör därför läsas gemensamt med enstaka
            kurser. Det innebär att alla som exempelvis läser matematik kan
            göra det tillsammans, oavsett om man går lärarutbildningen eller
            ett annat program. Det berikar studenterna och studierna samtidigt
            som det ger behörighet till forskarkurser. Det ger också ökade
            möjligheter att växla mellan läraryrket och andra yrken.
          </p>
          <p xml:id="i-HnAunQUPiKzuoQzBPa1Z47">
            OECD har rekommenderat Sverige att man överväger att minska antalet
            lärosäten som erbjuder lärarutbildningar för att kunna höja kvaliteten.
            Moderaterna anser att en översyn i syfte att konsolidera landets
            lärarutbildningar och koncentrera dem till färre lärosäten vore
            välkommen.
          </p>
          <head xml:id="i-7GfcyfAhNrPUKmG4JMDfCn" type="h2">
            Åtgärder för att minska lärarbristen
          </head>
          <p xml:id="i-9sx8tHmb8GnWPyzKV9sRxE">
            Den akuta lärarbristen är ett av de största hoten mot våra möjligheter
            att stärka elevernas kunskaper i skolan. Intresset för att läsa
            en kompletterande pedagogisk utbildning (KPU) har ökat under de
            senaste åren. Detta är en glädjande utveckling.
          </p>
          <p xml:id="i-LL5UCyJVFmSauBQQqDyENf">
            Många av de sökande saknar ofta bara några enstaka högskolepoäng.
            Orsaken till detta är stelbenta regelverk som begränsar möjligheterna
            för ämnes- och yrkeskunniga att kunna bli lärare. Bland annat
            ställer lärosätena olika förkunskapskrav och gör olika bedömningar
            av behörigheter. Det är regler som måste förändras, utan att kvaliteten
            försämras. Moderaterna föreslår därför att lärosätena, i samråd
            med Skolverket, ska få i uppdrag att ta fram en gemensam grund
            för vilka krav som ska gälla för respektive KPU-inriktning och
            hur behörigheten ska bedömas. Moderaterna vill också se en utökad
            användning av antagningsprincipen antagen med villkor. Vi vill
            att denna period förlängs med hela utbildningen. Detta skulle
            innebära att personer som i dag är högt akademiskt meriterade
            och andra yrkesskickliga inte hindras att påbörja en KPU-utbildning
            enbart på grund av avsaknad av ett par högskolepoäng. Moderaterna
            föreslår också att disputerade som läser till lärare ska ha en
            kortare utbildningstid än i dag.
          </p>
          <head xml:id="i-TEP7xoy5W2WvRfVJrscymW" type="h2">
            Korta KPU till ett år
          </head>
          <p xml:id="i-K78obf2YJchVAbeiZ8bYiF">
            För att möta behovet av rekrytering behöver fler vägar till läraryrket
            öppnas där människor med rätt ämneskunskaper men utan lärarkompetens
            bereds möjlighet att ta sig in. Ett viktigt redskap för detta
            är KPU-utbildningen (kompletterande pedagogisk utbildning) som
            idag genomförs på 1,5 år.
          </p>
          <p xml:id="i-4yxHhtaQCp4BSE3n7c2ZqV">
            Men redan idag finns alternativa lösningar som underlättar såväl
            interaktionen mellan teori och klassrumspraktik och som gör att
            lärarstudenterna blir klara redan på ett år. Försöksprojektet
            Brobyggaren vid Göteborgs universitet är ett sådant exempel. Lärarstudenterna,
            som har färdig akademisk examen, läser här 90 hp med förhöjd studietakt,
            det vill säga 125 procent. Detta möjliggörs genom att lärarstudenterna
            genomför sin VFU (praktikperiod, 30 hp) parallellt med de akademiska
            studierna.
          </p>
          <p xml:id="i-3fEPFMP3wcnot2ZYjFgAGq">
            Moderaterna vill permanenta och öppna upp för fler lärosäten
            att erbjuda en KPU-utbildning med förhöjd studietakt så att akademiker
            och yrkesverksamma kan läsa in en lärarlegitimation på ett år,
            det vill säga två terminer istället för tre terminer. Detta förslag
            underlättar och kortar vägen till läraryrket.
          </p>
          <p xml:id="i-WMMFRKbcXBhCCsnxZjqmAh">
            Återinför en reglering av lärares undervisningsskyldighet, USK
          </p>
          <p xml:id="i-PhqSybFhVJRpp3x3ZKgf6W">
            Idag varierar lärares undervisningstid stort mellan olika skolor.
            Det finns lärare som undervisar 30 timmar i veckan och de som
            undervisar 16 timmar. En tydlig reglerad undervisningsskyldighet
            för lärare bidrar till att lärare får tid för planering av undervisningen,
            återkoppling på elevernas arbeten. Till detta föreslår vi också
            att dokumentationskraven för lärarna måste minska.
          </p>
          <head xml:id="i-4ezhpQrtTm2gmSPyJ6upox" type="h2">
            Reformera systemet med kompetensutveckling
          </head>
          <p xml:id="i-qPeitBdEC5cMnGfkYpxPC">
            Idag har Skolverket ett omfattande utbud av ett 70-tal olika
            kompetens och fortbildningsinsatser. Utbildningarna är upphandlade
            av högskolor och universitet.
          </p>
          <p xml:id="i-Vq2dXd29AL2y2opiw85oj1">
            Vi anser att högskolorna och universiteten själva bör ta över
            ansvaret att erbjuda kompetensutvecklingen och fortbildningen
            efter de behov som efterfrågas. Dessa utbildningar ska ge högskolepoäng
            och kan på så sätt bidra till högre status och fler karriärvägar
            för lärare.
          </p>
          <head xml:id="i-X43SwDRJGbEVj2PWJvgNo8" type="h2">
            Underlätta anställning av pensionerade lärare
          </head>
          <p xml:id="i-VbGPYidPPojAVv9uKaMx41">
            När det på kort tid kommer många nya elever till skolan behöver
            vi använda alla resurser vi har. Inte minst pensionerade lärare.
            Med dagens regler skulle många pensionerade lärare inte få göra
            sitt jobb och till exempel sätta betyg, eftersom de saknar lärarlegitimation.
            Dessa stelbenta regler står i vägen och är ett slöseri med kompetens
            och resurser. Moderaterna vill därför införa ett tillfälligt regelverk
            som ser till att pensionerade lärare ska kunna anställas som ordinarie
            lärare på skolor.
          </p>
          <head xml:id="i-MhGQBEZbQ6Nh7L9kchBpnL" type="h2">
            Insatser för fler lärare i svenska för invandrare
          </head>
          <p xml:id="i-FoJGyhCkmLxkkHxhfTfBVR">
            Svenskundervisning för invandrare är viktig både för samhället
            och för den enskilda individen. Dessvärre är det brist på lärare
            i svenska för invandrare och om några år beräknas det behövas
            ytterligare 4 800 examinerade lärare i svenska för invandrare.
          </p>
          <p xml:id="i-BC4vQrShCauqTjesJPrPdj">
            Endast ett fåtal lärosäten erbjuder yrkesverksamma lärare och
            lärarstudenter att läsa de kurser som krävs för att bli behörig
            som lärare i svenska för invandrare, över sommaren.
          </p>
          <p xml:id="i-izn3t8UBiHnrr7z7vpkfS">
            Vi anser därför att de lärosäten där lärarutbildningen finns
            i dagsläget även bör erbjuda kurser i svenska som andraspråk över
            sommaren för att möta de växande behoven. I dagsläget är enbart
            var tredje gymnasielärare i svenska som andraspråk behörig. Inget
            annat ämne har en så liten andel behöriga lärare. Endast tolv
            lärosäten har examenstillstånd och därmed möjlighet att bedriva
            kurser i svenska som andraspråk. Därför vill vi utreda möjligheten
            att införa distanskurser i svenska som andraspråk, som ska kombineras
            med praktik ute i verksamhet inom svenska för invandrare. Det
            möjliggör att lärare i hela landet får förutsättningarna som krävs
            för att bli behöriga att bedriva svenskundervisning för invandrare.
            En lösning för att utbilda fler lärare i svenska som andraspråk,
            kan vara att göra utbildningen till svensklärare till en dubbelexamen,
            med kompetens för att både undervisa i svenska och svenska som
            andraspråk.
          </p>
          <head xml:id="i-FGXsBXzwy8zq3iXFbQFx7z" type="h2">
            En bättre lärarpraktik och introduktion till läraryrket
          </head>
          <p xml:id="i-Pd7y7WxdcDXNymDmsybdJN">
            Den verksamhetsförlagda utbildningen (VFU) är lärarstudenternas
            första möte med eleverna i klassrummet. Genom VFU-perioden får
            lärarstudenterna inte bara en inblick i en lärares praktiska arbete
            utan framför allt en möjlighet att omsätta teoretiska kunskaper
            från lärarutbildningen i en klassrumsnära praktik. För många lärarstudenter
            är detta en värdefull tid som visar såväl läraryrkets möjligheter
            som utmaningar. Vi Moderater anser att tiden för VFU på lärarutbildningen
            utökas till minst motsvarande 45 hp. För de som läser KPU bör
            VFU-perioden inte uppgå till mindre än 30 hp. Men UKÄ konstaterar
            också att mer behöver göras för att höja kvaliteten av lärarstudenternas
            VFU-perioder. Utvärderingen visar att det råder en generellt stor
            brist på VFU-handledare och särskilt stor är bristen i gymnasieskolan.
            Bristen på utbildade VFU-handledare gör det svårare att upprätthålla
            en hög och jämn kvalitet under lärarstudenternas VFU-perioder.
          </p>
          <p xml:id="i-UDyCtY4qWfpM8FyqoNQmrg">
            Moderaternas målsättning är att alla lärarstudenter ska mötas
            av utbildade VFU-handledare. Vi vill därför att de lärosäten där
            lärarutbildningen finns i dagsläget, i högre utsträckning än i
            dag, erbjuder handledarutbildning på distans. Detta vore en viktig
            åtgärd för att snabbt öka andelen VFU-handledare med handledarutbildning.
          </p>
          <p xml:id="i-VmQ6t4GxfvGZjNaNMcyYMw">
            Moderaterna föreslår också att UKÄ får i särskilt uppdrag att,
            inom ramen för de reguljära utvärderingarna av lärarutbildningarna,
            noggrant följa kvaliteten av lärarstudenternas VFU-perioder samt
            att föreslå åtgärder för hur kvaliteten kan fortsätta att höjas.
            Det är också viktigt att se över hur de nyutexaminerade lärarna
            kan få en bättre introduktion till läraryrket. Moderaterna vill
            därför tillsätta en utredning som ska lämna förslag på hur fler
            lärarstudenter kan rustas bättre och introduktionen till yrket
            kan bli enklare. Slutligen måste de lärare som arbetar som VFU
            handledare får bättre villkor och förutsättningar för att kunna
            utföra sitt uppdrag. Sedan 2015 pågår en försöksverksamhet med
            övningsskolor som knyts till VFU-perioden. En utvärdering som
            genomförts av UKÄ visar flera positiva effekter. Vi Moderater
            ser gärna att skolor i utsatta områden prioriteras som övningsskolor.
          </p>
          <head xml:id="i-a99YBH3MHrCNh694iLDox" type="h2">
            Möjliggör för lärarutbildningar på högpresterande skolor
          </head>
          <p xml:id="i-RRVjxFcJLAR3cWGydzXSMb">
            För att lindra lärarbristen och utbilda fler skickliga lärare
            vill Moderaterna möjliggöra skolförlagda lärarutbildningar, likt
            det brittiska konceptet med Schools-direct. Det betyder att skolor,
            som av Skolinspektionen har fått högsta betygssättning och under
            lång tid kan påvisa en mycket god kvalitet, ska kunna anställa
            obehöriga lärare och i direkt anslutning till anställningen erbjuda
            en skolförlagd lärarutbildning som ger lärarstudenten en lärarlegitimation.
            Vidare ska ett krav på skolorna vara att lärarstudenterna undervisas
            och handleds av särskilt kvalificerade lärare, exempelvis lektorer
            eller förstelärare. Lärarstudenterna ska ha en färdig akademisk
            examen inom de ämnen som man ska undervisa i och därutöver ha
            lägst ett C i betyg i sitt huvudämne, exempelvis matematik, svenska
            eller i ett NO-ämne.
          </p>
          <head xml:id="i-G9rDmECuMFoAKd3upvCyTN" type="h2">
            Öppna upp för fristående lärarutbildningar
          </head>
          <p xml:id="i-RWAGKkcgE4tzE87ou9QN8f">
            Kraven är, och ska förbli, höga när det gäller tillstånden att
            driva lärarutbildning. I dag är det dock onödigt svårt att få
            tillstånd att driva KPU om man inte samtidigt har en lärarutbildning,
            något som kraftigt hämmar möjligheten för fler aktörer att växa
            fram. Moderaterna har tidigare uppmanat regeringen att skyndsamt
            kartlägga de hinder som begränsar fristående aktörer från att
            starta och bedriva KPU. Det behovet kvarstår.
          </p>
          <p xml:id="i-LWbZNBY4vVvJPinzUrdxbH">
            Vi Moderater ser gärna fler aktörer som kan bedriva lärarutbildning,
            såväl andra länder, exempelvis Finland, som andra aktiva inom
            skolområdet.
          </p>
          <head xml:id="i-31AGJshYgHaNjH5NGrYUBw" type="h2">
            Lärarlegitimation och examensbevis
          </head>
          <p xml:id="i-HtRwKnkxB3EpQRt7BGJUER">
            När en lärare examineras i Sverige i dag måste läraren själv
            kontakta Skolverket med sina relevanta intyg och betala en avgift
            om 1500 kronor för att få sin lärarlegitimation. Moderaterna anser
            att denna process skulle kunna effektiviseras genom att studentens
            högskola i samarbete med Skolverket ser till att examinerade studenter
            får ut sin lärarlegitimation automatiskt.
          </p>
          <head xml:id="i-Kn9gqp4cpR238Wn5QgV17A" type="h2">
            Fler vägar till läraryrket genom Teach for Sweden
          </head>
          <p xml:id="i-M9tQNvSxX86k7dkGMKQzK5">
            För att möta behovet av rekrytering behöver fler vägar till läraryrket
            öppnas där människor med rätt ämneskunskaper men utan lärarkompetens
            bereds möjlighet att ta sig in. Redan i dag finns utbildningsprogrammet
            Teach for Sweden som kombinerar studier i bland annat ledarskap
            med praktik för blivande lärare. För att stärka möjligheten för
            studenter som inte valt lärarutbildningen att senare ta sig in
            i läraryrket och få fler som lämnat läraryrket att komma tillbaka
            vill Moderaterna betona vikten av att utbildningsprogrammet Teach
            for Sweden får fortsätta att utvecklas.
          </p>
          <head xml:id="i-B555V5Ra87V4ohtYLD3eeo" type="h2">
            Fjärrundervisning
          </head>
          <p xml:id="i-SwBAFaH2EDUWDcnj5cHxEf">
            Alla elever i Sverige ska ha tillgång till en skola av hög kvalitet,
            oavsett var i landet de bor. På mindre orter möter dock skolorna
            andra utmaningar än skolor i större städer. Fjärrundervisning,
            som innebär att läraren undervisar elever via videolänk i realtid,
            gör det möjligt för små skolor att fortsätta erbjuda undervisning
            i alla ämnen i stället för att stänga ner och tvinga elever att
            flytta eller resa långt för att få sin undervisning. Moderaterna
            vill därför att fjärrundervisning ska vara tillåtet i alla ämnen.
          </p>
          <head xml:id="i-87CpY92DttPAUfSaRrgYBn" type="h2">
            En strategi för skolans digitalisering
          </head>
          <p xml:id="i-A7ggNLWpYcVBYbeDsAgmRY">
            En kunskapsskola förutsätter tillgång till moderna verktyg. Rätt
            använt kan IT i skolan öppna nya möjligheter till en förenklad
            administration, pedagogisk utveckling och bättre stöd till elever
            i behov av särskilt stöd. Men det förutsätter att skolan och lärarna
            har den kompetens och kunskap som krävs för att fullt ut dra nytta
            av teknikens möjligheter. Dessutom bör investeringar i ny modern
            teknik alltid föregås av en konsekvensanalys utifrån om tekniken
            höjer kunskapsresultaten samt om det finns andra mer effektiva
            metoder att åstadkomma högre kunskapsresultat.
          </p>
          <p xml:id="i-CYVW8yo65zNRG6xezGKo6J">
            I dag finns stora skillnader i graden av digitalisering mellan
            olika skolor. För att säkerställa att alla elever får samma förutsättningar
            till en modern kunskapsskola behövs en strategi för digitalisering
            av skolan och ett råd av experter för skolans digitalisering.
          </p>
          <p xml:id="i-H6MDAqfPBwfzNCZWtirhHA">
            Regeringen beslutade 2017 om en nationell digitaliseringsstrategi
            för skolväsendet. Sveriges Kommuner och Landsting (SKL) har lett
            arbetet att ta fram en nationell handlingsplan i samverkan med
            olika aktörer, däribland Skolverket. Den 18 mars 2019 överlämnade
            SKL en rapport med förslag på nationella initiativ till regeringen
            i syfte att stödja arbetet med skolväsendets digitalisering. Tyvärr
            är väldigt få punkter verkställda. Moderaterna anser att regeringen
            snarast bör tillse att förslagen genomförs. Därtill vill Moderaterna
            betona vikten av:
          </p>
          <list xml:id="i-CpAyxeLo91zfB448BZgP8q" style="ul">
            <item xml:id="i-SvwDu37WkTQ4wKcncLB4ZS">
              Stöd för att huvudmän ska kunna välja digitala verktyg som höjer
              kunskapsresultaten.
            </item>
            <item xml:id="i-YUTiw7sWyoAh27Vvbran4U">
              Stöd till utbyggnad av digital infrastruktur i skolan.
            </item>
            <item xml:id="i-QwSZRPkz2oUfxi236khf67">
              Fortbildning för lärare med fokus på digitala lärverktyg.
            </item>
            <item xml:id="i-R9r15zH8EcASaxZEQ1Lcah">
              Att Skolverket tillsammans med lärosätena tar fram metodik och
              utbildningar i syfte att stötta lärares användning av digitala
              lärverktyg.
            </item>
            <item xml:id="i-TEJbXD8wQX4EXLEmJmyEWy">
              Att Skolverket får i uppdrag att stötta utveckling och spridning
              av framgångsrika metoder.
            </item>
            <item xml:id="i-UcYNJemqWrCKoAwYhS2G6u">
              Alla lärare ska få med sig kunskap om metodik och didaktik i
              en digital skolmiljö från lärarutbildningen, inklusive digitala
              lärverkyg.
            </item>
            <item xml:id="i-WVTQ5Le4zL2S6RRyRoFFgu">
              Forskning om digitala metoder i skolan.
            </item>
          </list>
        </div>
        <div xml:id="i-4xa7uh5hN1NeEzFpKQvGjn" type="signatureBlock">
          <list xml:id="i-84mxLxnjyMAgoE1RBGLzi5">
            <item xml:id="i-UFwsMEzGM3wEvQUnQE5JJx" who="i-ChDzdZDYwg4X9oGXyFy8Ta" type="signature">
              Kristina Axén Olin (M)
            </item>
            <item xml:id="i-R2oSeJD6dTeo9AdiEnzL4K" who="i-J7uJmvTQswBegURGxa5EHb" type="signature">
              Lars Püss (M)
            </item>
            <item xml:id="i-NnjZAtWgTNmVxTATscewTQ" who="i-Apyf3DsrtN2zmshEtt35Qo" type="signature">
              Marie-Louise Hänel Sandström (M)
            </item>
            <item xml:id="i-R5qrB4pvcLYMrPinZUb4VX" who="i-J3vB7EYXWFGfYPGahysXrd" type="signature">
              Noria Manouchi (M)
            </item>
          </list>
        </div>
      </div>
    </body>
  </text>
</TEI>
