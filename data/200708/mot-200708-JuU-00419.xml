<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00419">
  <teiHeader>
    <fileDesc>
      <titleStmt>
        <title>Sexslavhandeln</title>
        <author corresp="i-TECanR77Prb79DHwPvLitN i-W4ZdT3cRpUqSBcZCGKXaji">av Annelie Enochson och Eva Johnsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sexslavhandeln</title>
          <idno type="rdwebb">GV02Ju419</idno>
          <rs type="number">Ju419</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju419/text</ref>
          <ref type="dokument_url_html">http://data.riksdagen.se/dokument/GV02Ju419</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju419</ref>
          <ref type="doc">http://data.riksdagen.se/fil/8DA2914F-5128-44EE-B842-43D0E75F0BA4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-W4ZdT3cRpUqSBcZCGKXaji</idno>
            <name>Eva Johnsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-R26Zkz9gNLa75dnqTJJThp" type="signed"/>
        <correspContext corresp="i-R26Zkz9gNLa75dnqTJJThp">
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-W4ZdT3cRpUqSBcZCGKXaji"/>
        </correspContext>
        <correspAction xml:id="i-K8WhdKVGC5ShFW7Fd6cDsT" type="referral">
          <date when="2007-10-16"/>
        </correspAction>
        <correspAction xml:id="i-5nC8pGy92v4jLRxKwgjBr7" type="dismissal">
          <date when="2007-10-16"/>
        </correspAction>
        <correspAction xml:id="i-7q2zxcpJnWmyoZG5szG5re" type="numbering">
          <date when="2007-10-09"/>
        </correspAction>
        <correspAction xml:id="i-7CjcBnM5N1cxqkAygH8cUm" type="submission">
          <date when="2007-10-05"/>
        </correspAction>
        <correspAction xml:id="i-XNsTk3Xw7qBjg3dym34Rpn" type="transfer">
          <date when="2007-10-05"/>
        </correspAction>
        <correspAction xml:id="i-SQeEtQUS5RLbrXzqwsjR3q" type="assigned"/>
        <correspContext corresp="i-SQeEtQUS5RLbrXzqwsjR3q">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-StKYmB51CQgqhQuhdZqbZ6" type="motBody">
        <div xml:id="i-3urrkCaVg5tw5H7ybDocA9" type="TOC">
          <head xml:id="i-TAyP47ETZGBWkpwZBHhubu">
            Innehållsförteckning
          </head>
          <list xml:id="i-WWYndvG3ssh7oZK57HgnqN">
            <item xml:id="i-tEXkwjUQ28jxytjGP2Az9">
              Förslag till riksdagsbeslut 2
            </item>
            <item xml:id="i-ND4Vv2NDYY2AunBXYHBBgV">
              Motivering 2
            </item>
            <item xml:id="i-75d6CRCffSgiXd6w6bSLHe">
              Temporärt uppehållstillstånd och skadestånd till offren 3
            </item>
            <item xml:id="i-6vcGyQpEp499frvHyhmyqT">
              Bilda opinion mot människohandel och prostitution 3
            </item>
            <item xml:id="i-SN6oc2MRJJMadChtRdbmwW">
              Slopa kravet på otillbörliga medel 4
            </item>
            <item xml:id="i-D52wC9PH3BPwg5Uura26to">
              Stärk polis, tull och kustbevakning 4
            </item>
            <item xml:id="i-NJtZdGsVBsLVGZgMtTRFAJ">
              Ökat bistånd och företagsutveckling till kvinnor i ursprungsländer
              5
            </item>
            <item xml:id="i-XP4syJg1rGna5HE9TRw52t">
              Bekämpa sexturismen 5
            </item>
            <item xml:id="i-2x2juu1QagRNU2d76YGjJJ">
              Nolltolerans för köp av sexuella tjänster inom internationella
              organisationer 6
            </item>
          </list>
        </div>
        <div xml:id="i-CUPq1w1SG9PXtJie9QrGff" type="motProposal" subtype="förslag">
          <head xml:id="i-tvzdyLcqCdMyL3YdiLq3x">
            Förslag till riksdagsbeslut
          </head>
          <list xml:id="i-5niVGRtrVUfeTkcy1YVRHi" style="ol">
            <item xml:id="i-5Zs3JGVghfERnKAsSLcHVc">
              Riksdagen tillkännager för regeringen som sin mening vad som
              anförs i motionen om att straffskalan för köp av sexuella tjänster
              bör likställas med den för sexuellt utnyttjande.
            </item>
            <item xml:id="i-KZ9W7eyM27CmophL46bYVg">
              Riksdagen tillkännager för regeringen som sin mening vad som
              anförs i motionen om att skärpa straffen för människohandel.
            </item>
            <item xml:id="i-9n6oiSJGnUxhSzYw7D8YM1">
              Riksdagen tillkännager för regeringen som sin mening vad som
              anförs i motionen om att personer som tjänar pengar på webbplatser
              där kunder ansluts till direktsända sexshower via webbkameror
              ska kunna dömas för koppleri.
            </item>
            <item xml:id="i-MqfmLq4TwAwuN3cxNvA3Ng">
              Riksdagen tillkännager för regeringen som sin mening vad som
              anförs i motionen om att öka trycket inom EU för att straffbelägga
              köp av sexuella tjänster.
            </item>
            <item xml:id="i-EomfFP58ZuaiGwcdV7nnhk">
              Riksdagen tillkännager för regeringen som sin mening vad som
              anförs i motionen om att kravet på otillbörliga medel bör slopas.
            </item>
            <item xml:id="i-JzJVtZwrrwDb59TxxGNcdq">
              Riksdagen tillkännager för regeringen som sin mening vad som
              anförs i motionen om att ge tull och polis ökade befogenheter
              för spaning, ingripande, utredning och straffåtgärder i kampen
              mot människohandel.
            </item>
            <item xml:id="i-RX8JvMrnaPcat7fJdLg3JQ">
              Riksdagen tillkännager för regeringen som sin mening vad som
              anförs i motionen om att stärka Europol i kampen mot människohandel
              och satsa på polisiärt och rättsligt samarbete mellan EU:s medlemsländer
              samt med EU:s grannländer.
            </item>
            <item xml:id="i-H7KnohCH5cWXTvviuZx4VV">
              Riksdagen tillkännager för regeringen som sin mening vad som
              anförs i motionen om att förenkla möjligheterna att frysa pengar
              som misstänks härröra från människohandel.
            </item>
          </list>
        </div>
        <div xml:id="i-E19ZW9G7rwCX9Nic7pkCPK" type="motContent">
          <head xml:id="i-Usj9djLCbLi2RbfsX5ceJz" type="h1">
            Motivering
          </head>
          <p xml:id="i-DsMnVKrErq3o36XsPRYcv6">
            I världen köps, säljs, transporteras och hålls fyra miljoner
            människor fångna varje år. I Europa faller över 500 000 personer
            offer årligen för denna människohandel. 120 000 kvinnor och barn
            förs årligen in i EU från andra delar av världen för att utnyttjas
            sexuellt. Till Sverige transporteras årligen hundratals, kanske
            tusentals kvinnor, därutöver ett okänt antal barn 1 . I jämförelse
            med andra former av organiserad brottslighet växer sexslavhandeln
            snabbt. Hittills gjorda lagändringar och polisiära insatser har
            visat sig vara otillräckliga för att stoppa sexslavhandeln och
            sexturismen.
          </p>
          <p xml:id="i-Nm7oNJogD8kFxxqqM9UyZC">
            Kampen mot prostitution, sexslavhandel och sexturism måste bedrivas
            på många fronter samtidigt. Handeln med människor är ett av vårt
            århundrades största övergrepp mot de mänskliga rättigheterna och
            en oacceptabel nedvärdering av människovärdet.
          </p>
          <head xml:id="i-EXDdzkdBeNYy1bZgBaxBH" type="h1">
            Skärp straffet för människohandel
          </head>
          <p xml:id="i-BkMvy72pGLecjpN7TJHWNM">
            Sedan juli 2002 har Sverige en lag som kriminaliserar människohandel
            och förövarna straffas med mellan två och tio års fängelse. Med
            tanke på den grova kränkningen av människovärdet och åsidosättandet
            av den fria viljan anser vi att straffsatsen måste skärpas. Problemet
            idag är att enbart den nedre delen av straffskalan tillämpas.
            Straffsatsen måste återspegla hur pass allvarligt brottet ses
            ute i samhället. Minimistraffet för trafficking bör därför höjas
            från två till fyra års fängelse.
          </p>
          <head xml:id="i-LrpUaiyiqV1zhp8PziN4cx" type="h1">
            Temporärt uppehållstillstånd och skadestånd till offren
          </head>
          <p xml:id="i-V1bxTau5yXDzUdwummU3zj">
            Enligt Europeiska rådets direktiv 2004/81/EG om uppehållstillstånd
            till tredjelandsmedborgare ska offer för människohandel erbjudas
            ett tidsbegränsat uppehållstillstånd för att de ska kunna vittna
            mot sina förövare. Detta är en viktig del i kampen mot människohandel
            och organiserad brottslighet. För brottsoffret kan det tidsbegränsade
            uppehållstillståndet under en rättslig process dessvärre uppfattas
            som ännu ett utnyttjande. Vid hemkomsten riskerar de sedan att
            utsättas för repressalier, bli uppsökta av ligor och förskjutas
            av sina familjer när de inser vad som hänt i det främmande landet.
            Idag har endast de offer som samarbetar med rättsväsendet i Sverige
            rätt till det stöd svenska myndigheter kan ge. Vi anser att brottsoffrets
            grundläggande rättigheter ska tillgodoses utan att rättigheterna
            villkoras. Kvinnor och barn som utnyttjats som sexslavar ska alltså
            kunna söka och få temporärt, tidsbegränsat uppehållstillstånd
            som skyddsbehövande eller på humanitär grund.
          </p>
          <head xml:id="i-AW6hG4pfr18pkwwtMXkxF" type="h1">
            Bilda opinion mot människohandel och prostitution
          </head>
          <p xml:id="i-YByzb86ReAtH6WstGMBf1d">
            Staten har som lagstiftare ett stort ansvar för normbildningen
            i ett samhälle, där alla människor har rätt att mötas med respekt.
            Prostitution får aldrig behandlas som ett yrke bland andra. De
            fysiska och psykiska skador som en prostituerad får, lämnar spår
            för resten av livet. Varje köp av sexuella tjänster är ett övergrepp.
          </p>
          <p xml:id="i-SkbeuCDE4Kjdb1Zzp1s1Ju">
            Kvinnojourernas insatser måste i detta sammanhang uppmärksammas
            och uppvärderas. Kvinnojourerna arbetar dagligen med att fånga
            upp, stödja och skapa en fristad åt kvinnor som utsatts för våld.
            Här finns stor kunskap och erfarenhet som kan ligga till grund
            för utformningen av framtida stöd och hjälp. Kvinnojourerna har
            även en viktig roll att spela när det gäller människor som utsatts
            för människohandel. Genom sitt kontaktnät och samarbete kan de
            stödja de kvinnor som befinner sig i eller har sänts tillbaka
            till ursprungsländerna. En av de största bidragande orsakerna
            till att det finns en marknad för människohandel är den liberala
            synen på prostitution. Legalisering av prostitution gör det mindre
            stötande att köpa sex, dessutom riskerar legalisering att locka
            unga och naiva människor att sälja sexuella tjänster, omedvetna
            om konsekvenserna. I Nederländerna har den legaliserade, reglerade
            och beskattade prostitutionen lett till att prostitutionen har
            vuxit. Det enda man lyckats att åstadkomma genom legaliseringen
            är ökad acceptans för sexuell exploatering. Prostitution hör inte
            hemma i samhällen där man hyllar principen om alla människors
            lika värde. Man får aldrig tillåta en människa att köpa en annan.
            Sverige måste inom ramen för EU, och i andra internationella sammanhang,
            understryka sambandet mellan en liberal sexlagstiftning, synen
            på prostitution och människohandel.
          </p>
          <p xml:id="i-Px4XRbS3xZWZmsZrwTc3fF">
            År 2002 antog EU ett rambeslut angående arbetet mot människohandel
            som ska gälla i alla medlemsländer. I ramlagen har man straffbelagt
            hela kedjan: rekrytering, transport och upplåtelse av utrymmen
            för att hyra och sälja. Däremot har man inte straffbelagt sexkunderna.
            I Sverige är det förbjudet att köpa sexuella tjänster men i andra
            europeiska länder är det tillåtet. Vi menar att Sverige inom EU
            med kraft ska verka för att köp av sexuella tjänster ska kriminaliseras.
          </p>
          <head xml:id="i-AMGSZufDrFHUGGCX7DwLMu" type="h1">
            Slopa kravet på otillbörliga medel
          </head>
          <p xml:id="i-QPmVhwXsBFg5Bhj4etvWyg">
            Det krävs en förändring av lagstiftningen för att kunna komma
            åt gärningsmän som misstänks för människohandel. Idag finns det
            ett krav på att gärningsmannen ska ha använt sig av otillbörliga
            medel, ett krav som emellertid inte gäller vid brott mot personer
            under 18 år. Hittills har endast två fällande domar för människohandel
            för sexuella ändamål meddelats, trots att det transporteras hundratals,
            kanske tusentals, kvinnor till Sverige varje år. Kravet på otillbörliga
            medel har medfört att åtal för människohandel i vissa fall har
            justerats till koppleri eftersom det inte har gått att styrka
            att otillbörliga medel använts. Vi anser mot den bakgrunden att
            brottsrekvisiten för människohandel måste ses över. En möjlighet
            är att slopa kravet på otillbörliga medel även då det gäller vuxna
            offer.
          </p>
          <head xml:id="i-CDh96e6bEwcieWo59mmR6" type="h1">
            Stärk polis, tull och kustbevakning
          </head>
          <p xml:id="i-F69u2bKzNHw9exAzhYz9UD">
            Handeln med sexslavar känner inga gränser. Därför måste polisen
            arbeta över nationsgränserna och utbyta information med kollegor
            från andra länder. Här är Europol ett effektivt samarbetsorgan,
            vilket resulterat i att de lyckats sätta stopp för flera internationella
            ligor. Vi vill att Europols arbete stärks och att kampen mot människohandel
            blir dess prioriterade uppgift. Kriminalitet frodas i rättsligt
            svaga länder. Särskilda satsningar på polissamarbete och rättsligt
            samarbete med EU:s grannländer i öst och på Balkan är därför angelägna.
            Den svenska tullen får idag inte stoppa någon som man misstänker
            bedriver människohandel. Tullen får heller inte tipsa polisen
            eftersom det innebär att människor registreras. Tullen får heller
            inte utreda denna typ av brottslighet, något som är tillåtet vid
            misstanke om narkotika- eller vapensmuggling eller smuggling av
            uggleägg. Det är svårt att förstå varför tullen inte skulle ha
            samma befogenheter när det gäller bekämpningen av människohandel
            som den har vid narkotikasmuggling. Tullen bör få rätt att stoppa
            och kvarhålla personer som misstänkts vara inblandade i människohandel.
            Den fria rörligheten inom EU ökar möjligheten för människohandel
            och risken för upptäckt minskar om inte motåtgärder sätts in.
            Människohandel kan hindras i större utsträckning om tullen kan
            få ökade befogenheter.
          </p>
          <p xml:id="i-SpsDULb3D7ZrNpSZiUgVXR">
            Vi menar också att pengar som misstänks härröra från människohandel
            enklare ska kunna frysas och efter fällande dom beslagtas.
          </p>
          <head xml:id="i-YEdXv4CEwDeCQzpvBjxMav" type="h1">
            Ökat bistånd och företagsutveckling till kvinnor i ursprungsländer
          </head>
          <p xml:id="i-6LtBnHraohM2h46eahUhMx">
            I många länder som tar emot svenskt bistånd saknar kvinnor i
            stor utsträckning ekonomiska tillgångar, egendom, utbildning och
            sjukvård. De kan dessutom vara utsatta för olika former av systematiskt
            våld och diskriminering. För att på allvar bekämpa sexuell exploatering
            krävs att bistånd i ökad omfattning riktas direkt till utsatta
            kvinnor i s.k. ursprungsländer för människohandel. Bistånd riktat
            till kvinnor gagnar i allmänhet även barnen och effekten är därför
            tvåfaldig. Det finns dessutom ett flertal exempel på hur kvinnor
            bidrar till effektivare utveckling på flera olika plan. Enligt
            Världsbanken är exempelvis finansiering av utbildning för flickor
            och unga kvinnor den mest kostnadseffektiva investering som finns
            i biståndssammanhang. För att på lång sikt minska världsfattigdomen
            som är intimt sammankopplad med människohandeln måste särskilda
            insatser göras för att förbättra näringslivsutvecklingen. Här
            kan särskilda insatser göras för att stimulera kvinnligt företagande.
            Det behövs ett proaktivt arbete från regeringarna i väst för att
            stimulera företagare från väst att satsa i ursprungsländerna och
            då särskilt på kvinnor. Ett nytänkande som någon form av joint
            venture mellan biståndsorganisationer och näringslivet behövs.
          </p>
          <head xml:id="i-84DJvkNAeZgUF6yPvSAjt4" type="h1">
            Bekämpa sexturismen
          </head>
          <p xml:id="i-MDMwgJTea862XGgz3MwZnX">
            På många populära semesterorter behandlas barn och kvinnor som
            billiga handelsvaror av både semester- och affärsresenärer. Många
            som köper sexuella tjänster utomlands upplever det mer socialt
            accepterat att köpa en sexuell tjänst utanför landets gränser,
            än i Sverige. Denna företeelse måste motarbetas på olika sätt.
            Det är viktigt att med information och kampanjer öka allmänhetens
            kunskap när det gäller sexturism. Det är även viktigt att fördjupa
            samarbetet med resebranschen och utöka kontakterna med berörda
            länders myndigheter. Men mer måste till. I och med den nya sexualbrottslagen
            som trädde ikraft 1 april 2005 togs kravet på dubbel straffbarhet
            bort för allvarliga sexualbrott mot barn. Detta innebär att svenskar
            kan dömas i Sverige för sexualbrott mot barn begångna utomlands
            trots att handlingen inte är olaglig i gärningslandet 2 .
          </p>
          <p xml:id="i-AHcXby3ZZSxr1VBUrrFbUN">
            De allvarliga sexualbrott som omfattas av slopandet är bl.a.
            våldtäkt mot barn, sexuellt utnyttjande av barn, sexuellt övergrepp
            mot barn, grovt utnyttjande av barn för sexuell posering. Det
            är bra att kravet på dubbel straffbarhet har slopats för att man
            i Sverige ska kunna döma för allvarliga sexualbrott mot barn utomlands.
          </p>
          <head xml:id="i-NVLYUt17KR743UJoRySBiM" type="h1">
            Nolltolerans för köp av sexuella tjänster inom internationella
            organisationer
          </head>
          <p xml:id="i-FLUnJk2Mmu8V9W8TFi89bH">
            Under senare år har olika skandaler uppdagats bland FN-personal.
            I maj 2004 rapporterade FN exempelvis om 30 fall av sexuella övergrepp
            bland styrkorna i Kongo-Kinshasa. I november samma år fick FN
            på nytt utreda anklagelser om sexuella övergrepp begångna av FN-soldater
            och civil personal i Kongo-Kinshasa. Denna gång var det 150 fall
            som rörde pedofili, våldtäkt och prostitution. Det är inte bara
            utländsk FN-personal som begår sexuella övergrepp. År 2002 dömdes
            tre svenska FN-befäl till dagsböter för att ha köpt sexuella tjänster
            i Makedonien. De tävlade om att under permissionen ha sex med
            så många prostituerade som möjligt. Liknande händelser får inte
            upprepas. Precis som i det övriga samhället måste strikta och
            stränga regler gälla för biståndsanställda och FN-personal, och
            det är av yttersta vikt att Sida och FN lägger stor vikt vid utbildning
            kring dessa områden för att motverka prostitution i samband med
            internationella insatser.
          </p>
        </div>
        <div xml:id="i-WHr4E6kaLYLenERSuqtf73" type="signatureBlock">
          <list xml:id="i-UYpAypdtj5yL3365LWeFrN">
            <item xml:id="i-NuKE5BJj9Sgb1KdzS1GL7n" who="i-TECanR77Prb79DHwPvLitN" type="signature">
              Annelie Enochson (kd)
            </item>
            <item xml:id="i-3W3yaTHj7kFbGYqFrk8sPq" who="i-W4ZdT3cRpUqSBcZCGKXaji" type="signature">
              Eva Johnsson (kd)
            </item>
          </list>
        </div>
      </div>
    </body>
  </text>
</TEI>
