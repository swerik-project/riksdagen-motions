<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00374">
  <teiHeader>
    <fileDesc>
      <titleStmt>
        <title>Utgiftsområde 18 Samhällsplanering, bostadsförsörjning, byggande samt konsumentpolitik</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 18 Samhällsplanering, bostadsförsörjning, byggande samt konsumentpolitik</title>
          <idno type="rdwebb">GX02C374</idno>
          <rs type="number">C374</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C374/text</ref>
          <ref type="dokument_url_html">http://data.riksdagen.se/dokument/GX02C374</ref>
          <ref type="dokumentstatus_url_xml">http://data.riksdagen.se/dokumentstatus/GX02C374</ref>
          <ref type="doc">http://data.riksdagen.se/fil/C65CFE4E-CB45-482A-81F3-45E73C479F0D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VDCqPauaYJJho8QiTPpBXu" type="signed"/>
        <correspContext corresp="i-VDCqPauaYJJho8QiTPpBXu">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-Nj6rnCfHps9ZzFLuPuYaNj"/>
        </correspContext>
        <correspAction xml:id="i-4hn85dVikG6FEpubn9jXrr" type="numbering">
          <date when="2009-10-06"/>
        </correspAction>
        <correspAction xml:id="i-7JvZaHCj4zYbZhMvXHkdij" type="submission">
          <date when="2009-10-05"/>
        </correspAction>
        <correspAction xml:id="i-2c8uy67PgJET8rHDumNFcB" type="transfer">
          <date when="2009-10-04"/>
        </correspAction>
        <correspAction xml:id="i-16ekmYJbP9mSbTW9dtLSkj" type="assigned"/>
        <correspContext corresp="i-16ekmYJbP9mSbTW9dtLSkj">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6FMP1xZv6ZMbJ1NkNPQsdi" type="motBody">
        <div xml:id="i-8HsWUmckRnvDxxr1Tg4iNe" type="motProposal" subtype="förslag">
          <head xml:id="i-LzHYHdyNwzDeJLtWvo8PMB">
            1 Förslag till riksdagsbeslut
          </head>
          <list xml:id="i-9QfxreaNXHNuH95rM9NHEF" style="ol">
            <item xml:id="i-2qMsSDp56g5qvk5DvSkFjz">
              Riksdagen beslutar att upphäva målen för områdena Bostadsmarknad
              och Hållbart samhällsbyggande och godkänner det mål som föreslås
              i motionen.
            </item>
            <item xml:id="i-NHsAnABjcSXXLe8bxsiVDx">
              Riksdagen avslår regeringens förslag till mål för politikområdet
              Konsumentpolitik och inför i stället ett nytt mål i enlighet med
              vad som anförs i motionen.
            </item>
            <item xml:id="i-AhuSsYXf72NFMTZdE6TLhm">
              Riksdagen anvisar med följande ändringar i förhållande till regeringens
              förslag anslagen under utgiftsområde 18 Samhällsplanering, bostadsförsörjning,
              byggande samt konsumentpolitik enligt uppställning:
            </item>
          </list>
          <table xml:id="i-4KRbzypw2d6Q7KEJ4KpXsZ">
            <row xml:id="i-B8bnPgVhJsUbB7ku8mbYtW">
              <cell>
                Anslag
              </cell>
              <cell>
                Regeringens förslag (tkr)
              </cell>
              <cell>
                Förändring (tkr)
              </cell>
            </row>
            <row xml:id="i-9aZbM65Kc7SzaLSUPwppGX">
              <cell>
                1:1
              </cell>
              <cell>
                Statens bostadskreditnämnd
              </cell>
              <cell>
                17 724
              </cell>
              <cell>
                50 000
              </cell>
            </row>
            <row xml:id="i-7tu21n215ueeGoDcZ6cvFM">
              <cell>
                1:4
              </cell>
              <cell>
                Räntebidrag m.m. för ny- och ombyggnad av bostäder
              </cell>
              <cell>
                453 530
              </cell>
              <cell>
                500 000
              </cell>
            </row>
            <row xml:id="i-STMoSLQaMMaUw28UrVPcz1">
              <cell>
                2:1
              </cell>
              <cell>
                Boverket
              </cell>
              <cell>
                198 991
              </cell>
              <cell>
                162 000
              </cell>
            </row>
            <row xml:id="i-VuVZVWUBKT66WjWyUWwBU9">
              <cell>
                2:6
              </cell>
              <cell>
                Stöd klimatsmarta hus
              </cell>
              <cell>
                0
              </cell>
              <cell>
                50 000
              </cell>
            </row>
            <row xml:id="i-5bqLx8PuZ3HVKULh63ZFEp">
              <cell>
                3:2
              </cell>
              <cell>
                Konsumentverket
              </cell>
              <cell>
                107 432
              </cell>
              <cell>
                45 000
              </cell>
            </row>
            <row xml:id="i-Lx3eazNYjBoCeJjMehFXta">
              <cell>
                Summa
              </cell>
              <cell>
                807 000
              </cell>
            </row>
          </table>
        </div>
        <div xml:id="i-EjEw6cDsF2TMac9CxFtxSW" type="motContent">
          <head xml:id="i-CvgDvqLXD9JUp5bUJ53di9" type="h1">
            2 Bostadspolitik
          </head>
          <p xml:id="i-XYAqcnC36na7eBkJEUreuN">
            I 2010 års budgetproposition ser Vänsterpartiet en bostadspolitik
            som saknar alla sociala ambitioner, en politik som formulerat
            om vårt hem till ännu en kapitalvara. Ledorden är att vi ska konsumera
            vår bostad. Helst ska det då också vara en bostad som kräver en
            kapitalinsats.
          </p>
          <p xml:id="i-JSP7g16E47Ry7kBt61ZBAw">
            En god bostad till en rimlig kostnad är en social rättighet och
            grundläggande för ett välfärdssamhälle. Vad marknaden aldrig kan
            garantera är allas rätt till en god bostad.
          </p>
          <p xml:id="i-Us1vhtZptj2R6Pe5zgYc8Z">
            Regeringens mål för politikområdet Bostadsmarknad föreslås vara
            långsiktigt väl fungerande bostadsmarknader där konsumenternas
            efterfrågan möter ett utbud av bostäder som svarar mot behoven.
            Borta är förra riksdagsmajoritetens mål att alla ska ges förutsättningar
            att leva i goda bostäder till rimliga kostnader. Nu framhålls
            i stället bostadsmarknadens efterfrågan och utbud utan att någon
            koppling görs till de boendes ekonomiska förutsättningar. Denna
            omformulering speglar också den marknadsinriktning som bostadspolitiken
            haft sedan den borgerliga regeringen tillträdde och som fått påtagliga
            konsekvenser på olika områden. Socialdemokraterna, Vänsterpartiet
            och Miljöpartiet anser att det bostadspolitiska målet i detta
            skede bör ha följande formulering:
          </p>
          <p xml:id="i-AtpguEeWFh5NXGzA2NYMia">
            Alla ska ges förutsättningar att leva i goda bostäder till rimliga
            kostnader och i en stimulerande och trygg miljö inom långsiktigt
            hållbara ramar. Boende- och bebyggelsemiljön ska utgå ifrån människors
            efterfrågan och behov och bidra till jämlika förhållanden och
            särskilt främja en god uppväxt för barn och ungdomar. Vid planering,
            byggande och förvaltning ska en ekologiskt, ekonomiskt och socialt
            hållbar utveckling vara grund för verksamheten.
          </p>
          <p xml:id="i-MENkwAZXZaUm1UVz3AxAJT">
            Detta bör riksdagen besluta.
          </p>
          <p xml:id="i-NAYVyU2ohMiLUGHZ4sdHTE">
            Regeringen saknar lösningar för hur samhället ska klara en nyproduktion
            av hyresrätter på en acceptabel nivå. Inte heller finns det några
            förslag på hur en tillfredsställande omfattning av underhåll och
            ombyggnation i det redan byggda ska tryggas. Denna brist på politiska
            ambitioner drabbar alla som inte har goda ekonomiska förutsättningar.
            Det enda man har är en ny upplåtelseform som kräver en kapitalinsats,
            nämligen ägarlägenheter.
          </p>
          <p xml:id="i-RzKr8jL2FhAqtTnorBx6KZ">
            Efter att det statliga produktionsstödet till hyreslägenheter
            togs bort och samtidigt som räntebidragen började avvecklas minskade
            antalet påbörjade hyresrätter dramatiskt. Enligt Boverket påbörjas
            i år (2009) 6 000 hyresrätter och 3 500 bostadsrätter i fler bostadshus
            samt 7 500 bostäder i småhus. Nettotillskottet genom ombyggnad
            beräknas till 1 500 bostäder. Orsaken till detta är enligt regeringens
            budgetproposition för 2010 att bostadsbyggandet sjunkigt kraftigt
            den senaste tiden på grund av finanskrisen och konjunkturnedgången.
            Man frågar sig hur byggandet av bostadsrätter kunde sjunka 2007
            p.g.a. finanskrisen som slog till 2008? En liten ökning av bostadsbyggandet
            kan förväntas p.g.a. riksbankens räntesänkningar av vissa bostäder.
          </p>
          <p xml:id="i-B2QSaEsgFtx9synStk5oKw">
            Regeringens bostadspolitiska linje slår väldigt olika mellan
            boendeformerna och medför därmed ytterligare skillnader i utvecklingen
            av hushållens konsumtionsutrymme. För den som varken har kapital
            eller bostad är i princip inga förbättringar att vänta. Regeringen
            har ingen politik för neutralitet mellan olika upplåtelseformer.
            Vänsterpartiet föreslår tillsammans med Socialdemokraterna och
            Miljöpartiet att fastighetsskatten för hyresrätter och bostadsrätter
            sänks till 0,22 % och på sikt fasas ut.
          </p>
          <head xml:id="i-C2KX9UBeFFAmjt1mQuoP9Q" type="h1">
            3 Vänsterns bostadslyft
          </head>
          <p xml:id="i-E4QY2wiBLwsJtsojTRbPzR">
            Innan den nuvarande borgerliga politiken minskade byggandet av
            lägenheter fanns vissa stimulansåtgärder för nyproduktion. Det
            är viktigt att ta vara på de erfarenheter som dessa gav. Enligt
            Vänsterpartiet bör följande punkter vara del i en ny politik för
            byggande av hyresrätter: De olika i investeringsstöden ska bygga
            på att det är hyresrätter och studentboende. Samhällets uppgift
            är att ha en social bostadspolitik. Med detta följer att stöden
            skall rikta sig till lägenheter som inte kräver en kapitalinsats,
            dvs. hyresrätter. Detta är också ett medel för att skapa neutralitet
            mellan olika upplåtelseformer eftersom hyresrätten i dag är starkt
            missgynnad.
          </p>
          <list xml:id="i-GfwAJHzscTKvKPWfkwG3ph" style="ol">
            <item xml:id="i-5xTURSxArrvqupEkVfSMe7">
              Ett reformerat system för stöd nyproduktion av hyresrätter bör
              införas 2011 och 2012. Som villkor från 2012 för att erhålla stöd
              för byggandet i en kommun ska kommunen ha en godkänd bostadsförsörjningsplan.
              På högskoleorter ska högskolor och universitet delta i upprättandet
              av planerna. Detta ska vara både en rättighet och en skyldighet.
            </item>
            <item xml:id="i-HA72upZJLdCVZ6ZJXqYAfz">
              Nuvarande räntebidrag upphör 2012. Detta bör ersättas av ett
              räntestöd som handhas av Statens bostadskreditnämnd enligt tidigare
              modell. Räntekostnader är inte det enda problemet för nyproduktionen.
              På sikt bör en statlig bostadsbank inrättas. Många projekt erhåller
              ingen kredit över huvud taget. Enligt Konjunkturinstitutet har
              43 % av byggindustrin problem med att finansiera olika projekt,
              främst p.g.a. att de ej beviljas banklån.
            </item>
            <item xml:id="i-BBjnFCQFJhSnYUBeY21utL">
              Ett investeringsbidrag bör införas 2011. Det ska bygga på det
              tidigare systemet. Detta bidrag ges till orter med bostadsbrist,
              och maxgränsen på 70 kvm/lägenhet tas bort.
            </item>
            <item xml:id="i-4Bg1w344ie7wGrP7r7pVtJ">
              En investeringsstimulans bör införas 2011 för byggande av hyresrätter
              och studentbostäder på tillväxtorter med bostadsbrist. Studentbostäder
              erhåller högre stimulans eftersom de har andra krav på utformning
              enligt det tidigare systemet. Stimulansen ges en konjunkturfaktor.
              För 2010 anslås tillfällighetsvis en ram på 500 miljoner i stimulans
              för byggande av hyresbostäder och studentbostäder, och detta sker
              enligt tidigare regler förutom kravet på 70 kvm. Stimulansen skall
              vara högre 2010 än 2006 men lägre än 2011, och för 2011 gäller
              ett nytt reformerat system.
            </item>
            <item xml:id="i-735d9ehw5N8HuaFyrTEDea">
              Utifrån exempel på produktionskostnader för olika billiga bostadsprojekt
              från de senaste åren bör det utredas hur produktionskostnadstak
              ska se ut.
            </item>
            <item xml:id="i-WKroqeWeAia8qEhnCpmn6">
              Hyror ska vara framförhandlade för att kunna erhålla stöd. Allmännyttan
              ska ge en fullgod ekonomisk rapport för byggprojekt. Hyror ska
              sättas utifrån självkostnadsprincipen. Hyror i allmännyttan ska
              utgöra tak för övriga byggherrar under 10 år, och detta gäller
              som villkor för erhålla själva stödet. Därefter gäller normal
              lag för hyresförhandlingar. Enligt Vänsterpartiet ska de vara
              grundade på självkostnad i allmännyttan och allmännyttan vara
              norm.
            </item>
            <item xml:id="i-VrZiGnAmFX2nTcLyNmX5Xa">
              Gällande miljökrav ska vara uppfyllda.
            </item>
            <item xml:id="i-AVZ1k4DQNm4XeNwxf3ezos">
              Seriositetssäkring ska ske gentemot byggherrar och byggföretag.
              Det kan gälla redovisning av närvaro (ID-06), momsredovisningssystem,
              kollektivavtal m.m. Inte en krona ska gå till oseriösa företag.
            </item>
          </list>
          <head xml:id="i-9616jKAV73ZeZGcfkrRqCU" type="h1">
            4 Andra åtgärder för fler billiga hyresrätter
          </head>
          <p xml:id="i-9Mg6izNfcMCugrHwj9nUSu">
            Dessutom bör kommunerna få ökad tillgång till mark att bebygga.
            Mark som upplåtits för bostadsbyggande ska kunna tas tillbaka
            om det ej byggs. Detaljplaner bör kunna villkora byggandet av
            hyresrätter.
          </p>
          <p xml:id="i-UpsrWvShtAnxWcY1FKq9L6">
            Kommuner ska göra bostadsförsörjningsplaner. Kommuner har ett
            särskilt ansvar för boende som inte kräver kapitalinsatser. Kommuner
            ska i den årliga planeringen undersöka efterfrågan på hyresrätter.
            Utgångspunkter kan vara från inkomstskikten, t.ex. decil 18, att
            dessa kan efterfråga boende med hyror på högst 30 % av inkomsten.
            Det bör prövas om kommuner som inte tillgodoser efterfrågan på
            hyresrätter med rimliga hyror kan ges ekonomiska incitament.
          </p>
          <p xml:id="i-SWTy76wUD49E44UUAG6EDX">
            Staten bör ta upp diskussioner med SKL och Sabo om hantering
            av vakanser. Risken för höga kostnader vid outhyrda lägenheter
            bör minska. Tillgången på hyresrätter med rimliga hyror bör motsvara
            efterfrågan. Fusk vid ombildningar till bostadsrätter bör motverkas.
            Hyresgästföreningen i Stockholm har 7 punkter mot fusk. Det gäller
            t.ex. former för beslutsfattande och medlemskontroll. Formerna
            för åtgärder bör utredas. Boverket bör ges ökade resurser för
            information kring upphandling, kontroll av byggkvalitet, motverkande
            av svartarbete m.m. till branschen. Vänsterpartiet anslår 10 miljoner
            till detta.
          </p>
          <head xml:id="i-47ujuoR7BfneC26qedbcou" type="h1">
            5 Konsumentpolitik
          </head>
          <p xml:id="i-LsATDd7Z7AcVZBkzqV7r3h">
            Regeringen har rivit upp den tidigare handlingsplanen för konsumentpolitik
            som riksdagen fastställde i juni 2006. Tidigare var konsumentpolitikens
            mål Trygga konsumenter som handlar hållbart. Det nya målet för
            konsumentpolitiken föreslås vara Konsumenterna har makt och möjlighet
            att göra aktiva val.
          </p>
          <p xml:id="i-WDaJV7TCjzNx3dqd9EqHFw">
            Det gamla målets delmål handlade om att konsumentskyddet ska
            vara på hög nivå och tillgängligt för alla, att medvetna och kunniga
            konsumenter hushållar med egna och gemensamma resurser samt att
            producenter och övriga näringsidkare tar sitt ansvar gentemot
            konsumenterna. Det nya målets delmål preciserar endast att konsumentskyddet
            ska vara på hög nivå samt att den information som konsumenterna
            behöver är lättillgänglig och tillförlitlig.
          </p>
          <p xml:id="i-J82quTXzo6oiXW5ooV3T25">
            Regeringens ändring av det konsumentpolitiska målet innebär att
            producenternas och näringslivets ansvar minskar på bekostnad av
            konsumenterna som ska ta ännu större ansvar. Vidare är det beklagligt
            att regeringen tagit bort hållbar konsumtion från målet eftersom
            frågan om hållbar konsumtion är en avgörande faktor för att nå
            flera miljökvalitetsmål.
          </p>
          <p xml:id="i-RrYVVaHuKpHkR4kDWJtGpT">
            Vänsterpartiet begär att riksdagen avslår regeringens förslag
            på mål för politikområdet Konsumentpolitik och i stället inför
            ett nytt mål. Det nya målet föreslås vara Trygga konsumenter som
            handlar hållbart.
          </p>
          <head xml:id="i-SHFuYkqE8cyQ8D9krp4FwZ" type="h1">
            6 Vänsterpartiets budgetförslag
          </head>
          <p xml:id="i-QW7CBUVaqLMQ8Dte4R6HWS">
            Vänsterpartiet anser att det behövs investeringsstöd till byggandet
            av hyresrätter. Det offentligas ansvar är att det förs en social
            bostadspolitik. Det ska vara bostäder som inte kräver en kapitalinsats
            och har rimliga hyror. För 2010 anslår Vänsterpartiet 500 miljoner
            till en investeringsstimulans för byggandet av hyresrätter och
            studentlägenheter, nya system för investeringsbidrag och investeringsstimulans
            inför 2011 och därmed anslå 1,3 miljarder kronor, införa ett nytt
            räntestöd 2012 och anslå totalt 2,3 miljarder kronor för stöd
            till investeringar för hyresrätter och studentlägenheter.
          </p>
          <p xml:id="i-Wy5nZrfTG5f8MeMSQWF4ms">
            Anslaget till Boverket bör öka med 10 miljoner för informationsinsatser
            kring upphandling, kvalitetskontroll, och motverka ekonomisk brottslighet
            inom byggsektorn. Anslaget ska ge förutsättningar för att bygga
            40 000 bostäder per år när det är i full kraft, varav minst hälften
            ska vara hyresrätter. På tre mandatperioder bör närmare en halv
            miljon nya bostäder byggas. Dessutom bör 65 000 bostäder per år
            renoveras. Tillsammans med Socialdemokraterna och Miljöpartiet
            finns ett program för renovering, ombyggnad och tillbyggnad i
            bl.a. miljonprogramsområdet.
          </p>
          <head xml:id="i-FM3UBqzkiCb2XEDWcHctbf" type="h2">
            6.1 Stöd klimatsmarta hus
          </head>
          <p xml:id="i-NEJXbSeRmYUrh2z5MSWoJU">
            De globala klimatförändringarna kräver att bostadssektorn miljöanpassas.
            Bostads- och servicesektorn står för ca 40 % av Sveriges energianvändning
            och för ca 15 % av våra klimatpåverkande utsläpp. Trots att det
            i dag finns teknik som möjliggör en lägre energiförbrukning sker
            nybyggnation oftast enligt konventionella principer och med traditionella
            värmekällor. Detta innebär att de svenska utsläppen av växthusgaser
            är högre än de hade behövt vara.
          </p>
          <p xml:id="i-UiQV6HuKLGQSqzaYrm1NDT">
            Klimatsmarta hus, s.k. passivhus och lågenergihus, minskar energianvändningen
            med uppemot 50 % jämfört med dagens normhus. Utsläppen av växthusgaser
            kan halveras i lågenergihus och minskas med uppemot 70 % i passivhus.
            Byggandet av klimatsmarta hus har visat sig vara ekonomiskt lönsamt
            för byggföretagen. De boende sparar tusentals kronor varje år
            genom minskade energikostnader. I Tyskland och Österrike har klimatsmarta
            hus redan fått sitt kommersiella genombrott. Tyskland har ca 10
            000 passivhus. EU arbetar med en ny byggnorm med passivhus som
            lägsta godtagbara standard.
          </p>
          <p xml:id="i-HeZAawT4QEeaUqpN7v3vRs">
            Vänsterpartiet ser ingen anledning att det ska byggas annat än
            klimatsmarta hus. Vi föreslår att klimatsmarta hus ska införas
            som norm för nybyggande av flerbostadshus senast 2012. På några
            års sikt ska även en- och tvåbostadshus byggas klimatsmart. Vi
            föreslår att ett nytt anslag, 2:6 Stöd klimatsmarta hus, ska inrättas
            med syfte att öka informationen och kunskapen om klimatsmart byggande
            hos byggbranschen. Anslaget ska uppgå till 50 miljoner kronor
            per år 20102012.
          </p>
          <head xml:id="i-XqVtq5GafUep6Hq7fzDupz" type="h2">
            6.2 Sanering av förorenade områden i tätort
          </head>
          <p xml:id="i-FmQxY6QCdK3R9xpQZRLcn">
            Mycket av den nyproduktion som kommer till stånd i våra storstadsområden
            byggs på gammal industrimark, ofta med ett centralt och attraktivt
            läge. Gammal industrimark är dock oftast förorenad och behöver
            saneras, vilket kostar mycket pengar. Ett markpris över 1 000
            kr per kvadratmeter gör byggandet av hyresrätter olönsam. Vid
            de tillfällen då ingen kan ställas till svars och bekosta sanering
            av mark läggs kostnaden slutligen på boendet, vilket resulterar
            i orimliga boendekostnader för merparten av dem som efterfrågar
            en bostad.
          </p>
          <p xml:id="i-Nyj9aMHw1CuzpLkmPbXTuA">
            Det anslag som i dag finns för sanering av förorenad mark inom
            utgiftsområde 20 disponeras av Naturvårdsverket och riktar sig
            mot sanering av mark som anses särskilt angelägen ur risksynpunkt
            samt mot eventuella akuta saneringsinsatser. Någon koppling till
            sanering av förorenad mark för bostadsbyggande finns inte.
          </p>
          <p xml:id="i-9nPncv6hW8WZWNVfF4Jceq">
            Vi anser att ett ökat bostadsbyggande är nödvändigt och störst
            är behovet av fler hyresrätter till rimliga kostnader. Ett ökat
            byggande av hyresrätter måste därför vara en prioriterad fråga
            för en hållbar samhällsutveckling. Det ökade bostadsbyggandet
            ska uppfylla kraven på en ekologiskt hållbar utveckling. Städer,
            tätorter och annan bebyggd miljö ska utgöra en god och hälsosam
            livsmiljö där byggnader och anläggningar har lokaliserats på ett
            miljöanpassat sätt så att en långsiktigt god hushållning med mark,
            vatten och andra resurser främjas.
          </p>
          <p xml:id="i-RGhW2BmkUK5mFfqqJCkN8R">
            Enligt miljömålet God bebyggd miljö ska samhällsplaneringen vidare
            främja en minskad bilanvändning och likaså öka förutsättningarna
            för användandet av miljöanpassade och resurssnåla transporter.
            Att låta tätortsnära före detta industrimarker stå outnyttjade
            är ett resursslöseri och kan även innebära en risk från miljösynpunkt.
            Staten bör främja arbetet med sanering av dessa områden. Vänsterpartiet
            föreslår en satsning på 150 miljoner kronor per år 20102012 på
            sanering av förorenade områden i tätort. Medlen disponeras av
            Boverket (anslag 2:1 Boverket).
          </p>
          <head xml:id="i-3PuSpiimVcYGi3wHHDUsDK" type="h2">
            6.3 Nationell samordnare kooperativa hyresrätter
          </head>
          <p xml:id="i-FSjHjPTQ5NemQ45WK3Fctb">
            Den kooperativa hyresrätten har varit en lagstadgad upplåtelseform
            sedan 2002, men av olika skäl har boendeformen inte nått den framgång
            många hade hoppats på. Endast ett 15tal kooperativa hyresrättsföreningar
            har registrerats på Bolagsverket sedan lagen trädde i kraft.
          </p>
          <p xml:id="i-FKfm6wjSLVfBdPwSoSJ5cD">
            Den dåvarande regeringen gav under 2003 Boverket i uppdrag att
            utveckla förutsättningarna för upplåtelseformen. Uppdraget redovisades
            i mars 2005 i rapporten Kooperativa hyresrätter Nya möjligheter
            för den fjärde upplåtelseformen, och i huvudsak anser Boverket
            även i denna utredning att den kooperativa hyresrätten behandlas
            orättvist i förhållande till andra upplåtelseformer. För att förbättra
            situationen har man pekat på en rad regeländringar som kan åstadkommas
            inom ramen för den stomme som lagen (2002:93) om kooperativ hyresrätt
            utgör. Man föreslog även att en ny nationell samordnare för frågor
            rörande kooperativa hyresrätter inrättas.
          </p>
          <p xml:id="i-6SX2Ni5iicTpE3FCPVBr3N">
            Behovet av organiserad spridning av kunskap och information om
            upplåtelseformen är stort, och arbetet med ett mer långsiktigt
            informations- och kunskapsutvecklingsarbete samt rådgivning på
            nationell nivå måste fortgå.
          </p>
          <p xml:id="i-2aAVCKXbXsPuAEcPHJcT7f">
            Vänsterpartiet anser att förslaget att organisationen Sveriges
            Kooperativa Hyresrättsföreningar (SKH) blir en nationell samordnare
            på området är bra. Genom SKH kan man på nationell nivå utveckla,
            stödja och främja tillkomsten av fler kooperativa hyresrättsföreningar.
            Vänsterpartiet föreslår därför att det tillförs 2 miljoner kronor
            per år för detta ändamål. Pengar för ändamålet aviseras under
            anslaget 2:1 Boverket.
          </p>
          <head xml:id="i-JjK3SDxUoVvLaF923fZbaQ" type="h2">
            6.4 Statens bostadskreditnämnd (BKN)
          </head>
          <p xml:id="i-4TEjMkvJGNXpofiHFx5qEG">
            Det finns i dag ett uppdämt behov av att bygga nytt på landsbygden,
            men det hindras av kreditbestämmelser och ängsliga banker som
            inte vill ha några förluster åtminstone inte på landsbygden. BKN
            har överlämnat ett förslag på hur kreditgarantier kan underlätta
            för den som bygger egnahem i glesbygd. Förslaget ligger i linje
            med Vänsterpartiets syn i frågan, att reglerna ändras så att kreditgarantin
            alltid omfattar en produktionskostnad upp till 1,5 miljoner kronor.
            Detta innebär enligt BKN att kreditgarantier ska kunna lämnas
            upp till ett belopp som motsvarar 150 % av bidragsunderlaget vid
            ny- eller ombyggnad av egnahem på landsbygden. BKN kan redan i
            dag lämna garantier för lån över marknadsvärdet. Förslaget innebär
            en väsentlig förbättring för att man på landsbygden ska kunna
            bygga nya egnahem med bra finansiering. Vänsterpartiet avsätter
            50 miljoner kronor per år till anslag 1:1 Statens bostadskreditnämnd
            för att täcka de ökade kostnader som förslaget innebär.
          </p>
          <head xml:id="i-P6S1F12HHuDhv4TGW2aSJt" type="h2">
            6.5 Konsumentvägledare för kommunerna
          </head>
          <p xml:id="i-XoBpNxaxSgLPmzrNUrrfyw">
            Konsumenterna förlorar ca 20 miljarder kronor per år till följd
            av bristande upplysning och dåliga köp. Värst drabbas redan utsatta
            grupper som låginkomsttagare, arbetslösa, ungdomar och ekonomiskt
            svaga grupper som pensionärer och invandrade. För ett hushåll
            med låg disponibel inkomst, t.ex. för en ensamstående kvinna med
            barn, får ett köp av en produkt eller en tjänst som visar sig
            vara ett dåligt val mycket större konsekvenser än för en familj
            med hög disponibel inkomst.
          </p>
          <p xml:id="i-QvjcuHDSmyEvysxHbeADRE">
            Vi föreslår en satsning på kommunala konsumentvägledare eftersom
            vi anser att deras arbete i kombination med den kommunala budget-
            och skuldrådgivningens insatser kan förebygga att människor fastnar
            i livslånga skuldfällor. Den förra regeringen tillsatte en utredning
            i syfte att se över den kommunala konsumentvägledningen och ge
            förslag på hur en hög och likvärdig nivå på denna kan uppnås i
            hela landet. De borgerliga partierna är dock av den uppfattningen
            att det bör vara upp till respektive kommun att bestämma om konsumentvägledning
            eller inte (bet. 2005/06:LU33 s.63).
          </p>
          <p xml:id="i-TRHDdJ8Z9g7szWu8wQdC19">
            För att garantera alla människors tillgång till god konsumentvägledning
            vill vi genom en lagändring i kombination med ett riktat stöd
            på 45 miljoner kronor per år till kommunerna som administreras
            av Konsumentverket göra konsumentvägledningen till ett obligatorium
            för kommunerna.
          </p>
          <head xml:id="i-G1GkEvoUDUJvCNGp5dkGRz" type="h2">
            6.6 Bostadsbidraget
          </head>
          <p xml:id="i-V2JSSo6NAScDkQzqVQ68yo">
            I budgetpropositionen för 2008 införde regeringen ett nytt mål
            för bostadsbidragen, där den familjepolitiska inriktningen förtydligas.
            I målet betonas endast barnfamiljer, något som Vänsterpartiet
            ställer sig negativt till eftersom vi vill att bostadsbidragen
            ska bli tillgängliga för fler grupper än vad som är fallet i dag.
            Bostadsbidragens roll som en del av bostadspolitiken måste tvärtom
            förstärkas, och ett nytt mer preciserat mål för bostadsbidragen
            som endast förhåller sig till de bostadspolitiska målen bör således
            införas.
          </p>
          <p xml:id="i-6mfbbDYYUt2qembTLkyqys">
            Ytterligare en markering från regeringen att bostadsbidragen
            går mot att bli ett rent familjepolitiskt verktyg, utan någon
            koppling till bostadspolitiken, är att anslaget flyttas från utgiftsområde
            18 (samhällsplanering, bostadsförsörjning, byggande samt konsumentpolitik)
            till utgiftsområde 12 (ekonomisk familjepolitik). Vi vill att
            anslaget flyttas åter till utgiftsområde 18. Läs mer om detta
            i vår motion Utgiftsområde 12 (2009/10:Sf317).
          </p>
        </div>
        <div xml:id="i-DTY9KDFcUjnP3oV46NMoMh" type="signatureBlock">
          <list xml:id="i-XhYdtVkkj2GuBnmm7LQdxV">
            <item xml:id="i-LTdoCiqwfURTuorAqKdZuE" who="i-HpwkrkkrFd1MRPixHrr8q1" type="signature">
              Lars Ohly (v)
            </item>
            <item xml:id="i-UKnjYt6mMJ74xn9jFsaqPE" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-aetLfxffg1eHeeU2hC5hG" who="i-CNBy5dFgNNyEozHVpAj93c" type="signature">
              Jacob Johnson (v)
            </item>
            <item xml:id="i-FRryCgs9ZRYdiiGsCN35s7" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-BzYTXPR9HQJaVYU2kRf2Dd" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-JJk48tUaa8Ax7sibt6KqDz" who="i-6MWLY5JdykMGLLUo96skfp" type="signature">
              Lena Olsson (v)
            </item>
            <item xml:id="i-JdNNhHpaWNEJmo1LXYtLqh" who="i-2aZQBvMx8o6ihusfvExbt8" type="signature">
              Alice Åström (v)
            </item>
            <item xml:id="i-6DqX5MppdbtSB769ECpXVD" who="i-Nj6rnCfHps9ZzFLuPuYaNj" type="signature">
              Egon Frid (v)
            </item>
          </list>
        </div>
      </div>
    </body>
  </text>
</TEI>
