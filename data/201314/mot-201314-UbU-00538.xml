<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00538">
  <teiHeader>
    <fileDesc>
      <titleStmt>
        <title>Utbildning som nyckel till framtidens jobb i Västsverige</title>
        <author corresp="i-YP25iT3t9zdY2dpPgshs5z">av Phia Andersson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utbildning som nyckel till framtidens jobb i Västsverige</title>
          <idno type="rdwebb">H102Ub538</idno>
          <rs type="number">Ub538</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub538/text</ref>
          <ref type="dokument_url_html">http://data.riksdagen.se/dokument/H102Ub538</ref>
          <ref type="dokumentstatus_url_xml">http://data.riksdagen.se/dokumentstatus/H102Ub538</ref>
          <ref type="doc">http://data.riksdagen.se/fil/637B5C1A-0AD4-400C-88A3-4F8B9ADACC5D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YP25iT3t9zdY2dpPgshs5z</idno>
            <name>Phia Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-XbuULEUsCsZ36bYqq75hFV</idno>
            <name>Jörgen Hellman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-17NC28Tx5CZ5mzwYAUHKqv</idno>
            <name>Monica Green</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PTYbHF8P8iBi4RBcNApCpT" type="signed"/>
        <correspContext corresp="i-PTYbHF8P8iBi4RBcNApCpT">
          <note type="signatory" corresp="i-YP25iT3t9zdY2dpPgshs5z"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-LKQKWG3JJUBFg12z1vrFwt"/>
          <note type="signatory" corresp="i-XbuULEUsCsZ36bYqq75hFV"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-17NC28Tx5CZ5mzwYAUHKqv"/>
        </correspContext>
        <correspAction xml:id="i-7YCecKQkQhd3H5tjRXkms1" type="numbering">
          <date when="2013-10-08"/>
        </correspAction>
        <correspAction xml:id="i-NC5nPSiAtXZ82dQzFadoiA" type="submission">
          <date when="2013-10-04"/>
        </correspAction>
        <correspAction xml:id="i-B8FTJqzYawWTqHAoajRF9t" type="transfer">
          <date when="2013-09-30"/>
        </correspAction>
        <correspAction xml:id="i-Ak5gPiTaZW9qYp94eha4yn" type="assigned"/>
        <correspContext corresp="i-Ak5gPiTaZW9qYp94eha4yn">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-7dFbAsgDLiQt3VAKtv5x8c">
            Förslag till riksdagsbeslut
          </head>
          <p xml:id="i-DqxPtUzEyV17UAMALoP3DG">
            Riksdagen tillkännager för regeringen som sin mening vad som
            anförs i motionen om utbildningens betydelse för jobb i Västsverige.
          </p>
        </div>
        <div type="motContent">
          <head xml:id="i-5uxqsxegVMYkiGDvyQ3zLt" type="h1">
            Motivering
          </head>
          <p xml:id="i-Pj1DP9c26pTWXv8jttJn9U">
            Förändringarna i ekonomin och arbetslivet visar på kontinuerliga
            behov av kompetensutveckling. Utbildning är inte bara nyckeln
            till framtidens jobb och Sveriges konkurrenskraft, utan också
            till människors frihet att forma sina egna liv. Att möjliggöra
            ett livslångt lärande blir allt viktigare för att kunna upprätthålla
            och utveckla den svenska välfärden.
          </p>
          <head xml:id="i-PqAewNrK8Nwh8YnJwTKACk" type="h2">
            Säkra kompetensförsörjning på lång sikt
          </head>
          <p xml:id="i-v3pXwmnsy5f2r8U2j7rqK">
            Västsverige behöver utbildningar som täcker såväl dagens som
            framtidens behov och som driver utvecklingen framåt. Idag är det
            brist på personal med rätt kompetens, trots den höga arbetslösheten.
            Det ökande antalet pensions-avgångar innebär att det är fler som
            lämnar arbetsmarknaden än som inträder, vilket kan leda till kompetensbrist
            i framtiden.
          </p>
          <p xml:id="i-VzwGF6D8rCQy2fLEaRtZVx">
            Därför är det viktigt att ungdomar väljer utbildningar som motsvarar
            arbetsmarknadens framtida behov. Men också att vuxenutbildningen
            möjlig-gör omskolning och vidareutbildning senare i livet.
          </p>
          <p xml:id="i-6XDct2kb5ATQqJghhEmLBc">
            Regionerna i Västsverige har viktiga roller i att samordna, initiera,
            stödja och leda olika processer som stimulerar den regionala utvecklingen.
            Till detta behöver redskapen och samverkan för att bättre kunna
            förutse behoven av arbetskraft inom olika yrkesgrupper utvecklas.
            Sådana redskap handlar om ett innovationsråd under statsministerns
            ledning och om regionala utvecklings-råd, som kan förbättra den
            regionala samverkan kring innovationer, näringspolitik, utbildning
            och arbetsmarknadspolitik.
          </p>
          <head xml:id="i-Mp2PcthvQiJfcDzAnLBkg7" type="h2">
            Regionala prognoser
          </head>
          <p xml:id="i-KbkDibG1uFXfRo9KfaC2Vf">
            Västra Götalandsregionen har i samverkan med Länsstyrelsen i
            Stockholms län, Region Skåne och SCB utvecklat en modell för regionala
            prognoser av tillgång och efterfrågan på utbildad arbetskraft
            fram till 2020.
          </p>
          <p xml:id="i-HKxwSkZ5ayncpCsWPMxwep">
            Huvudrapporten för Västra Götaland visar på att förskjutningen
            från varu- till tjänstebranscher fortsätter. Allt fler verksamheter
            inom industrin out-sourcas till tjänstesektorn. Efterfrågan ökar
            på personer med både kortare och längre högskoleutbildning, men
            också på personer med yrkesinriktad gym-nasieutbilding.
          </p>
          <p xml:id="i-BFtDtUfS5zsDj8uxtPE2S3">
            Däremot minskar efterfrågan på personer med enbart grundskoleutbildning
            och fler yrken kommer att kräva mer kvalificerad utbildning. Efterfrågan
            på arbetskraft med gymnasial utbildning ökar med drygt 33 000
            personer och efterfrågan på arbetskraft med yrkesinriktad gymnasieutbildning
            ökar med 19 000. Anledningen till detta är höjda kvalifikationskrav
            på yrken som tidigare krävde grundskoleutbildning, växande behov
            samt minskad tillgång till personal på grund av pensionsavgångar.
            Samtidigt är intresset för många av dessa utbildningar svagt hos
            ungdomar. Bristen väntas bli störst inom hälso- och sjukvård,
            eftersom vårdbehoven väntas öka kraftigt, samtidigt som medelåldern
            är hög inom vårdyrken. Detta gäller i synnerhet gymnasialt omvårdnadsutbildade.
          </p>
          <p xml:id="i-mx4s4Fxk4pzwErBLFzdE2">
            Efterfrågeökningen väntas i absoluta tal bli störst på personer
            med efter-gymnasial utbildning – 60 000 personer.
          </p>
          <p xml:id="i-8UKYM3sLHtyVnrnK3UNrgH">
            Det kommer att råda brist på pedagogiskt utbildad personal till
            följd av ökad efterfrågan och omfattande pensionsavgångar. Bristen
            kommer vara störst på yrkeslärare.
          </p>
          <p xml:id="i-867yh8VPCqgp25QQFQL8rT">
            För att möta dessa behov i Västsverige krävs en sammanhållen
            politik för en bättre skola, den högre utbildningen och att samverkan
            mellan utbildning och näringsliv förbättras. Att tillsätta regionala
            utvecklingsråd med en tydlig roll och resurser är ett viktigt
            led i detta.
          </p>
          <head xml:id="i-Ax6VF7kyXvq6nK2gyEPCma" type="h2">
            En bättre skola
          </head>
          <p xml:id="i-P4C3gpsfjU3NBJEyyWfPEV">
            Utslagningen från gymnasiet har en tydlig inverkan på arbetslösheten.
            Personer som inte fullföljer gymnasiet löper kraftigt förhöjd
            risk för arbetslöshet och utanförskap. Enligt en undersökning,
            gjord av LO, var det 1 procent bland unga 20–24 år med gymnasieutbildning
            som tvingades leva på ekonomiskt bistånd 2009, medan samma siffra
            för personer med enbart grundskoleutbildning var 15 procent. Unga
            som saknar gymnasieutbildning förefaller inte intressanta för
            arbetsgivare att anställa.
          </p>
          <p xml:id="i-35XGJtJ3U8g3CSDvuw8yNo">
            Full sysselsättning bland unga förutsätter att betydligt fler
            än idag lämnar gymnasiet med godkända betyg. Till stor del kan
            dock problemen i gymnasiet härledas från grundskolan: elever som
            har haft svårigheter i grundskolan får ofta svårigheter att genomföra
            sin gymnasieutbildning.
          </p>
          <p xml:id="i-CCM8AMTcPQUy6pSFH4Aam5">
            Andelen elever i grundskolan som inte blir behöriga till gymnasieskolan
            har ökat från drygt 8 procent 1998 till 12,5 procent 2012. I Västra
            Götalands län var det 13,4 procent som inte var behöriga till
            gymnasieskolan år 2011 jämfört med 10,1 procent i Hallands län
            och 11,5 procent i Värmlands län. Av landets gymnasieelever fullföljer
            23 procent inte utbildningen inom fyra år, vilket också är siffran
            för Västra Götaland. I Hallands län var det 19 procent och i Värmlands
            län 20 procent av eleverna .
          </p>
          <head xml:id="i-7tdKysRyNmEmGCXmUKjiMi" type="h2">
            Alla barn ska nå målen
          </head>
          <p xml:id="i-EUt77mUvMg6emkEbgjbvEZ">
            En självklar ambition är att alla barn ska nå målen i grundskolan.
            Ett viktigt mål på vägen är att till år 2020 halvera antalet elever
            som inte är behöriga att påbörja ett av gymnasieskolans nationella
            program. Det förutsätter många konkreta åtgärder som obligatoriska
            förskoleklasser, mindre klasser i skolan och kostnadsfri läxhjälp
            åt alla barn. Det behövs fler skickliga lärare och därför en satsning
            på kontinuerlig kompetensutveckling för dem. Obligatorisk sommarskola
            är viktigt för de elever i årskurs 6–9 som inte uppnår målen.
            Även gymnasiet bör vara obligatoriskt.
          </p>
          <p xml:id="i-8GgvKvpCEUC2mWG3qy4dmU">
            Kommunala och regionala aktörer måste också samverka för att
            bereda unga en väg in till arbetslivet. Det är viktigt att genom
            statligt stöd stimulera kommuner att anordna sommarjobb åt ungdomar
            för att de tidigt ska få kontakt med arbetslivet. Kopplingen måste
            stärkas mellan utbildningssystemet och arbetslivet, mellan gymnasieskolans
            program och de arbetsplatser de förbereder eleverna för att arbeta
            inom. Ett positivt exempel är praktikplatsen.se . Hemsidan skapades
            2003 av Göteborgsregionens kommunalförbund för att samordna och
            effektivisera anskaffning och förmedling av praktikplatser samt
            andra arbetslivskontakter för grundskolor. En bred lokal och regional
            samverkan på utbildningsområdet behöver också utvecklas mellan
            regioner, kommunalförbund, kommuner, utbildningsanordnare, Arbetsförmedlingen,
            Försäkringskassan m.fl.
          </p>
          <head xml:id="i-Vvi6Bpi1RMPjiWTt21vg6Q" type="h2">
            Högre utbildning
          </head>
          <p xml:id="i-95dj3FKLW21FhCTe5QyGa9">
            Sverige ska konkurrera med hög kompetens och goda arbetsvillkor,
            inte med låga löner. Om kunskap ska kunna vara Sveriges främsta
            konkurrensfördel, måste vi öka investeringarna i högre utbildning,
            men också förbättra samverkan mellan stat, näringsliv, fackliga
            organisationer, universitet och högskolor. Högre utbildning lönar
            sig både för individen och samhället.
          </p>
          <p xml:id="i-k9snwjGfiDoKgJ5YnGoGL">
            Västsverige inrymmer idag en rad universitet och högskolor: Göteborgs
            universitet, Karlstad universitet, Chalmers tekniska högskola,
            högskolorna i Skövde, Borås, Halmstad och i Trollhättan (väst).
            Dessa utgör inte bara institut med en uppsjö av utbildningar,
            utan också viktiga samarbetspartner till det västsvenska näringslivet,
            som behöver rätt kompetens för att kunna hävda sig på inhemska
            och globala marknader. Till detta krävs ökade forskningsresurser,
            varför en av Västsveriges högskolor behöver uppgraderas till universitet.
            Ett gott samarbete mellan näringsliv och akademi stärker konkurrenskraften,
            tillväxten och kunskapsutvecklingen i Västsverige.
          </p>
          <p xml:id="i-HgfEm2GaHwrfAZHLu55cEB">
            En växande andel av jobben kräver idag högre utbildning. Därför
            är vårt mål att minst hälften av 30–34-åringarna ska ha genomgått
            en minst 2-årig högre utbildning inom högskola eller yrkeshögskola.
            Regeringens neddragningar av antalet högskoleplatser tyder på
            en låg ambition i utbildningspolitiken. Från 2011 till 2017 kommer
            sammantaget 26 000 utbildningsplatser (helårsplatser) gå förlorade
            på lärosäten runtom i landet till följd av den låga ambitionsnivån.
          </p>
          <head xml:id="i-12ndwC7KpjL2xSppN54J7c" type="h2">
            Västsverige förlorar
          </head>
          <p xml:id="i-AZfozE1EMFKUACqism3uZn">
            Lärosäten i Västsverige förlorar tusentals utbildningsplatser
            till följd av regeringens politik. I Göteborg minskade antalet
            helårsplatser med nästan 1 300 mellan åren 2011 och 2013. Fram
            till 2017 beräknas ytterligare 300 platser gå förlorade. Situationen
            är allvarlig också i Borås som beräknas tappa 900 platser fram
            till 2017 samt i Karlstad (– 849), Halmstad (– 827), Skövde (–
            427) och Trollhättan (– 752). Regeringens utbildningspolitik är
            fel väg att möta framtiden. Istället behövs fler studieplatser,
            också inom vuxenutbildningen, folkhögskolan och yrkeshögskolan.
            Fler måste få möjligheten till ett kunskapslyft, att läsa in gymnasiet
            eller skaffa sig en yrkesutbildning.
          </p>
          <p xml:id="i-HgXJxESkHnsMg6A83hgkaL">
            Regeringen har också gjort det svårare att komma in på högskolan.
            Man har tagit bort behörigheten för många elever på gymnasiets
            yrkesprogram, minskat antagningskvoten för komvuxstuderande samt
            infört nya meritämnen i grundskolan och gymnasiet, som påverkar
            chansen att gå vidare till högre utbildning. Samtidigt som söktrycket
            ökat, har antalet högskoleplatser dragits ned. Fler – inte färre
            – borde få möjligheten att studera på högskola och yrkeshögskola.
          </p>
          <p xml:id="i-E5LBZ27WEZTGCrggR99s4S">
            För att möta framtidens kompetensbehov ska alla som har behörighet
            kunna gå på högskola. Därför måste regeringen investera i fler
            studieplatser i högskolan och yrkeshögskolan. Det måste också
            investeras i högre kvalitet och utökade praktikmöjligheter. För
            att fler ska söka sig till högskola måste antagningsreglerna till
            högskolan ändras så att t.ex. arbetslivserfarenhet kan tillgodoräknas.
          </p>
          <head xml:id="i-dhKKUqzprLWHd4KHGfUg5" type="h2">
            Fortsätt utveckla teknik-, service- samt vård- och omsorgscollege
          </head>
          <p xml:id="i-KxmWsU5rnBhk4gJwAhGkoS">
            Det är angeläget att stödja fortsatt utveckling av teknik-, service
            samt vård- och omsorgscollege. College är en typ av certifiering
            och kvalitetsstämpel på utbildningar på gymnasial och eftergymnasial
            nivå, där flera kommuner och utbildningsanordnare gått samman
            med arbetslivet för att utveckla utbildningarna utifrån de krav
            som arbetslivet ställer. Det handlar både om förbättrad samverkan
            och att använda tillgängliga resurser optimalt. I konceptet ingår
            också kompetensutveckling för befintlig personal. Arbetsgivarna
            har en central roll vid utforming av utbildning och val av inriktning.
            Dessutom tillhandahåller de platser för arbetsplatsförlagt lärande.
          </p>
          <p xml:id="i-VKHqTJ8W7vuBfuHAapZVto">
            Det finns idag ett 100-tal eknikcollegecertifierade utbildningsanordnare
            i Sverige. I Västsverige finns teknikcollege i Värmland, Göteborgsregionen,
            Skaraborg, Fyrbodal, Sjuhärad och Halland. Servicecollege, som
            inriktar sig mot tjänstesektorn, finns i Värmland. Certifierade
            vård- och omsorgscollege i Västsverige finns för närvarande i
            Värmland, Göteborgsregionen, Skaraborg och Halland.
          </p>
          <head xml:id="i-UKVKwX7emiRdALAhwMyEri" type="h2">
            Validering
          </head>
          <p xml:id="i-CaCUSMnqy9KedEsAnecKAL">
            Validering utgör en strukturerad värdering och dokumentation
            av en persons kompetenser, oberoende av hur dessa förvärvats.
            Många har kompetenser och yrkeserfarenheter som de skaffat sig
            i arbetslivet men som de inte kan tillgodoräkna sig och få ett
            erkännande för när de till exempel söker jobb. Det innebär inte
            bara att många får svårare att kvalificera sig för jobb, utan
            också att inte alla resurser och kompetenser som finns i samhället
            kommer till användning.
          </p>
          <p xml:id="i-UQFAitGXs9JpHymn3WbtrZ">
            Genom validering kan kunskaper och kompetenser synliggöras, erkännas
            och komma till bättre användning. Vi vill utveckla strukturer
            som förnyar och förbättrar den validering som finns i dag. Staten
            bör ta ett samlat grepp om valideringen för att förbättra samverkan
            mellan utbildningssystem och arbetsmarknad.
          </p>
        </div>
        <div type="motSignatures">
          <list>
            <item xml:id="i-X1FQTD8eTKLTyRPN92KKEn">
              Phia Andersson (S)
            </item>
            <item xml:id="i-M68vUBbe3CuhUD5e8bTRjC">
              Jennie Nilsson (S)
            </item>
            <item xml:id="i-JEB55zyYwz69Jt3e2xhtRw">
              Jörgen Hellman (S)
            </item>
            <item xml:id="i-W1ahQQZw8VUvsiZvwBQkEM">
              Lars Johansson (S)
            </item>
            <item xml:id="i-CqkZHvFzj9S9vVTFj6hP67">
              Kenneth G Forslund (S)
            </item>
            <item xml:id="i-P4UcFAhCLZp6JBvUvAujPu">
              Monica Green (S)
            </item>
            <item xml:id="i-MMZ6v6HWeBV8k5aMQrwfPx">
              Ann-Kristine Johansson (S)
            </item>
          </list>
        </div>
      </div>
    </body>
  </text>
</TEI>
