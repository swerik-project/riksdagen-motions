<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__fk__320/mot_1927__fk__320-001.pdf"/>
      <div type="motHeader" xml:id="i-4KQqvGcX5HUxrHTF42Jke2">
        <div type="motTitle" xml:id="i-DAkjgAXyyEU8Anat9f5axw"/>
        <div type="motSubmissionInfo" xml:id="i-Q8frFw9Au7zyXQ2Zx4etvP"/>
      </div>
      <div type="motBody" xml:id="i-3yeuKBjidorutyca7BkhyB">
        <div xml:id="i-9HprA7HaMHDMFoDfvNQi4W">
          <p xml:id="i-az41tw8JR61JFCsyRUUi1">
            Motioner i Första kammaren, Nr 320. 9
          </p>
          <p xml:id="i-DCc541HPNwsAgXiiqRvbxP">
            Nr 320.
          </p>
          <p xml:id="i-AncanUCFMYEPBnQweaVxcm">
            Av herr Örne, i anledning av Kungl. Maj:ts proposition med för-
            slag till lag om utlännings rätt att här i riket vistas.
          </p>
          <p xml:id="i-EhmQynyaPyBSbJkP6tcZkB">
            Det förslag till lag om utlännings rätt att här i riket vistas,
            som Kungl. Maj:t förelagt årets riksdag genom proposition nr 198,
            är ur flera synpunkter ägnat att väcka de starkaste betänkligheter.
            Den framstående juridiska sakkunskap, som är samlad i lagrådet,
            har mot de principer, på vilka förslaget bygger, riktat en sällsynt
            skarp kritik. De invändningar, lagrådet från sina utgångspunkter
            ägnat förslaget, äro enligt min mening en fullt tillräcklig grund
            att avvisa det. Att lagrådet likväl »icke funnit sig kunna avstyrka»,
            att det lägges till grund för lagstiftning i ämnet, beror enligt
            vad som framgår av yttrandet på den uppfattning, lagrådet fått,
            att de just nu rådande förhållandena i världen måste för en överskådlig
            tid framåt betraktas såsom »normala». Särskilt har lagrådet tagit
            intryck av Förenta staternas nya restriktiva immigrationspolitik
            och därav följande omflyttningstendenser inom Europas folk. Frågan
            är sålunda, om de åberopade omständigheterna överhuvud taget äro
            av den tvingande beskaffenhet, som av propositionens författare
            och av jagrådet antages, och om inga tendenser till omslag i den
            internationella politiken på området kunna skönjas. Skulle det
            visa sig, att propositionen i dessa hänseenden bygger på oriktiga
            förutsättningar, bör dess av lagrådet påtalade juridiska oformlighet
            utan vidare leda till slutsatsen, att förslaget bör av riksdagen
            avvisas. Om man vill för sig klargöra innebörden av de i propositionen
            refererade lagstiftningsåtgärderna i andra länder, är det nödvändigt
            att erinra sig, hurudant utgångsläget varit. Vid världskrigets
            utbrott störtade de flesta institutioner och sedvänjor, som erfarenheten
            visat vara oumbärliga eller gagneliga för den mänskliga sammanlevnaden
            i ett kultursamhälle, till jorden eller kullvräktes av krigs-
            ledningarna. Det fria varuutbytet mellan nationerna upphörde.
            Handeln ställdes helt under de krigförande staternas förmynderskap.
            De neutrala nationernas varusändningar över haven tillgrepos på
            vanligt rövarmanér av stormakterna, och många av deras fartyg,
            som voro stadda i det lovliga ärendet att hemföra livsmedel för
            den egna befolkningens behov, kapades eller sänktes med berått
            mod. För att dryga ut förråden inom länderna, beslagtogos de flesta
            nödvändighetsvaror av statsmakterna och fördelades genom myndigheternas
            försorg. Den personliga rörelsefriheten inskränktes. I krigsländerna
            upphävdes yttrandefriheten och brevhemligheten. TI dessa Bihang
            till riksdagens protokoll 1927. 3 saml. 93 häft. (Nr 319—320.)
            2
          </p>
          <pb facs="riksdagen-motions-pdf/data/1927/mot_1927__fk__320/mot_1927__fk__320-002.pdf"/>
          <p xml:id="i-3vgvw46iQJ8AfbvDssCsp6">
            10 Motioner i Första kammaren, Nr 320.
          </p>
          <p xml:id="i-81qjpyP3unVHQ8HbKfrBSw">
            länder förvandlades hela samhället till ett stramt och hänsynslöst
            krigs- maskineri, som ställdes till generalstabernas förfogande.
            Man behöver blott påminna sig vissa skriverier och talarstolsbravader
            från krigstiden för att skaffa belägg för påståendet, att ett
            dylikt sakernas tillstånd i en del människors ögon syntes mycket
            tilltalande. Inom varje folk finnes det alltid en liten klick
            personer, som låta sig ledas av perverst reak- tionära lidelser,
            och som med avsky betrakta alla former av det fria demo- kratiska
            rätts- och kultursamhället. Denna klicks makt växte under kriget,
            då lagarna och kulturmedvetandet bragts till tystnad. Men den
            förmådde efter fredsslutet icke längre . göra sig gällande i det
            stora flertalet länder. Det fria rättssamhället bröt sig ånyo
            fram i staternas inre förhållanden med oemotståndlig kraft, då
            militärdiktaturen släppte taget. Blott i ett par länder segrade
            diktaturen efter svåra konvulsioner och kvarstår alltjämt. Däremot
            gick det icke lika hastigt att återupprätta de före kriget rådande
            förhållandena i den internationella politiken. Det fruktansvärda
            folkhat, som växt upp under vapenstridens dagar, kunde ej så lätt
            utplånas. Mas- sorna hade lidit mycket och förlorat mycket, och
            under fyra långa år hade för dem systematiskt predikats läran,
            att människorna på andra sidan gränsen vore vidunder av grymhet
            och okultur, med vilka man för all evighet skulle avbryta varje
            ekonomisk och kulturell förbindelse. Lidandena under krigsåren
            och den ekonomiska och sociala nöd, som framkallats av kriget
            och omvälvningarna därefter, hade rivit upp befolkningens nerver
            och gjort de flesta oförmögna av redigt tänkande. Det var under
            sådana omständigheter icke förvånande. att man på många håll i
            världen grep till förtvivlade åtgärder. När det ekonomiska livet
            råkade in i fredskrisens anpassningssvårigheter, var det enkelt
            för de pro- tektionistiska krafter, som alltid dväljas, öppet
            eller latent, inom varje folk, att rycka folkmeningen med sig
            och driva igenom åtgärder, som troddes bidraga till »det nationella
            arbetets skydd». I själva verket inneburo dessa åtgärder — d.
            v. s. betydande höjningar i tulltaxorna, restriktioner på in-
            förseln, subventioner till utförseln, borttagande ur handelstraktaterna
            av prin- cipen om mest gynnad nation o. s. v. — i princip intet
            annat än en fort- sättning av kriget. Det ekonomiska krigstillstånd,
            som rått i Europa alltsedan 1919, har kostat vår världsdel offer,
            vilka kanske rent av äro större än dem vapen- kriget krävde. En
            stark sänkning av välståndet har också gjort sig märk- bar inom
            de flesta av Europas länder och lett till massarbetslöshet och
            missnöje. Såsom följd av den ekonomiska spänningen mellan nationerna
            har framträtt en irritation, som utgör en allvarlig fara för freden.
            De många restriktioner mot folkflyttningen, som refereras i den
            här be- rörda propositionen, äro ett regelrätt utslag av den nu
            skildrade andan. De utgöra ett led i den ekonomiska krigföringen.
            Blott i vissa fall kunna de betraktas som tillfälliga åtgärder
            för att neutralisera verkningarna av sär- skilt abnorma situationer
            i angränsande staters inre liv.
          </p>
          <pb facs="riksdagen-motions-pdf/data/1927/mot_1927__fk__320/mot_1927__fk__320-003.pdf"/>
          <p xml:id="i-KGYjU47HkXfYuMrF9Zhzo2">
            Motioner i Första kammaren, Nr 320. 11
          </p>
          <p xml:id="i-F1Aqh51Mx56hBzBPnFBLhr">
            Måste man nu, såsom propositionens författare och lagrådet gjort,
            förut- sätta, att dessa förhållanden mellan staterna skola komma
            att bestå under en oöverskådlig framtid? Ingenting kan naturligtvis
            sägas därom med absolut visshet. Så mycket vet man dock, att starka
            krafter äro i rörelse för att åvägabringa ekonomiskt samförstånd
            mellan nationerna. I nästan alla länder kan skönjas en stigande
            våg av förståelse för det faktum, att Europa lider av de nuvarande
            förhållandena nästan lika mycket som av ett öppet krig. Den internationella
            handelskammarorganisationen, som utgör en världs- representation
            för handel, finansväsen och industri har gjort sig till måls-
            man för långt gående krav på avskaffande av hindren för det fria
            varu- utbytet och det fria utbytet av personer mellan staterna.
            Ett vidlyftigt förslag till ett program med detta syfte föreligger
            till behandling vid inter- nationella handelskammarkongressen
            i Stockholm under juni månad inne- varande år. Å andra sidan har
            även Nationernas förbund upptagit samma problem och sammankallat
            en ekonomisk världskonferens, som skall öppnas i Genåve den 4
            instundande maj. På båda dessa håll utgår man från, att ett fortsättande
            av den nuvarande avspärrningspolitiken är detsamma som bestående
            misär för Europa och stora delen av den övriga världen. Hur stark
            stämningen för återupp- tagande i full utsträckning av samarbetet
            mellan de alltjämt mot var- andra misstänksamma folken i själva
            verket är, framgår bland annat av att det nyss lyckats förena
            Tyskland, Belgiens och Frankrikes stålprodu- center i en gemensam
            kartell. Denna organisations nytta kan liksom andra monopolsammanslutningars
            sättas starkt ifråga; men det är obestridligt, att den icke kunnat
            komma till stånd utan en revolution i det efter kriget rådande
            sinnestillståndet i respektive länder. Sverige har genomgått fredskrisen
            utan att låta locka sig med på några ekonomiska krigsåtgärder
            mot andra folk. Vid 1921 års riksdag föreslogs som bekant en betydande
            höjning av ett stort antal tullsatser just med den motiveringen,
            att andra länder hade påbyggt sina tullmurar och att vårt lilla
            land ej ensamt bland alla kunde fortsätta att vara en för hela
            världen öppen avstjälpningsplats för industriens överskottsproduktion
            och ett objekt för s. k. valutadumping. Majoriteten i riksdagen
            bedömde emellertid dessa argument efter vad de voro värda och
            avslog den framlagda propositionen. Ett försök året därpå att
            införa skydd mot valutadumping rönte samma öde. Det torde icke
            kunna av någon på allvar bestridas, att den snabba åter- hämtningen
            inom stora delar av vårt ekonomiska liv och det relativa väl-
            stånd, vi för närvarande åtnjuta, väsentligen äro verkningar av
            en riktig politik både på detta och andra områden. Säkert är i
            varje fall, att ett handelspolitiskt krig, låt vara ett s. k.
            försvarskrig, med andra folk under de sex sista åren, icke skulle
            varit i något avseende gagneligt för vårt land.
          </p>
          <pb facs="riksdagen-motions-pdf/data/1927/mot_1927__fk__320/mot_1927__fk__320-004.pdf"/>
          <p xml:id="i-4fuGBNpEjgHLvoXcGvxezM">
            12 Motioner i Första kammaren, Nr 320.
          </p>
          <p xml:id="i-U63EXjs1Cnd6JsJVmDcbwZ">
            Det av regeringen förelagda förslaget till lag om utlännings
            rätt att här i riket vistas angives i propositionen som en motåtgärd
            mot de i andra län- der införda restriktionerna mot främlingstillflödet.
            Man kan enligt min personliga mening starkt ifrågasätta, huruvida
            det ligger någon större vis- dom i det betraktelsesätt, varpå
            denna lagstiftning bygger, än i de tidigare föreslagna och avvisade
            protektionistiska åtgärderna mot varuinförsel till riket. Därest
            inga som helst mått och steg efter kriget vidtagits för att hindra
            inflyttningen av utlänningar, skulle väl tillfälliga svårigheter
            under en viss period ha kunnat uppstå, men på goda skäl kan det
            antagas, att friheten på detta område, sådan den är definierad
            i lagen av den 14 septem- ber 1914, icke skulle lett till någon
            bestående översvämning av främmande element, lika litet som handelsfrihetens
            återinförande efter kriget medförde en bestående överskottsinförsel
            av varor. Det finnes nämligen vissa natur- liga lagar, som reglera
            tillströmningen av invandrare till ett land. Samma lagar gälla
            även för folkomflyttningen mellan de olika provinserna inom samma
            land. Enbart den omständigheten, att livsbetingelserna äro gynn-
            sammare i en provins än i en annan, kunna icke föranleda några
            plötsliga folkvandringar från den senare till den förra. Vi få
            ofta i riksdagen och annorstädes höra talas om »det feta Skåne»
            och »det fattiga Norrland». Detta tal har, även om det icke är
            så allvarligt menat, en reell innebörd. Genomsnittsskåningen njuter
            större bekvämlighet och högre levnadsstandard än det stora flertalet
            norrlänningar. Men icke faller det därför norrlän- ningarna in
            att i tio- och hundratusental bege sig till Skåne. Den flyttning,
            som förekommer från norr till söder inom landet, är ganska måttlig,
            och den kompenseras av en strömning i motsatt riktning, som under
            de nord- liga landsdelarnas senaste stora kolonisations- och utveeklingsperiod
            var ganska livlig, men som sedan efter hand saktat av. Jag kan
            emellertid lämna detta teoretiska resonemang. TI verkligheten
            har Sverige efter kriget fört en mycket restriktiv främlingspolitik,
            detta med stöd av administrativa förordningar, och det tjänar
            icke mycket till att nu riva upp en debatt om frågan, huruvida
            all denna reglering varit på- kallad av hänsyn till den allmänna
            välfärden. I stället är det skäl att fråga: Vad i all världen
            är det för hotande faror, som nu plötsligt fram- trätt och förmått
            regeringen att framlägga förslag om en oerhörd skärpning av de
            gällande restriktionerna mot utlänningars vistelse i vårt land?
            Och vilka skäl ha föranlett, att åt de ifrågasatta bestämmelserna
            skall givas permanent karaktär i samma ögonblick, som auktoritativa
            mellanfolkliga korporationer på allvar börja diskutera avskaffandet
            av den i vissa andra länder införda restriktiva lagstiftningen?
            På dessa frågor får man intet tillfredsställande svar i den föreliggande
            propositionen, troligen emedan intet sådant finnes att ge. Mig
            vill det sy- nas som om den i regeringens hand 1914 lagda administratrativa
            makten över ifrågavarande område, även om den utnyttjades i mindre
            omfattning än på sista tiden, mer än väl skulle räcka till för
            att åstadkomma all nöd-
          </p>
          <pb facs="riksdagen-motions-pdf/data/1927/mot_1927__fk__320/mot_1927__fk__320-005.pdf"/>
          <p xml:id="i-DhGQsVzupY93m4CVwzcfAe">
            Motioner i Första kammaren, Nr 320. 13
          </p>
          <p xml:id="i-JrgXh8NDdYwswrrJ7W4uEm">
            vändig reglering under den tid, som ännu kan återstå, till dess
            det inter- nationella läget och utvecklingstendenserna blivit
            klarare än nu. Ett uppskov till nästa års riksdag, då den internationella
            handelskammar- kongressens och den . ekonomiska värlskonferensens
            beslut föreligga, kan i varje fall icke vålla den ringaste skada.
            Nog vore det väl för övrigt rätt egendomligt, om Sveriges riksdag
            skulle hälsa de många hundra allmänt aktade ombuden för hela världens
            enskilda handel, finansväsen och industri, när de i slutet av
            juni samlas här i Stockholm för att överlägga bland annat om lättande
            av passtvånget och restriktionerna i fråga om utlän- nings näringsrätt,
            välkomna hit genom att strax före deras landstigning besluta antaga
            en ny, permanent lag, enligt vilken varje utlänning betraktas
            som ett lämpligt föremål för polisens särskilda övervakning. Med
            hänvisning till vad jag här anfört, får jag hemställa,
          </p>
          <p xml:id="i-UXjJ1oDPe3BjUisdXGXZzj">
            att riksdagen ville besluta avslå Kungl. Maj:ts pro- position
            nr 198 med förslag till lag om utlännings rätt att här i riket
            vistas.
          </p>
          <p xml:id="i-UiXD38GW37wPJVfC3vbXUQ">
            Stockholm den 22 mars 1927.
          </p>
          <p xml:id="i-NGdkdZovDxhY4sEkiHoPuY">
            Anders Örne.
          </p>
          <p xml:id="i-MRqzpAhyUt2mesuVKfaeeF">
            Bihang till riksdagens protokoll 1927. 3 saml. 93 häft. &lt;Nr 319--320.)
            3
          </p>
        </div>
      </div>
    </body>
  </text>
</TEI>
