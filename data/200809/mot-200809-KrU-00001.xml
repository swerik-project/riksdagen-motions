<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KrU-00001">
  <teiHeader>
    <fileDesc>
      <titleStmt>
        <title>med anledning av prop. 2008/09:126 Statens stöd till idrotten</title>
        <author corresp="i-Beux79YM43dDCxrVuBqfWw">av Torbjörn Björlund m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:126 Statens stöd till idrotten</title>
          <idno type="rdwebb">GW02Kr1</idno>
          <rs type="number">Kr1</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GW02Kr1/text</ref>
          <ref type="dokument_url_html">http://data.riksdagen.se/dokument/GW02Kr1</ref>
          <ref type="dokumentstatus_url_xml">http://data.riksdagen.se/dokumentstatus/GW02Kr1</ref>
          <ref type="doc">http://data.riksdagen.se/fil/E57251E9-0255-4E4F-8CCB-ABDC28BF9091</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EqhJXEXSRjFVNCbMPE28UD" type="basedOn"/>
        <correspContext corresp="i-EqhJXEXSRjFVNCbMPE28UD">
          <ref>Proposition 2008/09:126</ref>
        </correspContext>
        <correspAction xml:id="i-77q2ud7tVTBKBAQmtQEDXf" type="signed"/>
        <correspContext corresp="i-77q2ud7tVTBKBAQmtQEDXf">
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-WTCYyz27itjvuvffL1vZLi"/>
        </correspContext>
        <correspAction xml:id="i-2rANUxjMt2b8zuy9eQesM3" type="referral">
          <date when="2009-03-20"/>
        </correspAction>
        <correspAction xml:id="i-JXTyDHaoSyD1HptNH4ep39" type="dismissal">
          <date when="2009-03-19"/>
        </correspAction>
        <correspAction xml:id="i-WAZBALci8qEM4DDcF9KHNG" type="dismissal">
          <date when="2009-03-19"/>
        </correspAction>
        <correspAction xml:id="i-7SjdW26LGhmWEohY1eRnyE" type="transfer">
          <date when="2009-03-18"/>
        </correspAction>
        <correspAction xml:id="i-X1MFGZufVJ9koTMMDA6TFN" type="submission">
          <date when="2009-03-18"/>
        </correspAction>
        <correspAction xml:id="i-Vox7QSZ8ZN5TGdmtRw2SXv" type="assigned"/>
        <correspContext corresp="i-Vox7QSZ8ZN5TGdmtRw2SXv">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XZDoe16mg5A4PA1aj7uDJH" type="motBody">
        <div xml:id="i-YBvJ9j3wrVkaW2oxvweb8M" type="TOC">
          <head xml:id="i-26z6hSFXDyoZHqLbR3TE7H">
            1 Innehållsförteckning
          </head>
          <list xml:id="i-36ZeQ5dz2NxcyewMVXruLm">
            <item xml:id="i-VZjnDonzHwvcy9Yq8emKTB">
              2 Förslag till riksdagsbeslut 2
            </item>
            <item xml:id="i-DCEetv2E55MgQwGvKfe22C">
              3 Idrott i hela landet 2
            </item>
            <item xml:id="i-Rwq45A1NyDDPbCZ9PwBAv2">
              4 De svenska idrottsorganisationerna 3
            </item>
            <item xml:id="i-VMSJmo9wYRxNwwnU3wJGTP">
              5 Barn- och ungdomsverksamhet 3
            </item>
            <item xml:id="i-VcVNkoSgtFZM5b1fXueZve">
              6 Uppföljning av statens stöd till idrotten 4
            </item>
            <item xml:id="i-14RNoaxPH5x4LUPTW8LLeE">
              7 Indikatorer för verksamhetsuppföljning 5
            </item>
            <item xml:id="i-FY29Zen2wFoHvYBD61sfBd">
              8 Finansiering 5
            </item>
            <item xml:id="i-WB63xdajZPFN91zMmh8og6">
              9 Riksrekryterande idrottsgymnasier 7
            </item>
            <item xml:id="i-NvRDxv7tgKFKqGDVcqzFxM">
              10 Internationella evenemang 7
            </item>
            <item xml:id="i-MUq7PAZ9hmBDNpwQ8svBYd">
              11 Kontrollstation 7
            </item>
            <item xml:id="i-FYRRMqxht9ieQ99uSvRFgQ">
              12 Fördelning av statligt stöd till idrotten 8
            </item>
            <item xml:id="i-J5qtYT4kSDugjzsvtqsYTf">
              13 Avslutande synpunkter dags för ett helhetsgrepp på idrotten
              8
            </item>
          </list>
        </div>
        <div xml:id="i-XqsdYZLewAbek17DbX5Jnj" type="motProposal" subtype="förslag">
          <head xml:id="i-4PCQ6neXdZXgkwUSsXGNDL">
            2 Förslag till riksdagsbeslut
          </head>
          <list xml:id="i-PxxHmhcoVzWwLtK7VvZ6hC" style="ol">
            <item xml:id="i-CziaLSGgGFn26A1yF6Bbcg">
              Riksdagen tillkännager för regeringen som sin mening vad som
              anförs i motionen om att stärka möjligheterna för alla barn och
              ungdomar, i enlighet med barnkonventionen, att ta del av den offentligt
              stödda idrottsverksamheten.
            </item>
            <item xml:id="i-84LD67iQwJaLLkwsbMWLvH">
              Riksdagen tillkännager för regeringen som sin mening vad som
              anförs i motionen om att regeringen bör lämna ett förslag på en
              fristående aktör som får ansvar för att utvärdera idrottspolitikens
              resultat och bedöma dess effekter.
            </item>
            <item xml:id="i-DaKVSrqVrpii8GGSrgrN2Q">
              Riksdagen tillkännager för regeringen som sin mening vad som
              anförs i motionen om att personer med funktionsnedsättning, HBT-personer
              och idrottens integrerande funktion bör läggas till som indikatorer
              för verksamhetsuppföljning.
            </item>
            <item xml:id="i-8KE8DzgLpHAuhLTkXWmHk1">
              Riksdagen avslår förslaget om att fristående gymnasieskolor bör
              kunna få del av statens stöd till specialidrott vid riksidrottsgymnasier.
            </item>
            <item xml:id="i-3yzRqYkprXLSvqtU5fNEhS">
              Riksdagen tillkännager för regeringen som sin mening vad som
              anförs i motionen om att regeringen bör stödja tillkomsten av
              fler internationella evenemang i Sverige på ett sådant sätt att
              dessa långsiktigt bidrar till en hållbar utveckling ekologiskt,
              socialt och ekonomiskt.
            </item>
            <item xml:id="i-G7W1oWsfdpzRjTJo2BB8Mw">
              Riksdagen tillkännager för regeringen som sin mening vad som
              anförs i motionen om att regeringen bör införa en kontrollstation
              under nästkommande mandatperiod som har till syfte att följa upp
              utvecklingen av statens stöd till idrotten.
            </item>
            <item xml:id="i-LCAttPavTzCp1fyjg5gSGR">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              som har till syfte att utreda det framtida statliga stödet till
              icke organiserad idrott och till det samlade Svenskt Friluftsliv.
            </item>
          </list>
        </div>
        <div xml:id="i-YSAkJAfpqzpCzDEyE349e5" type="motContent">
          <head xml:id="i-EoKEHtAY7gAwkyYCrqjKWv" type="h1">
            3 Idrott i hela landet
          </head>
          <p xml:id="i-SpThPWRa26dFqj5g81UogJ">
            Villkoren för att bedriva idrott är avsevärt olika beroende på
            var i landet man bor. Särskilt tydligt blir det för barn och ungdomar
            som är beroende av att deras idrottsaktivitet finns i närområdet
            alternativt att deras föräldrar har tid, råd och möjlighet att
            skjutsa dem till deras aktiviteter. I storstäderna finns ett rikare
            utbud som gör att man i princip friare kan välja vilken idrott
            som helst inom rimligt avstånd från bostaden. Så är inte fallet
            i många andra delar av landet. Samtidigt kan det konstateras att
            ungdomar i större städer har mindre ytor att fördela sina aktiviteter
            på i jämförelse med barn och ungdomar på landsbygden och i mindre
            städer. Detta är viktigt att ha i minnet och även att kommunerna
            i detta avseende har ett stort ansvar att utjämna skillnaderna
            både avseende tillgången på yta och kostnaderna. Så kallade idrottsskolor,
            som bedrivs i samarbete mellan kommunen och idrottsföreningarna,
            är ett utmärkt exempel på hur man på mindre orter kan ge barn
            och ungdomar möjlighet att pröva på olika idrotter.
          </p>
          <p xml:id="i-X6KPSpENDHXssPeLQWqyUe">
            Samarbete mellan idrottsklubbar och skolan är också viktigt,
            t.ex. kan samarbeten kring skolans idrottsdagar utgöra en rekryteringsväg
            in i idrottsföreningarna. Förutsättningen för detta är förstås
            att de svenska kommunerna har en solid ekonomi. Det är också viktigt
            att klubbarna inte driver specialisering alltför hårt utan har
            en bredd och öppenhet i sin verksamhet.
          </p>
          <head xml:id="i-RmtbTHksGLE7RK61Lr6QH3" type="h1">
            4 De svenska idrottsorganisationerna
          </head>
          <p xml:id="i-6BdxVPfVXtUW9nFikLHeGV">
            Idrotten måste sträva efter att finna en gemensam plattform att
            verka utifrån. Sveriges olympiska kommitté (SOK) och Riksidrottsförbundet
            (RF) har i grunden samma syfte och målsättning, och det vore en
            stor framgång om dessa två organisationer kunde finna både en
            gemensam värdegrund och en gemensam organisatorisk bas. En sådan
            utveckling skulle vara bra för relationen till svenska staten
            som finansiär. Vi vill däremot inte gå så långt som regeringen
            gör, nämligen att indirekt hota med indragning av statliga bidrag,
            om idrottens organisationer inte kommer överens. Vi menar att
            regeringen i stället borde ta på sig en stödjande och medlande
            roll för att samla idrottens organisationer.
          </p>
          <p xml:id="i-UpooorCWLK7vRurq3Xkkmj">
            En annan viktig sak att beakta är hur idrottsföreningarna organiserar
            sin verksamhet. Till en inte så ringa del har människor med lönebidrag
            kunnat anställas och finna en plats och en vettig sysselsättning
            inom idrottsrörelsen till gagn både för dem själva och för de
            föreningar de arbetat i. Många gånger har dessa lönebidragsanställda
            varit en fast punkt och garant för att hålla verksamheten i gång
            i ett fruktbart samarbete med ideella krafter.
          </p>
          <head xml:id="i-PdkdM9gJsMrnqxaUemHxN2" type="h1">
            5 Barn- och ungdomsverksamhet
          </head>
          <p xml:id="i-4rob2fiFhmdHyJXY3hHy2E">
            Svensk idrottsrörelse är i många avseenden framgångsrik; man
            arbetar med både barn och vuxna, med bredd och elit. Det finns
            dock problem att uppmärksamma. Många barn börjar med olika idrotter,
            men idrottsföreningarna tappar många av dem när de närmar sig
            tonåren. Detta kan så klart bero på olika faktorer, såsom att
            andra saker helt enkelt lockar, att skolan ställer större krav
            och på kamraternas inställning till idrott. Men , det är också
            då som kraven ökar från idrottsföreningarna på fler träningstillfällen
            per vecka, och olika former av specialsatsningar sätts in. För
            de ungdomar som vill fortsätta med sin idrott på en mer lagom
            nivå finns sällan alternativ. Detta är ett problem som måste tas
            på allvar. Risken är annars att vi får en stor grupp barn och
            ungdomar som står utanför det organiserade idrottslivet och en
            mindre grupp som det satsas rejält på.
          </p>
          <p xml:id="i-LzazrWtdmzWeHQ758MH74b">
            En annan viktig fråga för idrottsklubbarna att beakta är hur
            man tar till vara äldre barn och ungdomar som vill börja idrotta.
            För t.ex. en 14-åring som vill börja med en lagidrott som t.ex.
            innebandy eller fotboll är möjligheterna ytterst begränsade. Klubbarnas
            verksamhet bygger på att nybörjare är mycket unga och att de sedan
            följer den gängse utvecklingen med stigande ålder och skicklighet.
            I många fall är det enklare att som tonåring prova på eller börja
            med en individuell idrott. Här kan de olika idrotterna ha något
            att lära av varandra. Särskilt viktigt är att beakta flickorna
            som grupp i barn- och ungdomsidrotten. De satsningar som gjorts
            på tjejidrott, oavsett om det varit på motionsnivå eller elitnivå,
            måste bibehållas och vidareutvecklas.
          </p>
          <p xml:id="i-GAeGffjFbx5ZiNoDDqRwWm">
            Det allra viktigaste för att få ungdomar att delta i och fortsätta
            med idrott av olika slag är kanske den grupp som ofta glöms bort
            i dessa sammanhang, nämligen alla de tusentals ideella ledare
            som lägger ned sin fritid på barnens och ungdomarnas verksamhet.
            För att idrotten ska utvecklas behöver vi fler ledare, och vi
            behöver erbjuda dessa ledare rimliga villkor och bra utbildningar.
            För att få ungdomar att stanna kvar även i tonåren är det viktigt
            att kunskaperna om varför ungdomar lämnar idrotten ökar och kommer
            ledare till del. Det är viktigt att alla ledare omfattar idrottens
            ledord om delaktighet, jämställdhet och integration m.m. För många
            barn och ungdomar är idrottsledaren en av de viktigaste förebilderna
            i den unges liv.
          </p>
          <p xml:id="i-TBtW3WJ1hUfdqRdKQkXMxs">
            Propositionen lägger två förslag som vi instämmer i, dels att
            statsbidrag ska lämnas till verksamhet som bedrivs ur ett barnrättsperspektiv,
            dels att stöd lämnas till verksamhet som stärker idrottsutövares
            internationella konkurrenskraft. Att satsa på både bredd och elit
            kan till synes stå i motsatsställning till varandra, men är snarare
            två grenar på samma träd. Även de som står på gränsen till eliten
            är viktiga att lyfta fram och beakta i detta sammanhang. För att
            få en bredd behövs en elit som kan stå som förebild och för att
            utveckla en framgångsrik elitidrott krävs en bredd; utan tusentals
            knattefotbollslag, ingen Zlatan eller Henke. Det som här anförs
            om att stärka möjligheterna för alla barn och ungdomar att ta
            del av den offentligt stödda idrottsverksamheten ska ges regeringen
            till känna.
          </p>
          <head xml:id="i-ERqBZKeUvMckqXnrH1od9r" type="h1">
            6 Uppföljning av statens stöd till idrotten
          </head>
          <p xml:id="i-91idhcNwt5UzTxQv3Bm1S1">
            Vi anser att det är viktigt att uppföljningen av statens stöd
            till idrotten prioriteras, särskilt när idrottens frihet i anslagen
            ökar. Vi menar också att denna uppföljning ska ske av en organisation
            som är skild från idrottsrörelsen. Uppdraget ska alltså inte ges
            till Centrum för idrottsforskning som istället ska fortsätta att
            vara ett stödjande organ för idrottsrörelsen och idrottsforskningen
            i landet. Vi föreslår att regeringen återkommer med ett förslag
            på en fristående aktör som får ansvaret att utvärdera idrottspolitikens
            resultat och bedöma dess effekter. Detta ska ges regeringen till
            känna.
          </p>
          <head xml:id="i-Pqz25Kt9DdkHZWrJMcSmtG" type="h1">
            7 Indikatorer för verksamhetsuppföljning
          </head>
          <p xml:id="i-UuwPtzytq3p5srnZhy7pUH">
            Vi delar regeringens uppfattning när det gäller förslaget om
            indikatorsystem och målområden. Men vi menar att regeringen lägger
            alltför stort fokus på målet den internationella konkurrenskraften
            som ändå lyfts fram i andra delar av propositionen. Vi menar att
            med de starka skrivningar som finns i propositionen behövs det
            inte att området har ett eget mål. Däremot menar vi att regeringen
            i formulerandet av målområden glömt tre områden som har en hög
            aktualitet idag och i framtiden. Dessa är oerhört viktiga att
            fånga in vid en verksamhetsuppföljning. Det gäller frågor om att
            personer med funktionsnedsättningar ska få möjlighet till idrott
            på lika villkor, om idrottens förmåga att arbeta mot diskriminering
            av HBT-personer och idrottens förmåga att bidra till ökad integration
            i samhället. Alla dessa delar är lika viktiga att följa upp. Detta
            ska ges regeringen till känna.
          </p>
          <head xml:id="i-7ttGd5FamqQ5xApALtMvQs" type="h1">
            8 Finansiering
          </head>
          <p xml:id="i-AjCL8JoYCkqNWLi8Gr5nZY">
            Idrotten har olika former av stöd, men den enskilt största källan
            är förstås det offentliga stödet. Särskilt stort ansvar har samhället
            för att stödja barn- och ungdomsidrott och för bredden av svensk
            idrott. Sponsring kan aldrig bli annat än en komplettering till
            finansieringen. När det gäller sponsring blir det också uppenbart
            att vissa idrotter har lättare att finna extern finansiering medan
            andra, mindre publika sporter har det svårare. Idrotten är till
            vissa delar beskuren möjligheten att själv finna finansiering
            till sin verksamhet. Inom spelområdet har möjligheterna till att
            framgångsrikt bedriva egna lotterier blivit sämre genom åren.
          </p>
          <p xml:id="i-MNUvkGEzKfWCrzAVpz1oDu">
            Övriga offentliga nivåer, regioner och kommuner har också ett
            stort ansvar för idrottens finansiering. Med tanke på den kris
            som Sverige befinner sig i kan man befara att regionalt och kommunalt
            stöd till idrotten kan komma att minska. Staten har här ett särskilt
            ansvar att stödja kommuner, regioner och landsting.
          </p>
          <p xml:id="i-LncajSmcr6QM38vc2m4fze">
            Traditionellt sett har det funnits en stark koppling mellan idrottens
            finansiering och spelmarknadens utveckling.
          </p>
          <head xml:id="i-BZjmvJrbTutDteBCv55A9b" type="h1">
            Tabell 1. Stöd till idrotten 19982008 Miljoner kronor
          </head>
          <table xml:id="i-D32mFCfi6XCRQ57oo1nH8p">
            <row xml:id="i-7x5GWim28HfkmmMVgdAg84">
              <cell>
                År
              </cell>
              <cell>
                Anslag 30:1
              </cell>
              <cell>
                Bidrag från Svenska Spel AB (enligt bolags­stämman)
              </cell>
              <cell>
                Överskott från Svenska Spel AB
              </cell>
              <cell>
                Totalt till idrotten
              </cell>
            </row>
            <row xml:id="i-DywpK5gqEKY1koPyV1UXTK">
              <cell>
                1998
              </cell>
              <cell>
                483
              </cell>
              <cell>
                60
              </cell>
              <cell>
                0
              </cell>
              <cell>
                543
              </cell>
            </row>
            <row xml:id="i-2Fvhx6tHHrnd2Javs7jCxC">
              <cell>
                1999
              </cell>
              <cell>
                475
              </cell>
              <cell>
                60
              </cell>
              <cell>
                50
              </cell>
              <cell>
                585
              </cell>
            </row>
            <row xml:id="i-PNXExYWqDoAtU63BRRQgcg">
              <cell>
                2000
              </cell>
              <cell>
                462
              </cell>
              <cell>
                60
              </cell>
              <cell>
                93
              </cell>
              <cell>
                615
              </cell>
            </row>
            <row xml:id="i-CQMBUL8RiR1iRaHaYwhiNF">
              <cell>
                2001
              </cell>
              <cell>
                457
              </cell>
              <cell>
                60
              </cell>
              <cell>
                200
              </cell>
              <cell>
                717
              </cell>
            </row>
            <row xml:id="i-D5WYBrr8d5cwFfxoByCXds">
              <cell>
                2002
              </cell>
              <cell>
                455
              </cell>
              <cell>
                60
              </cell>
              <cell>
                363
              </cell>
              <cell>
                878
              </cell>
            </row>
            <row xml:id="i-C4LD3FcSNiJtmoVceTsFNk">
              <cell>
                2003
              </cell>
              <cell>
                455
              </cell>
              <cell>
                160 1
              </cell>
              <cell>
                607
              </cell>
              <cell>
                1 222
              </cell>
            </row>
            <row xml:id="i-Qfx79iUdi11ekLeciVpVF">
              <cell>
                2004
              </cell>
              <cell>
                450
              </cell>
              <cell>
                260 2
              </cell>
              <cell>
                608
              </cell>
              <cell>
                1 318
              </cell>
            </row>
            <row xml:id="i-WNhvqBotr1Kxy4m8HPhz5T">
              <cell>
                2005
              </cell>
              <cell>
                448
              </cell>
              <cell>
                360 3
              </cell>
              <cell>
                655
              </cell>
              <cell>
                1 463
              </cell>
            </row>
            <row xml:id="i-Jawqx8KGJ37E7ZmqDcd9Qx">
              <cell>
                2006
              </cell>
              <cell>
                446
              </cell>
              <cell>
                460 4
              </cell>
              <cell>
                560
              </cell>
              <cell>
                1 466
              </cell>
            </row>
            <row xml:id="i-At91uL4rDR7jzKtbMRDXWb">
              <cell>
                2007
              </cell>
              <cell>
                446
              </cell>
              <cell>
                560 5
              </cell>
              <cell>
                656
              </cell>
              <cell>
                1 662
              </cell>
            </row>
            <row xml:id="i-L51CY47aYUZ3PoqbwSFQVL">
              <cell>
                2008
              </cell>
              <cell>
                446
              </cell>
              <cell>
                560 5
              </cell>
              <cell>
                835
              </cell>
              <cell>
                1 841
              </cell>
            </row>
          </table>
          <p xml:id="i-2fSEqFjyKFgL1LHcLb3YPv">
            Källa: Riksdagen, Svenska Spel AB.
          </p>
          <p xml:id="i-XvmKzeU19Wexr6sMpADUrx">
            1 varav Handslaget 100 miljoner kronor.
          </p>
          <p xml:id="i-3X1DBk4XQKP4doi2S9PK3W">
            2 varav Handslaget 200 miljoner kronor.
          </p>
          <p xml:id="i-LoNXa2c9xUE9o6DqhK7k7d">
            3 varav Handslaget 300 miljoner kronor.
          </p>
          <p xml:id="i-XAx1Pqzg3MV8e6ceEaovCs">
            4 varav Handslaget 400 miljoner kronor.
          </p>
          <p xml:id="i-L37sYQvdiXyAFJVKCDJrF8">
            5 varav Idrottslyftet 500 miljoner kronor.
          </p>
          <p xml:id="i-932d5JrzQKsr5DDZRtCNqo">
            Idrottsrörelsen har på senare tid framhållit vikten av en förutsägbarhet
            i statens stöd. Den förändring som nu föreslås gör stödet till
            idrotten mer förutsägbart över tid, och stödet till idrotten likställs
            med annat offentligt stöd. För vår del har det varit betydelsefullt
            för vårt ställningstagande att idrottens egna organisationer har
            ställt sig positiva till en förändring av finansieringsmodellen.
            Vi har dock förståelse för att svensk idrott är osäker på spelmarknadens
            fortsatta utveckling med tanke på de signaler som den borgerliga
            regeringen sänt ut. En avreglering av spelmarknaden skulle t.ex.
            med stor sannolikhet kunna slå mot idrottens finansiering.
          </p>
          <p xml:id="i-MDNmroP5WekXJMQ8T5A8oX">
            Det finns skäl för den föreslagna ändringen, dels på grund av
            kopplingen idrott och spel, dels på grund av att det vore önskvärt
            att idrotten får sina anslag som annan offentligt stödd verksamhet.
            De farhågor som kan finnas hos idrottsrörelsen är att stödet över
            tid skulle kunna minskas genom att den framgent kan komma att
            ställas mot annan offentlig verksamhet. Den förändring som nu
            sker är en teknisk förändring av hur anslaget till svensk idrott
            kommer att utbetalas. Det är viktigt att denna tekniska förändring
            på inget sätt förändrar svensk idrotts resurser storleksmässigt.
            Detta är något som vi gärna ser att man noggrant följer upp och
            vars utveckling man bevakar. Vi menar också att behovet av indexering
            för framtida stöd bör ses över.
          </p>
          <p xml:id="i-QBXroEFPka91R3v1fPMVeh">
            Vad gäller den förändring som nu sker då stödet till svensk idrott
            ges inom ramen för statsanslaget vill vi säga att motsvarande
            princip ska gälla för den andel av det totala överskottet från
            AB Svenska Spel som tillfaller ungdomsorganisationerna.
          </p>
          <head xml:id="i-E3UBaJNAcSwtx6jfTBq4My" type="h1">
            9 Riksrekryterande idrottsgymnasier
          </head>
          <p xml:id="i-FjCJkbqWnbqDMLpc87vKcG">
            Vi delar regeringens syn att det är bra och nödvändigt att idrottsrörelsen
            ser över situationen för de riksrekryterande idrottsgymnasierna
            och även förutsättningarna att kombinera högskolestudier med satsningar
            på elitidrott. Detta är nödvändigt för att stärka svensk konkurrenskraft
            när det gäller talangutveckling. Det är bra att idrottskvinnor
            och män ges möjlighet att parallellt med sitt idrottsintresse
            utveckla en civil karriär. För att få så bra förutsättningar som
            möjligt efterlyser Vänsterpartiet dock en bredare och djupare
            konsekvensanalys som tar hänsyn också till vad samhället kan bidra
            med när det gäller de lokala och regionala idrottsgymnasieskolorna.
            Det kan gälla lokalisering av arenor och anläggningar, elitidrottscentrum
            och utvecklingsstöd som bör finnas med i underlaget. När det gäller
            frågan om fristående gymnasier anser vi att kraven på riksrekryterande
            idrottsgymnasier är sådana att det behövs en stabil offentlig
            verksamhet som grund. Vi avstyrker därför regeringens förslag.
          </p>
          <head xml:id="i-BzVFGgQJ82XYvXDxwMQPBC" type="h1">
            10 Internationella evenemang
          </head>
          <p xml:id="i-TYk3aFpBjbGMxRBy1mQwRz">
            Regeringen borde ta chansen att driva en politik som har till
            syfte att främja internationella evenemang i Sverige. Svensk idrott,
            enskilda idrottsförbund, turistnäringen, många kommuner och regioner
            har påtalat vikten av att regeringen engagerar sig i arbetet med
            att få fler internationella evenemang till Sverige. Nu behövs
            mer av aktiv handling. Ett land i kris behöver många olika aktiviteter
            för att komma på fötter. Stora internationella evenemang sätter
            Sverige på kartan och gör vårt land attraktivt ur investeringssynpunkt.
            Det tillför turistnäringarna inkomster. och det skapar jobb inom
            både bygg-, tillverknings- och tjänstesektorn. Stora evenemang
            kan och bör vara ett tillfälle att lyfta fram hållbara lösningar.
            Det kan handla om allt från mat som serveras på arrangemangsområdet
            till trafiklösningar och hur man bygger och sköter eventuella
            nya anläggningar. Vi anser att statliga garantier och stöd till
            arrangemang också ska vara kopplade till krav på ett aktivt arbete
            för klimatsmarta och hållbara lösningar. Vi föreslår att regeringen
            stöder tillkomsten av fler internationella evenemang i Sverige.
            Detta ska ges regeringen till känna.
          </p>
          <head xml:id="i-J43rqcCdpvFg5eg9PZBbnh" type="h1">
            11 Kontrollstation
          </head>
          <p xml:id="i-RdwvxXAezXXYzvDabv9xcy">
            Eftersom den föreslagna förändringen är av genomgripande karaktär
            ser vi det som nödvändigt att aktivt följa upp effekterna av förändringen.
            Detta sker lämpligen genom att regeringen inför en kontrollstation
            under nästkommande mandatperiod som ska följa upp utvecklingen
            av statens stöd till idrotten. Detta ska ges regeringen till känna.
          </p>
          <head xml:id="i-CgAi4c9pi769P4M2n7nHP9" type="h1">
            12 Fördelning av statligt stöd till idrotten
          </head>
          <p xml:id="i-4ZQzegqsMRh541Si9kaz93">
            Vi delar i princip regeringens bedömning och stöder förslaget.
            Dock vill vi mena att man inte tillräckligt beaktar de verksamheter
            som traditionellt inte räknats in som idrottslig verksamhet, t.ex.
            i Svenskt Friluftsliv. Svenskt Friluftsliv organiserar ca 2 miljoner
            medlemmar i 25 förbund och borde på ett mer framträdande sätt
            omnämnas i regeringens proposition som viktig för att främja en
            god folkhälsa. Idag har svensk idrott ett statligt anslag på ca
            500 kr per medlem. Svenskt Friluftsliv har 12,50 kr per medlem.
            Svenskt Friluftsliv kan idag jämställas med RF som paraplyorganisation,
            vilket är en förändring som skett de senaste åren. Det är viktigt
            att även uppmärksamma den icke organiserade idrottens betydelse
            för människors hälsa. Undersökningar visar att vandra i skog och
            mark är en av de populäraste fritidssysselsättningarna. Det är
            dessutom ur demokratisk synpunkt en viktig aktivitetsform, då
            den är gratis och inte kräver specialutrustning. Men även andra
            idrottsliga aktiviteter som bedrivs som icke organiserad idrott
            bör i utökad omfattning uppmärksammas liksom verksamheter som
            inte bedrivs av sådana åldersgrupper som den organiserade idrotten
            har svårt att attrahera. Vi föreslår att regeringen tillsätter
            en utredning som har till syfte att utreda det framtida statliga
            stödet till icke organiserad idrott och för det samlade Svenskt
            Friluftsliv. Detta ska ges regeringen till känna.
          </p>
          <head xml:id="i-K4GMWBzyzPDQDJrBMqoweX" type="h1">
            13 Avslutande synpunkter dags för ett helhetsgrepp på idrotten
          </head>
          <p xml:id="i-68S8ZZEpp6EqAuy3mAFUCU">
            Regeringens proposition 2008/98:126 Statens stöd till idrotten
            behandlar i princip endast resurs- och finansieringsfrågan. Det
            hade varit en fördel för idrotten att avvakta den utredning som
            behandlar stiftelsers och ideella föreningars skatteregler som
            ska vara klar vid halvårsskiftet 2009. Tillsammans med förslagen
            från spelutredningen som kom i december 2008 hade regeringen haft
            ett samlat underlag för att göra bedömningar.
          </p>
          <p xml:id="i-DLCJo5MD2dBnao79NkTx4S">
            Det kan också uppfattas som slöseri med både tid och pengar att
            inte ta till vara den tidigare Idrottsskatteutredningen, som tyvärr
            helt fallit i glömska sedan den borgerliga regeringen började
            tillsätta egna utredningar.
          </p>
          <p xml:id="i-EQ6nxJtXhr9YN1kTbYFHFJ">
            Utredningen Föreningsfostran och tävlingsfostran SOU 2008:59
            är ytterligare ett exempel på material som skulle ha kunnat vara
            en del av regeringens underlag. I utredningen görs bland annat
            en uppdelning mellan idrott, den oorganiserade idrotten och friluftsliv,
            som vi efterlyser ovan.
          </p>
          <p xml:id="i-DtSUbmT3EGm7tmDDakMtJn">
            Det är också viktigt att prioritera ytor och platser för spontanidrott
            och lek i våra bostadsområden, särskilt i tättbebyggda hyreshusområden
            i storstadsregionerna. Alla dessa frågor är oerhört viktiga, inre
            bara för folkhälsan utan också för föreningar, idrottsutövare
            och ideella krafter i vårt land. Det är en talande brist att regeringen
            inte tar det helhetsgrepp som så väl behövs.
          </p>
        </div>
        <div xml:id="i-ENm74xjiaF6g2A579UUxV3" type="motSignatures">
          <list xml:id="i-DSM5BqtMDqwzdhoTvtBA63">
            <item xml:id="i-71pozfFw3gPsaFQkWkqs6D" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-Ldg1vpcrB14ALW8e2zSdAg" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-GR2Q2sSZrNUG2Xfae5Fw7u" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-37cReYiYXAMuHCK44mvMmj" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-HLhibkCM4ufMGziiQjLqVC" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-URp3hkp38ocHvNFEHo3twv" who="i-WTCYyz27itjvuvffL1vZLi">
              Elina Linna (v)
            </item>
          </list>
        </div>
      </div>
    </body>
  </text>
</TEI>
