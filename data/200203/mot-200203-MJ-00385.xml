<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0385/mot_200203_MJ_0385-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            18
          </p>
          <p>
            2002/03 mnr: MJ385 pnr: v385
          </p>
          <p>
            Motion till riksdagen 2002/03:MJ385
          </p>
          <p>
            av Sven-Erik Sjöstrand m.fl. (v)
          </p>
          <p>
            Flygbesprutning
          </p>
          <p>
            1 Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om en särskild utredare för att utröna effekterna av flygbesprutning,
            punktbekämpningar med bekämpningsmedel samt utvärdera Miljöskadefondens
            verksamhet.
          </p>
          <p>
            2 Inledning
          </p>
          <p>
            Hur är det ställt med rättssäkerheten för den enskilde medborgaren
            i Sverige? Många människor kommer dagligen till korta i sin kamp
            mot den juridiska och ekonomiska makten. Förlusten innebär inte
            bara ett ekonomiskt bakslag, ibland kan det också innebära att
            de får lämna hus, hem och hela sin sociala tillvaro. Någon kanske
            hjälper dem att gå vidare med ett fruktlöst överklagande eller
            att skriva en insändare. Det slutar i regel med ett beklagande
            från omgivningen och glömska.
          </p>
          <p>
            3 Fallet Grantinge
          </p>
          <p>
            För 23 år sedan, en julidag 1979, gjorde ett besprutningsplan
            en olycklig manöver över makarna Perssons gård i Grantinge. Deras
            egendom och de själva kom i kontakt med det farliga giftet och
            efter den händelsen blev livet sig aldrig mer likt för det hittills
            kärnfriska lantbrukarparet. Fördärvade leder, andningssvårigheter
            och ett ständigt beroende av mediciner och läkarvård gjorde att
            de lämnade gården och så småningom också lantbruket. Nu rullade
            en lång händelsekedja igång med rättegång mot flygfirman som genomfört
            besprutningsuppdraget. Det tillkom en lagstiftning 1986 (den s.k.
            lex Grantinge) där giftbesprutning med flyg förbjöds. Genom tillkomsten
            av Miljöskadefonden skulle drabbade få möjlighet till ersättning.
            Det kan inte
          </p>
          <pb facs="riksdagen-motions-pdf/data/200203/mot_200203_MJ_0385/mot_200203_MJ_0385-0002.pdf"/>
          <p>
            2002/03:MJ385
          </p>
          <p>
            19
          </p>
          <p>
            uteslutas att makarna Persson var starka drivkrafter till denna
            fond, eftersom de har fört en lång kamp för att få ersättning
            och erkänsla. Notoriskt har de fått avslag på sina ansökningar
            om hjälp ur Miljöskadefonden sedan de första gången sökte år 1990.
            I december hänvisade justitiekanslern till preskriptionslagen
            och konstaterade att Perssons anspråk på ersättning mot staten
            framställts i mer än tio år efter det att en eventuell tillsyn
            borde ha ägt rum. Ett år senare, i december 1996, följde regeringen
            upp JK:s resonemang genom att avslå makarnas framställning om
            ex gratia-ersättning. Därmed försatt regeringen tillfället att
            något gottgöra för 17 års märklig hantering från dåvarande hälsovårdsnämnd,
            till länsstyrelse, med landshövding i spetsen, till Naturvårdsverk
            och kanslihus. Regeringen har även senare fått framställningar
            om ersättning från staten till makarna Persson men avslagit dessa.
            Det senaste regeringsbeslutet är daterat den 18 april 2002. En
            fråga som måste ställas är: har den juridiska sakkunskapen fått
            tala till punkt i Grantingefallet? Eller har den politiska makten
            på nytt resonerat sig samman och gjort en tolkning av lagens bokstav
            i egen favör? I det ena avseendet drog staten och lagstiftarna
            en rimlig och logisk slutsats när de kriminaliserade giftbesprutningen
            med flygplan. I det andra fallet, när konsekvenserna av samma
            bedömning blev aktuell, gjorde staten en samvetslös undanmanöver.
            Vore det inte bättre att på nytt släppa in juristerna och avsluta
            Grantingefallet på ett sätt så att inte Sverige behöver skämmas
            i den europeiska rättsordningen för sitt sätt att behandla sina
            medborgare? Makarna Perssons döda grisar värderades enligt gällande
            dagspris och ersattes av ett stort försäkringsbolag. Samhället
            har nu satt priset på makarna Persson och på deras värde som människor.
            De tycks inte ha något värde. Frågan är om några av de människor
            som har drabbats av liknande skador som makarna Persson har fått
            någon ersättning. Har deras fall också blivit preskriberade? Regeringen
            bör få i uppdrag att tillsätta en särskild utredare för att utröna
            effekterna av skador vad gäller flygbesprutning och punktbekämpning
            med bekämpningsmedel. Utredaren bör också utvärdera Miljöskadefondens
            verksamhet. Detta bör riksdagen som sin mening ge regeringen till
            känna.
          </p>
          <p>
            Stockholm den 21 oktober 2002
          </p>
          <p>
            Sven-Erik Sjöstrand (v) Kjell-Erik Karlsson (v) Johan Lönnroth
            (v)
          </p>
        </div>
      </div>
    </body>
  </text>
</TEI>
