<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00594">
  <teiHeader>
    <fileDesc>
      <titleStmt>
        <title>Kommunala äldreteam</title>
        <author corresp="i-Bsa1bRZ8s4aqtJquDTqLPc">av Ulf Berg (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunala äldreteam</title>
          <idno type="rdwebb">GX02So594</idno>
          <rs type="number">So594</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So594/text</ref>
          <ref type="dokument_url_html">http://data.riksdagen.se/dokument/GX02So594</ref>
          <ref type="dokumentstatus_url_xml">http://data.riksdagen.se/dokumentstatus/GX02So594</ref>
          <ref type="doc">http://data.riksdagen.se/fil/05EB5FBE-2B4E-4C33-8D5C-6DF24700D3C6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bsa1bRZ8s4aqtJquDTqLPc</idno>
            <name>Ulf Berg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-64B53Dz8csoY4qgq87NnAg" type="signed"/>
        <correspContext corresp="i-64B53Dz8csoY4qgq87NnAg">
          <note type="signatory" corresp="i-Bsa1bRZ8s4aqtJquDTqLPc"/>
        </correspContext>
        <correspAction xml:id="i-G6sMSjwCmMQJruBhK5BuGQ" type="numbering">
          <date when="2009-10-08"/>
        </correspAction>
        <correspAction xml:id="i-VaEJWmS3FJ7tutjy9ocBhd" type="submission">
          <date when="2009-10-06"/>
        </correspAction>
        <correspAction xml:id="i-VSKmWJnyMuQ2kbbiW1iCfA" type="transfer">
          <date when="2009-10-06"/>
        </correspAction>
        <correspAction xml:id="i-HTw4CuM2sBti9sbDzDBzoj" type="assigned"/>
        <correspContext corresp="i-HTw4CuM2sBti9sbDzDBzoj">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ya3M7Hmq4DqRvX47FLQ31n" type="motBody">
        <div xml:id="i-7JMKSYEgNNynk7E4VqFz5P" type="motProposal" subtype="förslag">
          <head xml:id="i-DeeEjCK3ZqbNejfWRDt2LL">
            Förslag till riksdagsbeslut
          </head>
          <p xml:id="i-SZZ65Lv3q6MgAQgipUGCLf">
            Riksdagen tillkännager för regeringen som sin mening vad som
            anförs i motionen om att öppna för möjligheten att skapa kommunala
            äldreteam och fördjupa kunskaperna om åldrandet och äldres sjukdomar.
          </p>
        </div>
        <div xml:id="i-5uMp8Vfe3ot3ffPAEBQ2ej" type="motContent">
          <head xml:id="i-CgzV3HJ8sXJEdQ1mPQX496" type="h1">
            Motivering
          </head>
          <p xml:id="i-HH6Fh6FhFuvoDSutPeW5UX">
            Äldre människor är storkonsumenter inom vårdsektorn. Av samtliga
            vårdtillfällen 2005 avsåg 10 procent personer över 85 år och 20
            procent personer i åldern 7584 år. En särskild utmaning utgör
            det ökade antalet multisjuka med komplexa hälsoproblem. En effektiv
            organisation och omvårdnad för dessa patienter bör därför vara
            prioriterat ur samhällsekonomisk synvinkel såväl som för individen.
            En fragmenterad vårdkedja och för lite satsningar på utbildning
            om äldres hälsa och sjukdomar ger istället upphov till ohälsa
            hos äldre idag.
          </p>
          <p xml:id="i-XFm7tZpuKMQighbMJvEa85">
            En indikator på bristerna inom äldrevården är överförskrivning
            av läkemedel. Forskning visar att en av tre akuta sjukhusinläggningar
            bland patienter över 70 år beror på läkemedels­biverkningar. Det
            innebär ett resursslöseri för samhället, men framförallt är det
            en personlig tragedi när friska år går förlorade. I flera uppmärksammade
            fall har äldre blivit friska från en demens som egentligen var
            symtom på en övermedicinering.
          </p>
          <p xml:id="i-PYCstYVdn29NwLCb3phPoK">
            Att ge vård till äldre kräver en särskild kompetens och kunskap.
            Symtomen hos äldre skiljer sig från yngre vid vanliga sjukdomar.
            Vissa symtom är också tecken på ett vanligt åldrande och ska inte
            behandlas. På grund av en ändrad kroppssammansättning reagerar
            äldre också annorlunda på medicinsk behandling. Enkla mediciner
            som ögondroppar för starr kan ge biverkningar som fall, förvirring
            och hallucinationer. Därför är det viktigt att vårdpersonal har
            god kunskap, både om äldres sjukdomar och om det naturliga åldrandet.
            Vid den senaste inventeringen som gjordes av läkarutbildningen
            hade hälften av lärosätena undervisning i geriatrik som motsvarade
            mindre än en veckas studier. Bristen på geriatriska kliniker begränsar
            också möjligheterna till fortbildning och specialisering bland
            läkare. En majoritet av landstingen saknar också idag specialiserad
            medicinsk kompetens för äldre med svåra och vanliga psykiska sjukdomar
            som depression, ångest och psykos. Intresset för geriatrik är
            lågt inom läkarkåren och ämnet har låg status.
          </p>
          <p xml:id="i-DxL6PqXdtFG5sZUiucpo9q">
            Multisjuka äldre har en komplex sjukdomsbild och träffar en mängd
            olika specialister. Men ingen har en helhetsbild av patientens
            behov och behandlingar. Med en helhetsbild av patienten och en
            god uppföljning ökar chanserna att rätt insatser sätts in inte
            minst förebyggande vård. Det blir lättare att bedöma om intaget
            av mat och vätska eller bristen på motion eller sociala aktiviteter
            kan ersätta en medicinsk behandling. Det är inte alltid ett läkemedel
            som är lösningen.
          </p>
          <p xml:id="i-Tq8JUFxdV5YEr6ULTk1KPb">
            För att få en helhetssyn krävs ett multiprofessionellt omhändertagande.
            Därför bör särskilda kommunala äldreteam inrättas som samarbetar
            kring de äldre. Teamen bör ledas av geriatriker eller allmänläkare
            med intresse för äldre som tar huvudansvaret för samtliga medicinska
            insatser. Läkaren samarbetar tillsammans med övrig personal inom
            primärvården och äldreomsorgen om vårdplanering och uppföljning
            av vården. Inrättandet av team skulle minska trycket på den dyrare
            akutvården men också kunna förbättra kontinuiteten inom äldrevården
            som många äldre upplever som besvärlig och otrygg.
          </p>
          <p xml:id="i-MrwEZKuALWqAEvkefrZCsr">
            I samband med äldrereformen överfördes ansvaret för hälso- och
            sjukvård för särskilt boende samt i dagverksamheter till kommunerna.
            Detta gällde med undantag för läkarinsatser. Jag tror att man
            bör ta steget fullt ut och låta kommuner anställa läkare inom
            äldreomsorgen. Det är viktigt att läkarkompetensen finns nära
            de äldre och med kommunen som bas tror vi att geriatriken får
            en plattform för att utvecklas.
          </p>
        </div>
        <div xml:id="i-T2D3dngeF7ZMbHYHSZHFqh" type="motSignatures">
          <list xml:id="i-FG6jusGXqESoCJEAH9UzsF">
            <item xml:id="i-TN3QBqLhtyXYzrWao6sZ2p" who="i-Bsa1bRZ8s4aqtJquDTqLPc">
              Ulf Berg (m)
            </item>
          </list>
        </div>
      </div>
    </body>
  </text>
</TEI>
