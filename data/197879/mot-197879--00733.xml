<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00733">
  <teiHeader>
    <fileDesc>
      <titleStmt>
        <title>om åtgärder för att förstärka svenska folkets kunskaper om och intresse för naturvetenskap och teknik</title>
        <author>av Gunnar Biörck i Värmdö</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för att förstärka svenska folkets kunskaper om och intresse för naturvetenskap och teknik</title>
          <idno type="rdwebb">G202733</idno>
          <rs type="number">733</rs>
          <ref type="dokument_url_text">http://data.riksdagen.se/dokument/G202733/text</ref>
          <ref type="dokument_url_html">http://data.riksdagen.se/dokument/G202733</ref>
          <ref type="dokumentstatus_url_xml">http://data.riksdagen.se/dokumentstatus/G202733</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5WchbRYCVdXodSthFK381D</idno>
            <name>GUNNAR BIÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YHnMeDXp7QXrfANg5jrxq3" type="signed"/>
        <correspContext corresp="i-YHnMeDXp7QXrfANg5jrxq3">
          <note type="signatory" corresp="i-5WchbRYCVdXodSthFK381D"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__733/mot_197879__733-001.pdf"/>
      <fw xml:id="i-V8PTVMsR39NgTNDucknQW1">
        Motion 1978/79:733
      </fw>
      <div xml:id="i-FM1QWgrSYerP48iNuiSkKp" type="motHeader">
        <div xml:id="i-FCJhMwasQehd7jSLyCzcDG" type="motTitle"/>
        <div xml:id="i-VTy5DSEDQXiVe5BPT7Hqk2" type="motSubmissionInfo"/>
      </div>
      <div xml:id="i-DwozpB2A4fpkE7gtXXXZ4e" type="motBody">
        <div xml:id="i-7yrG1CrxwWj7gaM9Jom9st">
          <p xml:id="i-QHk7gnpZxPKZVGEDVFHApq">
            av Gunnar Biörck i Värmdö om åtgärder för att förstärka svenska
            folkets kunskaper om och intresse för naturvetenskap och teknik
          </p>
          <p xml:id="i-3oUqDYyui4Tc2LRmL5Q3kN">
            Det har funnits tider, då naturvetenskap och teknik hade ett
            högt statusvärde för den svenska ungdomen. Vi kan tänka tillbaka
            på det 1700-tal, då Linné och hans lärjungar systematiserade botaniken,
            Schéele upptäckte syret och Polhem konstruerade sina sinnrika
            maskiner, eller det tidiga 1800- tal då Berzelius gjorde grundläggande
            insatser inom den organiska kemin och gav stimulans till den skola
            av kemister i vårt land, vars sentida represen- tanter markerat
            nivån genom ett antal Nobelpris. Vi kan tänka på det senare 1800-talet
            och det tidigare 1900-talets upptäcktsresande, som Adolf Erik
            Nordenskiöld och Sven Hedin, uppfinnare, som Gustaf Dalén, biologer,
            som Herman Nilsson-Ehle, och många, många andra. Kring sådana
            personer, och med dem som förebilder, samlades i laboratorier,
            vid universiteten och i näringslivet ett stort antal av de bästa
            och mest begåvade inom varje generation. Vårt land blev ett föregångsland
            vetenskapligt, tekniskt och industriellt. ”Var stode vi, om de
            ej varit till?” , kan man fråga sig i år, likaväl som Tegnér gjorde
            det året 1836. Men hur är det nu? I början av detta sekel kunde
            en professor i botanik i Lund — Bengt Lidforss — vara ett bart
            huggande svärd i den svenska samhällsdebatten. I dag har förvisso
            de lärde i Lund ett betydande underhållningsvärde, men hur mycket
            längre än så når de? En av mina företrädare som professor i medicin
            vid Serafimerlasarettet — Israel Holmgren - var ledamot i riksdagen
            under våldets tid i Europa. Hans politiska engagemang kom därför
            att gälla friheten snarare än naturvetenskapen. På senare år har
            våra tekniska högskolor fått annonsera efter elever; antalet avlagda
            forskarexamina inom matematiskt-naturvetenskapliga fakulteter
            var läsåret 1975/76 mindre än hälften av vad det var 1969/70 och
            vid tekniska högskolan föga mer än hälften. Endast inom medicinen
            kan man registrera en ökning med en tredjedel. Den allmänna nedgången
            kan inte tillskrivas ”högskolereformen” — möjligen till någon
            del den slagskugga som U 68, vår svenska motsvarighet till ”de
            fyras gäng”, kastade framför sig. Men till icke ringa del kan
            det säkert tillskrivas två förhållanden: den nya skolans svältfödning
            av de naturvetenskapliga och tekniska ämnesområdena — sedan 1969
            har den treåriga naturvetenskapliga gymnasielinjens elevantal
            minskat med 30 96 — delvis beroende på ett absurt och skevt, naturvetenskapsfientligt
            urval till klasslärarutbildningen (se härom vidare motion 1977/78:368
            och motion 1978/79:321) samt humanisternas och samhällsvetarnas
            och de allmänt o(ut)bildades ofantliga dominans i de svenska massmedierna.
            Så är
          </p>
          <pb facs="riksdagen-motions-pdf/data/197879/mot_197879__733/mot_197879__733-002.pdf"/>
          <p xml:id="i-LZwbvmtVwXTcyJGSx5APrf">
            i
          </p>
          <fw xml:id="i-Pp8Y4oqDXvxTbmQprkgW6G">
            Mot. 1978/79:733 5
          </fw>
          <p xml:id="i-2E5AkzBTJEDtU9Q3VqtYeN">
            också svenska skolbarn i dag vid en internationell jämtörelse
            bland dem som har den lägsta uppskattningen av och tilltron till
            naturvetenskap och teknik — detta till trots av att det är härigenom
            TV-tittande och rullbrädesåkning möjliggjorts. Inom utbildningsdepartementet
            har i juni 1978 publicerats en utomordent- ligt intressant redogörelse
            rörande samhällets behov av naturvetare och tekniker inför 2000-talet,
            som uppenbarligen inte på något sätt fått den uppmärksamhet den
            förtjänar. När man här — liksom i SCB:s analyser — ställer den
            beräknade framtida tillgången och efterfrågan på naturvetare och
            tekniker mot varandra och finner att allt verkar ganska gott vad
            totalantalet tekniker beträffar, (medan däremot andelen gymnasieingenjörer
            ökar på civilingenjörernas bekostnad), så kan man fråga sig, om
            vederbörande inte ser alltför snävt arbetsmarknadsmässigt på problemen.
            Ty, alldeles oavsett om Sverige skall försöka kravla sig tillbaka
            till sin tidigare position som ett land i naturvetenskapens och
            teknikens frontlinje eller om man i stället tycker att vi skall
            försöka gömma oss i självförsörj- ningens och lågskalighetens
            slutna tillvaro, så är det livsviktigt att naturve- tenskaplig
            kunskap och teknisk färdighet får en bred förankring i hela befolkningen.
            Det behövs en total attitydförändring bland politikerna, inom
            skolöverstyrelsen och UHÄ, och inte minst i massmedierna. Vad
            som gör det så svårt att åstadkomma en sådan förändring är att
            dagens naturvetenskapare och tekniker (i motsats till sekelskiftets)
            inte är särskilt intresserade av politiskt arbete och inte heller
            av att utbilda sig till lärare eller (om de skulle få något spaltutrymme)
            skriva i tidningarna. De som är duktiga fackmän har inte tid,
            och de som har tid är kanske inte alltid så framstående fackmän
            (undantag finns dock som exempelvis Gunnar Hambraeus och Tor Ragnar
            Gerholm). Allt som allt illustrerar det svenska samhället i dag
            C.P. Snows bekanta tes om de två kulturerna — vilken publicerades
            för mer än tjugo år sedan (1956 och 1959)". Det är med detta som
            med könsrollerna: För att få till stånd en förändring på kortare
            tid än en eller flera generationer måste man kanske börja med
            åtgärder som på ett påfallande sätt förändrar maktstrukturen.
            Man måste ha fantasi nog, både bland arbetsgivarna och bland de
            arbetssökande (och bakom dem: de utbildningssökande), att använda
            naturvetenskapare och tekniker också inom andra grenar av samhällslivet
            än dem som de är direkt öronmärkta för. Naturvetenskap och teknik
            är nämligen icke specialiteter för ”experter” utan en självklar
            del av den västerländska kulturen. Kan å ena sidan en glaciärspecialist
            bli ambassadör och en planktonforskare chef för statskontoret
            och — å andra sidan — en annan ambassadör och landshövding
          </p>
          <p xml:id="i-3yvU374nDaCB3QPfs5z9fH">
            +C.P. Snow: The Two Cultures, New Statesman, 6 okt 1956. C.P.
            Snow: The Two Cultures and The Scientific Revolution, 1959. Ernst
            Wigforss: Snow och de två kulturerna. Tiden, 7, 1961. C.P. Snow:
            The Two Cultures and a Second Look, 1964.
          </p>
          <pb facs="riksdagen-motions-pdf/data/197879/mot_197879__733/mot_197879__733-003.pdf"/>
          <fw xml:id="i-QTsyycoGfaZpwrCptiwv2V">
            Mot. 1978/79:733 6
          </fw>
          <p xml:id="i-LH727fH31DrjyzqT6sSXRZ">
            bli vårt lands främste uttydare av mänsklighetens sammanhang
            med, och ansvar för, allt liv på jorden, så kan det inte vara
            helt omöjligt att brygga över klyftan mellan de två kulturerna,
            och det är nödvändigt att detta görs nu och på ett systematiskt
            sätt. Med andra ord: Naturvetenskap (och teknik) måste få ett
            bredare genomslag i hela utbildningsväsendet och i det ”vidareutbild-
            ningsväsende” som massmedierna — åtminstone potentiellt — representerar.
            Det kan bara ske om man rekryterar fler naturvetenskapligt utbildade
            personer till alla slags poster inom dessa områden och om man
            dimensionerar den naturvetenskapliga och tekniska utbildningen
            på alla nivåer, icke blott efter trånga arbetsmarknadsmässiga
            bedömningar, utan i akt och mening att tillföra tillräckligt stora
            delar av svenska folket nyttiga kunskaper: mera hårdvara på bekostnad
            av en del måhända mera umbärlig mjukvara. Kanske kan detta i förbifarten
            bidra till att öka respekten för kunskaper, sanningskrav och objektivitet,
            vilket sannerligen icke skulle skada i en tid då obskurantism
            och dilettantism åter börjat bli salongsfähiga.
          </p>
          <p xml:id="i-BEyhzT3cXshbkCm1AVLsfV">
            Mot bakgrunden av det nu anförda hemställs att riksdagen måtte
            hos regeringen anhålla om åtgärder för att bereda ökade utrymmesramar
            för naturvetenskaplig och teknisk utbildning på alla nivåer samt
            aktivt stimulera till rekrytering av naturvetenskapligt och tekniskt
            utbildad personal också inom primärt icke-naturvetenskapliga eller
            icke- tekniska områden av samhällslivet.
          </p>
          <p xml:id="i-Txb8DnTnUpKotviHGV4mzY" type="date">
            Stockholm den 22 januari 1979
          </p>
          <div xml:id="i-9H6bxM86QHGrhf5LMpu8QF" type="signatureBlock">
            <list xml:id="i-XSuQSiDtcurBRSwAxxkEHz">
              <item xml:id="i-B2aR4DD4RvXqr1MQNv46ot" who="i-5WchbRYCVdXodSthFK381D" type="signature">
                GUNNAR BIÖRCK (m)
              </item>
              <item xml:id="i-BNvCcptJR8CPy5BzkaNEzf">
                i Värmdö)
              </item>
            </list>
          </div>
        </div>
      </div>
    </body>
  </text>
</TEI>
