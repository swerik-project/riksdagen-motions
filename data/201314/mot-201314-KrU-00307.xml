<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KrU-00307">
  <teiHeader>
    <fileDesc>
      <titleStmt>
        <title>Alfred Nobels minne</title>
        <author corresp="i-XcAqMe3ntVBboWUxqACfz">av Gunnar Andrén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alfred Nobels minne</title>
          <idno type="rdwebb">H102Kr307</idno>
          <rs type="number">Kr307</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H102Kr307/text</ref>
          <ref type="dokument_url_html">http://data.riksdagen.se/dokument/H102Kr307</ref>
          <ref type="dokumentstatus_url_xml">http://data.riksdagen.se/dokumentstatus/H102Kr307</ref>
          <ref type="doc">http://data.riksdagen.se/fil/9DACDBFE-DF93-4375-8DF8-81CEA3F54721</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8SjvvD8CxTMmBwAKiy1vFy" type="signed"/>
        <correspContext corresp="i-8SjvvD8CxTMmBwAKiy1vFy">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-USJ9Dy2ZXTmkbaj39Xee4g" type="numbering">
          <date when="2013-10-07"/>
        </correspAction>
        <correspAction xml:id="i-G75rfS8hvfZP6tM2fTrHAL" type="submission">
          <date when="2013-10-04"/>
        </correspAction>
        <correspAction xml:id="i-5TjEdqZZYNwAKYNsdXmH9a" type="transfer">
          <date when="2013-10-04"/>
        </correspAction>
        <correspAction xml:id="i-DXrpKtK7hAFiEmhA5tbY7u" type="assigned"/>
        <correspContext corresp="i-DXrpKtK7hAFiEmhA5tbY7u">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3RBVBsr1M5nvTmFm6FLLUL" type="motHeader"/>
      <div xml:id="i-XquwEBu38yg6UTW71BMCys" type="motBody">
        <div xml:id="i-ABESkvoudcGWWquDbfDbks" type="motProposal" subtype="förslag">
          <head xml:id="i-HUryZtPViSphyFCJypvG87">
            Förslag till riksdagsbeslut
          </head>
          <list xml:id="i-SeJ8m9PVfs2Rvrk91AnrFx" style="ol">
            <item xml:id="i-BitnypZTUCB7bmhyLhqz55">
              Riksdagen tillkännager för regeringen som sin mening vad som
              anförs i motionen om en nationell och internationell insamling
              till Alfred Nobels minne.
            </item>
            <item xml:id="i-AUdttq7Af5qbYG9YLfdHvb">
              Riksdagen tillkännager för regeringen som sin mening vad som
              anförs i motionen om Sveriges marknadsföring av Nobelpriset då
              människor anländer till Sverige.
            </item>
          </list>
        </div>
        <div xml:id="i-8BwW6zkD5v652JMTjvDoVN" type="motContent">
          <head xml:id="i-F3W1TTEBMcV9ia66XCB7NM" type="h1">
            Motivering
          </head>
          <p xml:id="i-BQgPzmGLLxeh6EaGNDarhW">
            Vem får årets Nobelpris i litteratur?
          </p>
          <p xml:id="i-KQE3WAYisG6gz7Ctd68GXP">
            Det är en fråga om ställs år efter år, inte bara på Stortorget
            i Gamla stan i Stockholm där Svenska Akademien har sitt säte utan
            runt om i hela världen. Inget pris, ingen internationell utmärkelse,
            är så eftertraktat som detta. Nobelpristagare har ett särskilt
            symbolvärde och aura i alla tider: Det vittnar om kunskap, snille,
            smak, idealitet och kvalitet, att mottagaren gjort något viktigt
            för mänskligheten.
          </p>
          <p xml:id="i-MZVts8sQ13Gz9Sw8fqUkMf">
            Alfred Nobel (1833–1896) är vår tids mest kände svensk. Varje
            år berättas i all världens radio- och tv-kanaler, i tidningar
            och tidskrifter, om denne man bakom världens mest åtråvärda utmärkelse,
            Nobelpriset.
          </p>
          <p xml:id="i-KxZXQpHzYnbrgsKbDVJHwz">
            Att Alfred Nobels namn vid det här laget – 2013 – är mer känt,
            respekterat och eftertraktat utomlands än i Sverige ger i sig
            anledning till reflexioner:
          </p>
          <p xml:id="i-HvYL1pCZ8RkBJZeJz5zFRD">
            – Hur hanterar vi i Sverige den store donatorns minne?
          </p>
          <p xml:id="i-JffutGyZU5SgZCxfith1is">
            Viss kan ingen vara om framtiden, men det ligger i sannolikhetens
            riktning att Alfred Nobel även framöver förblir sin tids mest
            kände svensk, säkert under vad som skulle kunna sägas vara överskådlig
            tid och – om namnet Alfred Nobel, hans minne och Nobelpriset vårdas
            väl – även därefter. Nobelstiftelsen äger rätten till namnet Alfred
            Nobel. Stiftelsen har juridisk rätt till namnet och har sett till
            att ingen utan stiftelsens medgivande kan bruka namnet Alfred
            Nobel. Det är utmärkt. Det är en säkerhet och investering i att
            namnet förknippas med höga ideal och kvalitet. Namnet är en internationell
            svensk klenod och måste nyttjas med eftertanke och klokskap.
          </p>
          <p xml:id="i-JGLzP3KYxBFeZkmwDPf5jz">
            Flera riksmöten har haft anledning att behandla förslag liknande
            detta som presenteras här. Men tiden arbetar för att namnet Alfred
            Nobel också skall bli så erkänt betydelsefullt också i Sverige
            som det är utomlands. Nobelprisets betydelse som varu- och kännemärke
            kan för Sveriges del inte överskattas.
          </p>
          <p xml:id="i-XUYFftq6eRSp4DzU7YJpp6">
            Det ligger i såväl Nobelstiftelsens, Sveriges, Stockholms som
            framtidens intresse, och här bör även Oslo och Norge nämnas eftersom
            fredspriset har sitt säte i Norges storting enligt Alfred Nobels
            testamente, att se till att Nobelpriset ges vidare spridning än
            som sker i dag.
          </p>
          <p xml:id="i-U2tnEtLb23ywGvWEMicr3X">
            De två delar om Alfred Nobel som presenteras i denna motion har
            både egen bärighet och utgör ett sammanhängande program:
          </p>
          <list xml:id="i-Va5w9bqCfANyTsxt7vEHV9" style="ol">
            <item xml:id="i-M1xpjiWGvQ8HnBwLNdzrUp">
              En nationell och internationell insamling, från stater, myndigheter
              och institutioner och därtill alla andra från särintressen fristående,
              personer, företag och organisationer.
            </item>
            <item xml:id="i-9bu7h8AZoJHTX8ifoCgU6N">
              Förknippandet av Nobelpriset och Alfred Nobels namn med Sverige
              och Stockholm (här lämnas Norge och Oslo därhän).
            </item>
          </list>
          <p xml:id="i-UDTyXYsifRWAiVPQkSisBk">
            Låt oss ta punkterna i ordning – viktigt också från andra utgångspunkter.
          </p>
          <head xml:id="i-8Z7Zjouo29zRgjD9MZx7tF" type="h2">
            1. En nationell och internationell insamling, från stater, myndigheter
            och institutioner och därtill alla andra från särintressen fristående,
            personer, företag och organisationer
          </head>
          <p xml:id="i-Kh91apGB4ch2XyNnM5Bhr9">
            En av de viktigaste anledningarna till Nobelstiftelsens anseende
            – liksom Svenska Akademiens eller de vetenskapliga akademier som
            utser varje års Nobelpristagare – är frihet från bindningar till
            svenska och norska staten, till andra myndigheter av vad slag
            det vara må, undantaget Stortingets Nobelkommitté.
          </p>
          <p xml:id="i-71dJCN4yTWyrTjhnpmu2P2">
            Denna historiska konstruktion, vars ideal, frihet från statsmakten
            och övriga obundenhet, bevaras främst i akademiernas demonstrerade
            självständighet vid Nobelprisbesluten, framkommer inte minst genom
            att även mycket kontroversiella personer belönas med fredspriset,
            stundom även litteraturpriset.
          </p>
          <p xml:id="i-WHJapYRpcRYFfVvykwu9V1">
            Dock måste konstateras att sänkningen av prissumman, redan tidigare
            inte särskilt hög, naggar prisets renommé i kanten. Det bör i
            framtiden undvikas.
          </p>
          <p xml:id="i-CsLXpuLeVijjXxBD7o1bsC">
            Reaktionerna i Kina på valet av fredspristagare har samma karaktär
            som när valet en gång föll på en ideologiskt stark tysk motståndare
            till nazismen och Adolf Hitler i Nazityskland eller dåvarande
            Sovjetunionens motsvarande reaktion på valet av litteraturpristagarna
            Boris Pasternak och Alexander Solsjenitsyn. Att Nobelpriskommittérna
            inte alltid behagar makten vittnar om dess från andra makter självständiga
            och obundna ställning. Att utse Nobelpristagare, inte minst i
            litteratur, är förvisso grannlaga av många skäl, men friheten
            från att vara beroende av statliga eller andra intressen är den
            viktigaste förutsättningen för att prisets värde är högre än dess
            i kronor räknade storlek.
          </p>
          <p xml:id="i-4xvcqWJhih4FWpMqzGFssE">
            Därför är det utmärkt att ett nytt och framtidsinriktat Nobelinstitut
            fritt från statens annars lika hjälpande som stjälpande hand nu
            blir möjligt, tack vare privata donationer och Stockholms stads
            tillmötesgående. Man kan ha delade meningar om placeringen av
            institutet men tillkomsten är viktigare än detaljerna.
          </p>
          <p xml:id="i-H9NPaRDWLbjaKfzmpRVJ2J">
            Detta bör dock kombineras med en internationellt präglad nationalinsamling,
            med högt ställt mål, att skaffa fram kanske ett par tiotals miljarder
            kronor under några år.
          </p>
          <p xml:id="i-PWCcqwY8HEaqZzMp6uu5SJ">
            En nationalinsamling med internationell uppbackning från enskilda
            och företag, organisationer och andra – men inte stater – till
            en internationell Nobelstiftelse borde kunna inbringa stora pengar.
            När nu alla Nobelpristagares upptäckter kan komma att belysas
            i den nya byggnaden – och där unga människor från hela världen
            kan samlas för att ta del av världens olika historiska och framtida
            rön på vetenskapens område, även fredsarbetets och ekonomins –
            finns en god grund att bygga vidare på.
          </p>
          <p xml:id="i-UyxL9oaw2wDfvCdiw5mwgu">
            Varje år kan man ha en internationell Nobelvecka i kemi, i fysik,
            i medicin – och inte minst litteratur. I Oslo kan på motsvarande
            sätt fredsprisveckan arrangeras. Också framåtblickande årliga
            internationella ekonomikonferenser kan ta sin utgångspunkt i det
            oberoende Nobelinstitutets ram.
          </p>
          <p xml:id="i-TP6f9pBm6VX6GesAi4WdVB">
            Stora projekt kostar pengar, ungefär som nationalarenor av skilda
            slag tenderar att göra. Men med stöd av både enskilda och företag
            som alla skulle få sina namn antecknade i byggnaden för framtiden,
            borde en sådan internationell insamling – gärna tillsammans med
            Norge på samma sätt – tillsammans med internationella donationer
            kunna generera mycket pengar, bara man vet vad syftet är: Att
            sprida kunskap om det som var för framtida upptäckter i mänsklighetens
            tjänst.
          </p>
          <p xml:id="i-A8QQH4XxbUXfqqa4oxUAyp">
            Enligt min åsikt bygger detta förslag på respekten för andan
            i Alfred Nobels testamente och Nobelstiftelsens oinskränkta rätt
            till namnet Alfred Nobel och vårdandet, liksom utvecklandet av
            detta, i nya tider.
          </p>
          <p xml:id="i-Wv1gNDZEA1JgJGt4Ua2tuW">
            Vem skulle kunna gå i spetsen för en sådan insamling?
          </p>
          <p xml:id="i-VRPVwkZZ4ZHzkVfCAMju2W">
            Det naturliga är att våra främsta folkvalda skulle utgöra dess
            stiftare, alltså talman och stortingspresident, tillsammans med
            förutvarande talmän, vice dito liksom förutvarande stortingspresidenter
            och vice sådana.
          </p>
          <p xml:id="i-MJph2GEpkAievXiD27EG2z">
            Nobelstiftelsens ordförande och verkställande direktör borde
            därtill vara självskrivna ledamöter, som ordförande och sekreterare.
          </p>
          <p xml:id="i-DWwqLbHzTiWHn3QvxMKZUC">
            Exakt hur en sådan här organisation skall se ut bör självfallet
            inte riksdagen eller Stortinget träffa beslut om utan det bör
            överlåtas till föreslagna stiftare.
          </p>
          <p xml:id="i-96XXTCAGXridWRjjNGoVvz">
            I sin sista regeringsdeklaration den 13 september 2005 meddelade
            dåvarande statsministern Göran Persson (S) korthugget att staten
            kommer att aktivt stödja skapandet av ett nytt Nobelmuseum. Sedan
            dess har, vid sidan om en utredning som Statens fastighetsverk
            gjort om placering på Skeppsholmen, först inget hänt, senaste
            året mycket.
          </p>
          <p xml:id="i-FtQEEy7VRyJ7f78JR6wzWq">
            Är det bra att en stor Nobelinstitution innefattande bibliotek,
            föreläsningssalar, forskningsutrymmen, kommunikationscentrum,
            dokumentationscentrum etcetera, görs beroende av statliga bidrag?
            Så bra! är det lätt att tänka. Bidrag från staten – hurra!
          </p>
          <p xml:id="i-EhB8ic4AHn6hAdRHEdgbqg">
            Det kan tyckas osvenskt men inte minst för att bevara Nobelstiftelsens
            obundenhet, friheten från statligt beroende, bör finansiering
            ske på helt andra sätt. Det är också bakgrunden till punkten 1
            ovan, att slå vakt om Nobelnamnets självständighet och oberoende
            av Sverige eller Norge, Stockholm eller Oslo.
          </p>
          <head xml:id="i-PnwLQhFggqxGKjXeqTr6Hc" type="h2">
            2. Marknadsföringen av Alfred Nobels namn i anknytning till Stockholm
          </head>
          <p xml:id="i-QkesRaUcT7pZKrW1WCAD8A">
            Nobelnamnet skulle gynnas av att förekomma i ett internationellt,
            dagligt sammanhang; här behandlas endast Sverige och Stockholm,
            ej Norge och Oslo.
          </p>
          <p xml:id="i-Y1Zb538FJqcYF7cc6sxZhy">
            Den som numera kommer till Warszawas internationella flygplats
            landar på Frédéric Chopin. Det är naturligtvis ingen tillfällighet.
            På motsvarande sätt har Washingtons inrikes flygplats döpts om
            till Ronald Reagan National Airport, utrikesflygplatsen heter
            redan John Foster Dulles International. I New York landar vi på
            JFK (John F Kennedy) eller LaGuardia, uppkallad efter den berömde
            borgmästaren där, Fiorello La Guardia.
          </p>
          <p xml:id="i-DwNxdAd8cTyq2P9VEVs1Af">
            I München är flygplatsen uppkallad efter Bayernpolitikern Franz
            Josef Strauss, i Paris efter president Charles de Gaulle, Roms
            internationella flygplats Fiumicino är numera mer känd som Leonardo
            da Vinci Airport, den enastående vetenskapsmannen.
          </p>
          <p xml:id="i-GSL5TArM94vjFsdAuNnWp">
            Inte heller detta är självfallet någon tillfällighet. Det handlar
            om både marknadsföring och nationell stolthet – notera att Chopin,
            död vid 39 års ålder bodde i Paris och på andra håll under sina
            sista två årtionden i livet under vilka han aldrig besökte Warszawa.
          </p>
          <p xml:id="i-P3PA3fuYSPptkUAR2xf2be">
            Alfred Nobel tillbringade å sin sida stora delar av sitt liv
            utanför Sveriges gränser: Ryssland, USA, Frankrike och många andra
            länder, en sann internationalist men likväl, visar testamentet,
            med hjärtat i Sverige men stor förståelse för nabolandet Norge,
            vid Nobels frånfälle ännu i union.
          </p>
          <p xml:id="i-KNBapaRCJgCgVryVMQEnCP">
            Jubel och fanfarer: Prakt, glitter och skådespel. Direktsändning
            i tv från Nobelprisutdelningen och Nobelbanketten till allt fler
            länder. Intervjuprogram med Nobelpristagarna, Årets snillen, sänds
            världen över.
          </p>
          <p xml:id="i-5opJJPFuGA3hSmTjUxRyet">
            Så ser det ut år efter år, en dag om året. Sverige och Stockholm
            i centrum för världens blickar. Alla stora tv-bolag rapporterar.
            I Oslo är det likadant när fredspriset delas ut samma dag, låt
            vara i något mindre skala.
          </p>
          <p xml:id="i-QPxLEHR8N4yhKpEgvJemAA">
            Stockholm and Sweden. Oslo and Norway. I centrum för världens
            blickar. En dag om året. Men de övriga 364 dagarna?
          </p>
          <p xml:id="i-2rFCiJ6RWD9PMstG1hxBpr">
            Om vi ett ögonblick, det må tillåta i en motion riktad till Sveriges
            folkvalda, bortser från Norge, kan vi konstatera att Sverige grovt
            missköter den möjlighet att sprida kunskap om Sverige och om Stockholm
            som Nobelpriset ger oss. Nobelpriset – och uppfinnaren Alfred
            Nobel – blir allt viktigare som åtrådd utmärkelse, och det finns
            ingen internationell hedersbetygelse med högre värde än ett Nobelpris.
            Inte bara i den vetenskapliga världen utan överallt, jorden runt.
            Vi vet att all världens länder eftersträvar att få en Nobelpristagare.
          </p>
          <p xml:id="i-N2kLhFNuQqapDuHWTKwdaB">
            Hittills har Nobelstiftelsen varit negativ till tanken på att
            döpa om eller komplettera Arlanda med namnet Alfred Nobel International
            Airport. I längden borde det inte vara en rationell hållning som
            gagnar Nobelstiftelsens höga syften. Att redan på Arlanda mötas
            av namnet Alfred Nobel borde vara intressant. Ty Alfred Nobel
            tillhör i dag världen, inte blott Sverige, Stockholm eller Nobelstiftelsen.
          </p>
          <p xml:id="i-LTA1oi2hY3Fdgbi72B7VqN">
            Det hindrar inte att Alfred Nobel också är mycket svensk – och
            lite norsk, för att nu inte säga rysk, azerbadjansk (!), amerikansk
            eller fransk eller, ja, Den store internationalisten.
          </p>
          <p xml:id="i-2pJS3DmC9xWtgsob4m8cus">
            Låt oss sluta med detta: Vi i Sverige har ett särskilt ansvar
            för att Alfred Nobels minne skall fortsätta vara det som namnet
            förpliktar – men också göra det än mer känt. En skål för vår store
            donator som satt Sverige och Norge på världskartan mer än någon
            annan.
          </p>
          <p xml:id="i-HrsuzSPg8ypoKGbf9ayjT4">
            Låt oss nu göra något tillbaka. Låt oss komplettera ett framtidens
            Nobelinstitut i Stockholm och Oslo för pengar som vi samlar in
            tillsammans och med internationellt stöd och låt oss göra Alfred
            Nobels namn känt under också alla de 364 andra dagarna, inte bara
            den 10 december, om året och gärna genom att komplettera Arlanda
            med namnet Alfred Nobel International Airport.
          </p>
          <p xml:id="i-KvEnwC9QfojgVSG6VwUwax">
            Det skulle Alfred Nobel ha gillat.
          </p>
        </div>
        <div xml:id="i-3iYaWtGTvZRBHdgHB6uJjm" type="signatureBlock">
          <list xml:id="i-FJkHuQrxZsk82kYDPfR6wJ">
            <item xml:id="i-QGT3JzJT471BEFHDTsUEHy" type="signature">
              Gunnar Andrén (FP)
            </item>
          </list>
        </div>
      </div>
    </body>
  </text>
</TEI>
