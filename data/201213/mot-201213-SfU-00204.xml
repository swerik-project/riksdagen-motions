<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SfU-00204">
  <teiHeader>
    <fileDesc>
      <titleStmt>
        <title>Barnperspektiv i asylprocessen</title>
        <author corresp="i-WjgeYy5RFWngMB9NwFvFEY">av Christina Höj Larsen m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barnperspektiv i asylprocessen</title>
          <idno type="rdwebb">H002Sf204</idno>
          <rs type="number">Sf204</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H002Sf204/text</ref>
          <ref type="dokument_url_html">http://data.riksdagen.se/dokument/H002Sf204</ref>
          <ref type="dokumentstatus_url_xml">http://data.riksdagen.se/dokumentstatus/H002Sf204</ref>
          <ref type="doc">http://data.riksdagen.se/fil/F0A66995-7F1D-4D01-8228-2D6E6CF69954</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UdrZjcQa5PXTLxhK14r6rh" type="signed"/>
        <correspContext corresp="i-UdrZjcQa5PXTLxhK14r6rh">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction xml:id="i-2gyzv5nmrBTMPtU8YNPTEJ" type="numbering">
          <date when="2012-09-28"/>
        </correspAction>
        <correspAction xml:id="i-UxXJk4PkvAEBL7UCdKij7L" type="submission">
          <date when="2012-09-20"/>
        </correspAction>
        <correspAction xml:id="i-NiDDRKbxz3vyEJbpW5cxTa" type="transfer">
          <date when="2012-09-20"/>
        </correspAction>
        <correspAction xml:id="i-NHQjcnV6rPYCuEw77YsrSJ" type="assigned"/>
        <correspContext corresp="i-NHQjcnV6rPYCuEw77YsrSJ">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-F3YrchpXs6Uo2rjVB25X3o" type="motHeader"/>
      <div xml:id="i-CJLDPQ7yHtUk7LudY68XxR" type="motBody">
        <div xml:id="i-FN461pdEL31bNtBgCVtgqJ" type="motProposal" subtype="förslag">
          <head xml:id="i-Lp4GSchDqs9UUTri9bkpax">
            1 Förslag till riksdagsbeslut
          </head>
          <list xml:id="i-Pb4VuMi9XuMMFEot4My1s2" style="ol">
            <item xml:id="i-SL8FcGAMARMVUSVtqW8Noq">
              Riksdagen tillkännager för regeringen som sin mening vad som
              anförs i motionen om att regeringen i regleringsbrev till Migrationsverket
              bör ålägga verket att i asylärenden som rör barn använda landinformation
              som särskilt handlar om förföljelse av barn.
            </item>
            <item xml:id="i-8bZSp1C9m9TuF4sVQUz5y">
              Riksdagen tillkännager för regeringen som sin mening vad som
              anförs i motionen om att uppdra åt Migrationsverket att utarbeta
              riktlinjer för utredning och bedömning av barns asylskäl.
            </item>
            <item xml:id="i-WwHrf4jjEoDHUgPi886EmH">
              Riksdagen tillkännager för regeringen som sin mening vad som
              anförs i motionen om en förändring av lagen om vård av unga.
            </item>
            <item xml:id="i-JJnLYHoUrfCgR5G3iwBYqa">
              Riksdagen begär att regeringen skyndsamt återkommer till riksdagen
              med förslag på hur barn till papperslösa ska kunna gå i skolan
              på samma villkor som andra barn. 1
            </item>
            <item xml:id="i-32UafqH1rRySbqsZ6Q69nG">
              Riksdagen tillkännager för regeringen som sin mening vad som
              anförs i motionen om ett uppdrag till Migrationsverket att skriftligt
              redovisa hur Socialstyrelsens åtta rekommendationer för åldersbedömningar
              av barn genomförts i verksamheten.
            </item>
            <item xml:id="i-WRzf9GuUeSSDAxaZ5wfC4g">
              Riksdagen tillkännager för regeringen som sin mening vad som
              anförs i motionen om att en besvärsmöjlighet över beslut om åldersbedömning
              bör införas i utlänningslagen.
            </item>
          </list>
          <p xml:id="i-C6JdYP9RHJ14S2wkuR7g6Z">
            1 Yrkande 4 hänvisat till UbU.
          </p>
        </div>
        <div xml:id="i-L3QKt1va1r3ZY3YgM8783B" type="motContent">
          <head xml:id="i-CaH6ZAywf9MAoszHUnDeKN" type="h1">
            2 Inledning
          </head>
          <p xml:id="i-RSr2TZD17Bf3PRSiKJp7u2">
            Mottagandet av ensamkommande flyktingbarn har de senaste åren
            varit föremål för uppmärksamhet, och vissa förändringar har genomförts
            för att förbättra mottagandet. När det gäller den förändringen
            att kommunerna i stället för Migrationsverket ska ansvara för
            mottagandet har det varit stora problem att få tillräckligt många
            kommuner att ställa upp. Det finns dock ett område som inte rönt
            så mycket uppmärksamhet, och det gäller själva bedömningen av
            barns asylansökningar. Vi vet dock att mycket få barn får flyktingstatus,
            det gäller både Sverige och Europa.
          </p>
          <head xml:id="i-TCXGEDpRh9GRRfikrGSgWm" type="h1">
            3 Barnrelaterad landinformation i asylärenden
          </head>
          <p xml:id="i-SrsdipPKDdKXEcjf1pyTvD">
            Kunskapen om barnrelaterad förföljelse är bristfällig. Migrationsverket
            använder barnspecifik landinformation i mycket begränsad omfattning.
            Också hos ombuden finns kunskapsbrister i detta avseende. Av central
            betydelse är här förutom flyktingkonventionen också barnkonventionen.
            FN:s flyktingkommissariat har också utfärdat riktlinjer för asylprocessen
            för ensamkommande barn som innehåller vägledning beträffande barnrelaterad
            förföljelse. Regeringen bör i regleringsbrev för Migrationsverket
            ålägga verket att i asylärenden som rör barn använda landinformation
            som särskilt handlar om förföljelse av barn. Detta bör riksdagen
            som sin mening ge regeringen till känna.
          </p>
          <head xml:id="i-E16S3kWi3ECMvwcLLceNoo" type="h1">
            4 Situationen för barn med svåra uppgivenhetssymtom
          </head>
          <p xml:id="i-PABuLuSeYzeKAiwhub5xjH">
            I januari 2012 publicerade Etikkommissionen i Sverige en lägesrapport
            angående barn med svåra uppgivenhetssymtom som fått avslag på
            ansökan om asyl och skydd i Sverige. Genom en enkät, som 2011
            spreds framför allt genom ombud för familjer som fått avslag på
            ansökan om uppehållstillstånd, hittade man 30 barn med uppgivenhetssymptom,
            varav 25 barn hade mycket svåra uppgivenhetssymptom. Över hälften
            av familjerna tillhörde minoritetsgrupper. För samtliga barn fanns
            dokumenterat att de ingick i familjer som varit med om traumatiserande
            livshändelser: misshandel, våldtäkt, frihetsberövande, försvinnande,
            tortyr eller dödshot. Under sommaren 2012 har flera av dessa barn
            beviljats uppehållstillstånd.
          </p>
          <p xml:id="i-CfoMpuxay4vNzAfEB8wpZd">
            Vi menar att företeelsen barn med uppgivenhetssymtom bör kunna
            undvikas i framtiden om utlänningslagens skyddsbestämmelser ges
            en korrekt tolkning i enlighet med vad som anförs i Vänsterpartiets
            motion 2012/13:Sf225 om flykting- och migrationspolitiken och
            om dessutom rätt till uppehållstillstånd vid särskilt ömmande
            omständigheter införs i enlighet med motionen.
          </p>
          <head xml:id="i-8FS19TGN92wwmDGGmt3inw" type="h1">
            5 Särskild utredningsmetodik för barn
          </head>
          <p xml:id="i-MtNNvCRRVm9N5zH6VCoTMQ">
            Det är också väsentligt att det finns personal som är utbildad
            i utredningsmetodik för barn. Det krävs t.ex. särskilda kunskaper
            för att kunna bedöma barns subjektiva fruktan för förföljelse.
            Regeringen bör uppdra åt Migrationsverket att utarbeta särskilda
            riktlinjer för utredning och bedömning av barns asylskäl. Detta
            bör riksdagen som sin mening ge regeringen till känna.
          </p>
          <head xml:id="i-7STef5UXmLi3BWpnC38tVH" type="h1">
            6 Lagkollision mellan LVU och UtlL
          </head>
          <p xml:id="i-Ha2H86Go9cQRKUVM13X1fR">
            Genom propositionen 1996/97:25 Svensk migrationspolitik i globalt
            perspektiv genomfördes en förändring i lagen om vård av unga (LVU),
            som innebar att utlänningslagen alltid går före vid en lagkollision
            med LVU. I flera fall har beslut fattats om att utvisa barn som
            tvångsomhändertagits tillsammans med de föräldrar som förvaltningsrätten
            konstaterat saknar förmåga att tillgodose barnets behov.
          </p>
          <p xml:id="i-McpoMFsgXXJbZZmWsJFFxU">
            En förändring av lagen om vård av unga bör genomföras så att
            en utvisning av den som är tvångsomhändertagen med stöd av lagen
            förutsätter godkännande av socialnämnden. Detta bör riksdagen
            som sin mening ge regeringen till känna.
          </p>
          <head xml:id="i-AUc3WY4RdMYhxgfo2pvRt3" type="h1">
            7 Lagstadgad rätt till skolgång för papperslösa barn
          </head>
          <p xml:id="i-2j2ZgyXciwufgVaiuP27kK">
            Det är av största vikt för asylsökande barn och andra barn som
            ansöker om uppehållstillstånd att barnkonventionen inkorporeras
            och därmed görs direkt tillämplig hos svenska domstolar och myndigheter.
            Samtidigt bör en svensk ratificering av konventionens tilläggsprotokoll
            om individuell klagorätt för barn till FN:s barnkommitté påskyndas.
            Så länge barnkoventionen inte gäller som svensk lag blir konsekvensen
            att barnkonventionen inte får företräde vid konflikt med andra
            lagar.
          </p>
          <p xml:id="i-KwjBtKhfyRxtHbEL7pMTHa">
            Ett exempel är att Sverige inte erbjuder gömda barn någon lagstadgad
            rätt till skolgång detta trots att staten, enligt barnkonventionen,
            är skyldig att ge varje barn som befinner sig i landet tillgång
            till utbildning. Det innebär att även ett barn till föräldrar
            som lever gömda har den rätten. I dag avgörs skolgången för dessa
            barn från fall till fall och av hur mycket solidaritet det finns
            vid varje enskild skola. Vänsterpartiet har drivit en ändring
            av denna ordning under lång tid, och FN:s kommitté för barnets
            rättigheter har upprepade gånger kritiserat Sverige för dessa
            förhållanden.
          </p>
          <p xml:id="i-FWURHMTVzuKtZSQ91MEzeh">
            Man bör komma ihåg att oavsett vad man anser om föräldrarnas
            skäl att hålla sig och sina barn gömda måste barnen tillförsäkras
            så goda uppväxtvillkor som möjligt, och att vistas i skolan några
            timmar om dagen med struktur och kamrater kan bli en livlina för
            dessa barn. Vänsterpartiet menar därför att den rätt till skola
            som gäller barn till asylsökande också ska gälla barn som lever
            gömda utan papper. Detta ska gälla från förskola till gymnasiet
            inklusive särskola.
          </p>
          <p xml:id="i-Cvy7yCbkjtRMmFRy5CbQi6">
            Gömda och papperslösa barn i Sverige har i dag varken rätt till
            sjukvård eller rätt att gå i skolan. Inom EU är det endast Sverige,
            Danmark och Tyskland som inte erbjuder gömda barn någon lagstadgad
            rätt till skolgång, vilken alltså är fastställd i barnkonventionen.
          </p>
          <p xml:id="i-NHAdLGjHfQ8ySkH2CN2dWi">
            I Ekots lördagsintervju den 19 januari 2008 lovade utbildningsminister
            Jan Björklund att kommunerna fr.o.m. 2009 skulle vara skyldiga
            att bereda plats i skolan för gömda flyktingbarn, och polisen
            skulle inte få söka upp barnen i skolan eller skugga dem för att
            spåra föräldrarna. Regeringen måste nu skyndsamt vidta åtgärder
            för att även dessa barns rättigheter ska tillgodoses. Det är vidare
            av mycket stor vikt att skolgången även för barn till papperslösa
            ska kunna ske under trygga former, så att polisen t.ex. inte ska
            ha möjlighet att gå in i skolan för att verkställa avvisning.
          </p>
          <p xml:id="i-5u5dNgQ5mC1aUjr993DT7H">
            Regeringen och Miljöpartiet har träffat en ramöverenskommelse
            om migrationspolitiken som bl.a. innebär att barn till papperslösa
            ska ha rätt att gå i skola, och pengar har avsatts för detta i
            budgetpropositionen för 2012. Trots det har mycket lite hänt i
            frågan. Närmare detaljer om innehållet i den kommande lagstiftningen
            och tidpunkt för ikraftträdandet saknas. Denna fråga har redan
            förhalats alldeles för länge.
          </p>
          <p xml:id="i-6jwy7uvK4iGaHzptJZzVwa">
            Mot bakgrund av ovanstående bör regeringen skyndsamt återkomma
            till riksdagen med förslag på hur barn till papperslösa ska kunna
            gå i skolan på samma villkor som alla andra barn fr.o.m. den 1
            januari 2013. Detta bör riksdagen begära.
          </p>
          <head xml:id="i-8vTjM9BC6N3wBFNXf93HCB" type="h1">
            8 Åldersbedömningar av barn
          </head>
          <p xml:id="i-zoj5Z3HNsPuMffLX5omZT">
            Frågan om en asylsökande har fyllt 18 år eller ej kan få långtgående
            rättsverkningar i asylprocessen och för mottagandet. Asylsökande
            barn har t.ex. rätt till fullständig sjukvård och får inte skickas
            tillbaka till hemlandet utan att någon tar emot dem. För ensamkommande
            barn gäller bl.a. att god man ska förordnas för dem, att de placeras
            i familjehem eller ungdomshem med stöd av vuxna, att deras asylärenden
            behandlas med förtur och att restriktiviteten i beviljande av
            uppehållstillstånd på grund av synnerligen ömmande omständigheter
            är något mindre sträng än när det gäller vuxna. Det är därför
            viktigt att åldersbedömningar, som görs av myndigheterna och som
            avviker från vad barnet uppger, omgärdas med starka rättssäkerhetsgarantier.
          </p>
          <p xml:id="i-VdHGuhRtXdn3hvCRiVC9Pm">
            De åldersbedömningar av barn som nu görs av Migrationsverket
            lider av allvarliga rättssäkerhetsbrister. Den nuvarande ordningen
            hos Migrationsverket är att handläggaren noterar i journalen huruvida
            den asylsökande gjort sannolikt att hans eller hennes ålder är
            under 18 år. I praktiken får detta handläggningsbeslut viktiga
            rättsverkningar beträffande samhällets stöd i form av boende,
            rätt till god man osv.
          </p>
          <p xml:id="i-EL79dGAvyepkf6oF1oNpqE">
            Marie Köhler, barnhälsovårdsöverläkare vid Region Skånes universitetssjukhus,
            uppgav följande för Dagens Nyheter (2012-06-17):
          </p>
          <p xml:id="i-RSMkNkZppNmzswpGyn3p5G">
            Det senaste året har jag samlat tjugo fall där upprörda ombud
            och gode män ansett att Migrationsverket felaktigt skrivit upp
            åldern. Här har ofta handläggaren använt röntgen som en absolut
            sanning. Det är en megaskandal och djupt oetiskt.
          </p>
          <p xml:id="i-BaeaFRbrbBKnvPJfj3Q5t4">
            Ibland genomför Migrationsverket medicinska åldersutredningar,
            men då tar man otillräcklig hänsyn till de stora felmarginaler
            som gäller för sådana undersökningar och att de skapats för att
            mäta fysisk mognad, inte för att fastställa födelsedatum, vilket
            är en helt annan sak. Inte heller kompletteras dessa röntgenundersökningar
            med en åldersutredning av barnläkare med bl.a. upptagning av uppgifter
            om barnets bakgrund och utveckling och värderingar av längd, vikt,
            psykomotorisk och somatisk utveckling.
          </p>
          <p xml:id="i-U9QTPLh3KMj6CmrW2fSr4i">
            Socialstyrelsen har efter diskussioner med Migrationsverket kommit
            med rekommendationer avseende medicinsk åldersbedömning för barn
            i övre tonåren. Regeringen bör ge Migrationsverket i uppdrag att
            lämna en skriftlig redovisning av hur verket omsätter dessa rekommendationer
            i sin verksamhet. Detta bör riksdagen som sin mening ge regeringen
            till känna.
          </p>
          <p xml:id="i-SWSan6CpZEvy7PiJ3Hzmd1">
            Härutöver har Socialstyrelsen framfört att beslut om förändring
            av ålder bör ske på ett rättssäkert sätt i form av ett formellt
            beslut med besvärshänvisning, något som UNHCR, Unicef och Europarådet
            kräver. Med tanke på de utomordentligt stora rättsverkningar ett
            beslut om förändring av ålder medför bör ett sådant beslut kunna
            överklagas särskilt och en ändring med sådan innebörd genomföras
            i utlänningslagen. Detta bör riksdagen som sin mening ge regeringen
            till känna.
          </p>
        </div>
        <div xml:id="i-8PFDStnkeWALD3Qq527yJG" type="motSignatures">
          <list xml:id="i-3wcYdpzCEJB83QoPMHYVRx">
            <item xml:id="i-CyiD5E2dPyzMwG4g9tgtis">
              Christina Höj Larsen (V)
            </item>
            <item xml:id="i-6a5CDwSL2ML1REhGckDEM4">
              Ulla Andersson (V)
            </item>
            <item xml:id="i-4B5cR4HC3edQuwdxQNGbTS">
              Josefin Brink (V)
            </item>
            <item xml:id="i-drbzqwnUsTyxtcrrCxuZ8">
              Rossana Dinamarca (V)
            </item>
            <item xml:id="i-4B5MAz5SeVboJ8TTH2ozPg">
              Wiwi-Anne Johansson (V)
            </item>
            <item xml:id="i-F7XKHoyo7KnVALDbsUZJYw">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
