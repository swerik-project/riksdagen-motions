<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-JuU-00344">
  <teiHeader>
    <fileDesc>
      <titleStmt>
        <title>Livstidsstraff för mord</title>
        <author corresp="i-BZ7PcK8D1efvHXsafGEMKE i-Ey2xJ5PQcAYBGtnz2AK3qu">av Andreas Norlén och Anti Avsan (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Livstidsstraff för mord</title>
          <idno type="rdwebb">GX02Ju344</idno>
          <rs type="number">Ju344</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GX02Ju344/text</ref>
          <ref type="dokument_url_html">http://data.riksdagen.se/dokument/GX02Ju344</ref>
          <ref type="dokumentstatus_url_xml">http://data.riksdagen.se/dokumentstatus/GX02Ju344</ref>
          <ref type="doc">http://data.riksdagen.se/fil/6202D118-A8E3-4FFE-913A-235A8182ED3B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ey2xJ5PQcAYBGtnz2AK3qu</idno>
            <name>Anti Avsan</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CJCt6U7teD6qMPeE52U18v" type="signed"/>
        <correspContext corresp="i-CJCt6U7teD6qMPeE52U18v">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Ey2xJ5PQcAYBGtnz2AK3qu"/>
        </correspContext>
        <correspAction xml:id="i-NNKRgWjMZsoQ9hzZwxR946" type="numbering">
          <date when="2009-10-06"/>
        </correspAction>
        <correspAction xml:id="i-A1F4YD1AY9txSvFbMpXKi" type="submission">
          <date when="2009-10-05"/>
        </correspAction>
        <correspAction xml:id="i-vD961JPrFmXZpNShSTRd6" type="transfer">
          <date when="2009-10-05"/>
        </correspAction>
        <correspAction xml:id="i-BnegJ5S91Av85BaAgm9rQY" type="assigned"/>
        <correspContext corresp="i-BnegJ5S91Av85BaAgm9rQY">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2seTeFtJX8obVexAJ8HJ8r" type="motBody">
        <div xml:id="i-Xb1e96cyhkG7vfcr8qLEH1" type="motProposal" subtype="förslag">
          <head xml:id="i-abuHWoHHSexoUt3u6Kx88">
            Förslag till riksdagsbeslut
          </head>
          <list xml:id="i-4BzjexmWqqirvcfcL8F92S" style="ol">
            <item xml:id="i-3nYXN7GMMizWTZQnTaQd8j">
              Riksdagen tillkännager för regeringen som sin mening vad som
              anförs i motionen om livstids fängelse som normalstraffet för
              mord.
            </item>
            <item xml:id="i-5gxutu7yfTCTmZ4xmHypiL">
              Riksdagen tillkännager för regeringen som sin mening vad som
              anförs i motionen om ett längre tidsbestämt straff för mord om
              det finns skäl att döma till annan påföljd än fängelse på livstid.
            </item>
          </list>
        </div>
        <div xml:id="i-DsfX2UEvYsu6A2pLb3E8E" type="motContent">
          <head xml:id="i-SAUCQwFFn9wYbjSfg42s21" type="h1">
            Motivering
          </head>
          <p xml:id="i-3apBwAkvQhXYvLBYAT7PgU">
            Vad är ett människoliv värt? Den frågan har diskuterats intensivt
            med anledning av en dom som Högsta domstolen (HD) meddelade den
            30 mars 2007. HD dömde då en man som knivmördat sin hustru till
            fängelse i tio år, vilket med rådande regler för villkorlig frigivning
            innebär att han släpps ut när två tredjedelar av tiden för det
            utmätta straffet har avtjänats, det vill säga efter knappt sju
            år. Åklagaren hade i målet yrkat på livstids fängelse, men HD
            anger i domen att livstids fängelse för mord skall förbehållas
            de allvarligaste fallen.
          </p>
          <p xml:id="i-RSZnqfmbZe4pDvXDq32gDs">
            HD:s dom från mars 2007 har fått snabb respons i rättspraxis.
            En tydlig minskning av antalet domar på livstids fängelse för
            mord har noterats. Även i fall då grovt våld har brukats har underrätterna
            valt att döma till tio års fängelse. Mest anmärkningsvärd är en
            dom från Göta hovrätt, gällande en person som berövat en tidigare
            närstående kvinna livet medelst flera tiotal knivhugg under ett
            utdraget och för offret ångestladdat förlopp. Även i detta fall
            dömdes gärningsmannen endast till tio års fängelse.
          </p>
          <p xml:id="i-4MsFqXu4oXV9cDz7oFYujw">
            Efter en lagändring som trädde i kraft den 1 juli 2009 anger
            brottsbalken att den som gör sig skyldig till mord ska dömas till
            fängelse i lägst tio år och högst 18 år eller på livstid. Straffvärdet
            för flertalet mord är enligt vår uppfattning så högt att livstids
            fängelse i de flesta fall framstår som det enda rimliga straffet.
            Om någon berövar en annan människa livet och därigenom alla hennes
            drömmar och möjligheter, allt hon kunde ha givit och kunde ha
            blivit, bör utgångspunkten vara att gärningsmannen ådöms livstids
            fängelse.
          </p>
          <p xml:id="i-UpCQ9q1o4AyGRsfzoRc8Q7">
            Det är i vissa avseenden förvånande att argumentationen i HD:s
            dom är så knapphändig. HD:s ordförande har uttalat att HD:s avsikt
            har varit att minska antalet livstidsdomar för mord. Detta ställningstagande
            borde rimligen ha underbyggts med fler starka argument, inte minst
            med anledning av hur underrättspraxis under en lång följd av år
            har utvecklats när det gäller påföljden för mord. HD anför i domen
            att påföljden för en majoritet av dem som nuförtiden döms till
            ansvar för mord blir livstids fängelse, medan för 15 år sedan
            flertalet mördare fick tidsbestämda straff. HD observerar också
            att regeringens nådepraxis till och med 1993 innebar att livstids
            fängelse omvandlades till 1216 års fängelse, men att praxis nu
            ligger i intervallet 1825 år. Några tydliga argument för HD:s
            ståndpunkt, utöver vissa statistiska upplysningar, är dock svåra
            att finna i domen.
          </p>
          <p xml:id="i-DWJcF5hc5FnWmTuwKnoNSq">
            HD:s ståndpunkt som också återfinns i tidigare domar gällande
            mord torde ha sin utgångspunkt i brottsbalkens förarbeten. I den
            före brottsbalken gällande strafflagen bestämdes skillnaden mellan
            mord och dråp av om gärningen skett med berått mod eller av hastigt
            mod. Numera dras i brottsbalken gränsen i stället med hänsyn till
            hur grovt brottet framstår med beaktande av samtliga omständigheter.
            Enligt det i Straffrättskommitténs slutbetänkande framlagda förslaget
            till nya bestämmelser i brottsbalken skulle uppsåtligt dödande
            betecknas som mord, om gärningen framstod som särskilt grov, och
            i andra fall som dråp. Den slutliga utformningen av dessa bestämmelser
            innebar dock en jämkning innebärande att uppsåtligt dödande normalt
            skulle anses som mord och att dråp föreligger om gärningen med
            hänsyn till de omständigheter som föranlett gärningen eller eljest
            är att anse som mindre grov.
          </p>
          <p xml:id="i-4Km428UuzNDP4eTJzJ5FAY">
            HD:s avgörande tar till synes i och för sig med visst fog sin
            utgångspunkt i Straffrättskommitténs betänkande. Slutsatsen blir
            då att med den slutliga utformning som brottsbalken fick med nuvarande
            gränsdragning mellan mord och dråp hamnar åtskilliga fall av uppsåtligt
            dödande inom tillämpningsområdet för 3 kap. 1 § brottsbalken,
            det vill säga mord, trots att Straffrättskommittén avsåg att sådana
            fall skulle bedömas som dråp. Strafflatituden för dråp är fängelse,
            lägst sex och högst tio år. Detta utgör den rimliga analysen av
            HD:s markering att livstids fängelse för mord skall förbehållas
            de allvarligaste fallen.
          </p>
          <p xml:id="i-S1krw7JCKby7WKtzU9RQfP">
            HD:s ställningstagande och markering mot ett ökande antal underrättsdomar
            där påföljden för mord har bestämts till livstids fängelse har
            således sin förklaring. Ståndpunkten förefaller dock inte längre
            rimlig inte minst med tanke på hur synen på straffvärdet för mord
            har utvecklats i underrättspraxis under en lång följd av år. Bredden
            av denna rättstillämpning har naturligtvis också en koppling till
            den samhällsutveckling som har ägt rum och möjligen har också
            i någon utsträckning beaktats sådana företeelser såsom gärningar
            inom ramen för grov organiserad brottslighet och gärningar betecknade
            som hedersmord samt därutöver en ökad uppmärksamhet och med rätta
            strängare syn på våld mot kvinnor, barn och andra utsatta grupper.
            Sammantaget innebär detta att 3 kap. 1 § brottsbalken bör ändras
            på så sätt att det av den bestämmelsen framgår att normalstraffet
            för mord utgör fängelse på livstid.
          </p>
          <p xml:id="i-C6RbjtN21KMBzcoDx6ZjCm">
            Det bör dock finnas kvar en möjlighet att utdöma tidsbestämda
            straff för mord, men den möjligheten bör komma i fråga om det
            föreligger förmildrande omständigheter, trots att gärningen inte
            är att bedöma som dråp. Med utgångspunkt från nu gällande nådepraxis
            bör ett sådant tidsbestämt straff bestämmas i spannet från fängelse
            i 10 år till 30 år. Straffskalans övre gräns om 30 år skulle med
            nu gällande regler för villkorlig frigivning; efter att två tredjedelar
            av strafftiden avtjänats innebära att fängelsestraffet kan avtjänas
            under en tid upp till 20 år. Detta står i rimlig proportion till
            den nådepraxis HD refererade till i sin dom den 30 mars 2007,
            nämligen spannet 1825 år, vilket avser avtjänad tid. En sådan
            ökning av straffskalans övre latitud skulle motverka de tröskeleffekter
            den nuvarande straffskalan innebär och också motverka den påtagliga
            lättnad i påföljdshänseende som reformen om ett tidsbestämt straff
            upp till 18 år i praktiken innebär. Den omedelbara effekten av
            den reformen torde innebära en påtaglig sänkning av den avtjänade
            tiden när det gäller morddömda.
          </p>
          <head xml:id="i-NaKFfaQ4Uvo28SqaoNEQYC" type="h2">
            Straffnivåutredningens delbetänkande (SOU 2007:90)
          </head>
          <p xml:id="i-DbZDTfDCZpqDU8emGZWQaC">
            Frågan om straffet för mord har nyligen behandlats av Straffnivåutredningen
            i delbetänkandet Straffskalan för mord (SOU 2007:90). Utredningen
            förordar en breddning av straffskalan på så sätt att den som befinns
            skyldig till mord ska dömas till fängelse i minst tio år och maximalt
            18 år eller på livstid. I utredningen anges (s. 137 f.) att livstidsstraffet,
            i enlighet med HD:s nya praxis, ska reserveras för de allvarligaste
            fallen. Vi delar inte denna uppfattning.
          </p>
          <p xml:id="i-S3bu2wXyy71QLqpSFmz1ox">
            Utredningen inventerar (s. 138 f.) de argument som utredningen
            anser finns för respektive emot att låta livstidsstraffet utgöra
            normalstraff för mord.
          </p>
          <p xml:id="i-CUQsdUFe9eNmvSCj7G6xEM">
            Utredningen anför: För att mera regelmässigt använda livstids
            fängelse för mord talar alltså främst att mord är det grövsta
            av brotten i brottsbalken och att det därför också regelmässigt
            borde leda till lagens strängaste straff. Genom att konsekvent
            döma ut livstids fängelse för t.ex. mord skulle samhällets definitiva
            avståndstagande från detta brott på ett tydligt sätt markeras.
            Därigenom skulle också skapas ett stort utrymme för en differentierad
            straffmätning för andra våldsbrott som inte är lika allvarliga.
          </p>
          <p xml:id="i-Q6PZPegN24LCCkrJBQvC1k">
            Enligt utredningen medger livstidsstraffet också att man kan
            ta hänsyn till risken för återfall i brott vid bedömningen av
            när den dömde ska friges eftersom villkorlig frigivning bara kan
            komma i fråga från tids­bestämda fängelsestraff (vår anmärkning).
            Därmed tillgodoses samhällsskyddet bättre genom livstidsstraffet
            än genom tidsbestämda straff. Vi instämmer i dessa argument.
          </p>
          <p xml:id="i-3YzGzzV8WH2K87yW29UaiL">
            Mot en användning av livstids fängelse som normalstraffet för
            mord anförs i utredningen ett antal argument, som leder utredningen
            till sin slutsats att livstidsstraffet bör förbehållas de allvarligaste
            fallen av mord (se s. 139 f samt den sammanfattande bedömningen
            på s. 144 f). Dessa argument beskrivs och analyseras nedan under
            punkterna 16.
          </p>
          <p xml:id="i-PQRS9SPZ3YfHV3jRFABn8N">
            1. Eftersom livstidsstraff ofta omvandlas till ett tidsbegränsat
            straff, skiljer sig straffets verkliga innehåll från vad det utger
            sig för att vara, vilket kan undergräva straffets symbolvärde,
            anför utred­ningen (s. 139).
          </p>
          <p xml:id="i-7oEs2ckW9H1wF7Gdr2Dy6J">
            Mot detta kan framhållas att det i utredningen konstateras (s.
            142 f) att det inte heller efter införandet av lagen (2006:45)
            om omvandling av fängelse på livstid (omvandlingslagen) föreligger
            någon rätt att få ett livstidsstraff omvandlat till ett tidsbegränsat
            straff, utan enbart en rätt att få frågan om om­vandling prövad.
            Detta framgår av formuleringen: Det kan långt ifrån uteslutas
            att livstidsstraffet också i praktiken kan komma att vara livsvarigt
            (s. 144). Resonemanget i utredningen tycks ta sikte på att livstids
            fängelse bör reserveras för särskilt allvarliga fall av mord,
            för att inte de tidsbestämda straffen efter en omvandling ska
            bli så korta att straffets symbolvärde undergrävs. Om omvandling
            sker ska dock det tidsbestämda straffet enligt lag bestämmas till
            minst 18 års fängelse, och i de fall som hittills prövats enligt
            omvandlingslagen har avsevärt längre strafftider än så kommit
            i fråga. Det råder således inte något tvivel om att livstids fängelse
            innebär att den dömde måste tillbringa mycket lång tid i fängelse.
            Eftersom regeringens nådepraxis har skärpts från början av 1990-talet,
            har livstids fängelse successivt kommit att till sitt innehåll
            mer och mer motsvara det påföljden anger. Att ett livstidsstraff
            kan omvandlas till ett tidsbestämt straff är dock allmänt vedertaget
            och kan knappast anses undergräva straffets symbolvärde. Det argument
            som framförs i Straffnivåutredningen gör sig av nu anförda skäl
            gällande i mindre utsträck­ning med utredningens eget förslag.
          </p>
          <p xml:id="i-JL7YhySQHjksKorRACtDzG">
            2. I utredningen anförs att en domstol i samband med eventuell
            omvandling av straffet ska ta hänsyn till brottets straffvärde
            långt efter den ursprungliga domen och på ett begränsat material.
            Detta kan kritiseras ur ett rättssäkerhetsperspektiv samt på så
            sätt att den ursprungliga domstolen inte kan överblicka straffets
            egentliga innehåll. Dessa nackdelar blir, i enlighet med resonemangen
            i utrednin­gen, större ju fler gärningar med olika högt straffvärde
            som leder till livstids fängelse. Detta hänger samman med att
            den ursprungliga domstolen inte kan genomföra en straffmätning
            inom ramen för livstidsstraffet, det vill säga påverka vilket
            straff som livstidsstraffet omvandlas till och därigenom närmare
            precisera brottens straffvärde.
          </p>
          <p xml:id="i-8Q1Sui9F5oys3ECLYLL4Z1">
            Vi delar inte uppfattningen att detta skulle vara ett problem,
            utan vi menar att det är en självklar följd av livstidsstraffets
            innebörd. Det är visserligen så att en gärning som bedöms som
            mord kan vara mer eller mindre allvarlig. Det är i många fall
            typiskt sett allvarligare när någon uppsåtligen har dödat flera
            personer jämfört med om offret skulle ha varit en människa. För
            att en gärning ska kvalificeras som mord krävs dock att brottet
            har nått en nivå som gör att gärningen i varje fall inte längre
            kan bedömas som dråp. Det kan vara en sakomständighet eller ett
            flertal omständigheter som leder till att en gärning bedöms vara
            mord. Det är dock enligt vår mening till fyllest att någon uppsåtligen
            dödar en annan människa på ett sådant sätt att gärningen kvalificeras
            som mord för att påföljden som regel ska bli fängelse på livstid.
            Ett sådant synsätt på straffvärdet för mord står väl i överensstämmelse
            med den generellt sett strängare syn på våldsbrottslighet som
            har vuxit fram över tiden och som också i synnerhet beträffande
            påföljden för mord hade kommit till uttryck i underrättspraxis
            fram till tiden för Högsta domstolens dom den 30 mars 2007. Därmed
            blir det inte relevant att vid tidpunkten då dom meddelas försöka
            gradera olika typer av mord efter hur allvarlig gärningen bedöms
            vara. I den mån uppgifterna i en långt tidigare meddelad dom blir
            relevanta vid en senare omvandlingsprövning bör dock kraven på
            kvalitet i dömandet innebära att det i morddomar där påföljden
            bestäms till fängelse på livstid redovisas sådana sakomständigheter
            som bedöms vara av betydelse vid en senare omvandlingsprövning.
          </p>
          <p xml:id="i-RJquRjUpopvUrJsByH8mML">
            3. Kriminalvården har svårt att planera verkställigheten eftersom
            det är okänt om och i så fall när den intagne kommer att friges,
            noterar utredningen.
          </p>
          <p xml:id="i-AsWqDgXujfGyJjLg4yD2Zc">
            Vi delar inte uppfattningen att kriminalvårdens eventuella planeringsproblem
            är relevanta för utform­ningen av straffskalan för mord. Inom
            kriminalvården torde det finnas åtskilliga planeringsproblem av
            en mängd olika slag. Det kan handla om allt från placering på
            specifik kriminalvårdsanstalt till att planera exempelvis överflyttningen
            från en anstalt till en annan, och problemen torde i många fall
            främst vara hänförliga till den intagnes personliga förhållanden
            och aspekter som tangerar sådant som hotbilder och säkerhet.
          </p>
          <p xml:id="i-DwR378wLibfmGeaV3run5f">
            4. Det kan också, menar utredningen, uppfattas som inhumant för
            den intagne att inte veta när frigivning eventuellt kommer att
            ske.
          </p>
          <p xml:id="i-7CP8V64UACFwZrBnZjF9RP">
            Det är säkert påfrestande för en person som avtjänar ett livstidsstraff
            att inte veta om eller när en frigivning kan komma att ske. I
            en sådan situation kan en allvarlig gärnings straffvärde (fängelse
            på livstid) sägas stå emot den dömdes intresse att få klara besked
            om sin framtid. Det förefaller högst rimligt att den dömdes intressen
            väger förhållandevis lätt mot det motstående intresset i en sådan
            situation, särskilt som det genom omvandlingslagen finns en möjlighet
            att få frågan om en tidsbestäm­ning av livstidsstraffet prövad.
          </p>
          <p xml:id="i-EgccSJaufLKhERUVNcGSjV">
            5. Ett av de argument för livstidsstraff som det redogörs för
            i utredningen tillbakavisas senare. Det gäller argumentet att
            livstids fängelse tillgodoser intresset att skydda samhället från
            farliga vålds­brottslingar bättre än ett tidsbestämt straff, eftersom
            man, vid bedömningen av om omvandling ska ske, kan beakta risken
            för återfall i brott. I utredningen anförs följande (s. 145):
          </p>
          <p xml:id="i-Q8XLmT6iS3Rpb8K9rS6ECL">
            När det sedan gäller möjligheten att beakta risken för återfall
            i brott vid prövning av en ansökan om omvandling av ett livstidsstraff,
            kan konstateras att denna ännu så länge synes ha fått relativt
            liten betydelse vid tillämpningen av den nya lagen. Numera finns
            dessutom ökade möjligheter att senarelägga tidpunkten för villkorlig
            frigivning från tidsbestämda straff vid allvarlig misskötsamhet.
          </p>
          <p xml:id="i-ABs364UABc1hJJq8rbDhYo">
            För det första bör det i det framhållas att den så kallade ökade
            möjligheten att senarelägga tidpunkten för villkorlig frigivning
            är högst begränsad, och den kräver att den dömde på ett allvarligt
            sätt har brutit mot de föreskrifter och villkor som gäller för
            verkställigheten. Satt i sitt sammanhang ter den sig som närmast
            helt försumbar i nu aktuellt hänseende. Även om argumentet om
            samhällsskydd inte är det avgörande argumentet för att livstids
            fängelse bör vara normalstraffet för mord har det dock säkerligen
            betydelse i vissa enskilda fall. Istället är, enligt vår mening,
            straffvärdet avgörande. Att risken för återfall inte synes ha
            fått någon avgörande betydelse i de omvandlingsfall som hitintills
            har av­gjorts kan ha en mängd olika förklaringar. De fall som
            hitintills har prövats med stöd av omvandlingslagen säger egentligen
            ingenting om vilken vikt återfallsrisken kommer att tillmätas
            i den fortsatta rättsutvecklingen. I de fall, där det finns en
            uppenbar risk att den dömde kommer att återfalla i allvarlig brottslighet
            förefaller det närmast självklart att denna risk kommer att ha
            betydelse vid bedömningen av om omvandling ska ske eller inte.
            Det torde vara uppenbart att det finns helt andra möjligheter
            att beakta en intagens farlighet i en omvandlingssituation jämfört
            med vad som gäller vid villkorlig frigivning från tidsbestämda
            straff. Livstidsstraffet ger således ett betydligt effektivare
            skydd mot farliga personer än vad tidsbegränsade straff gör.
          </p>
          <p xml:id="i-555d2mStHRroExSJkrcLNz">
            6. Det är, enligt vad som påstås i utredningen, inte möjligt
            att beakta ytterligare försvårande omstän­digheter, när väl den
            nivå har nåtts som anses motivera en dom till fängelse på livstid.
            Om denna nivå läggs redan vid ett ordinärt mord , finns inget
            strängare straff att ta till om någon skulle göra sig skyldig
            till väsentligt grövre brottslighet, exempelvis genom att beröva
            flera personer livet, tycks vara den mening som förs fram i utredningen.
            Livstidsstraffets symbolfunktion skulle därigenom delvis gå förlorad
            (s. 142).
          </p>
          <p xml:id="i-623avwvTaiUHjCcLDqxMES">
            Vi återkommer här till det som redan anförts ovan, nämligen att
            om straffvärdet redan har slagit i taket bör kraven på kvalitet
            i dömandet innebära att det i morddomar där påföljden bestäms
            till fängelse på livstid redovisas sådana sakomständigheter som
            bedöms vara av betydelse vid en senare omvandlings­prövning. Det
            finns naturligtvis, om sådant behov anses föreligga, en möjlighet
            att reglera detta på lämpligt sätt.
          </p>
          <p xml:id="i-9C1YjBZpjDj6hDK9xcf3Ko">
            Det tycks nog tyvärr inte finnas någon gräns för människans förmåga
            att iscensätta och genomföra onda gärningar, vilket innebär att
            det alltid är svårt att göra graderingar av olika slag. I Sverige
            finns exempelvis en person som avtjänar ett livstidsstraff efter
            att ha mördat sju människor. Utomlands finns personer som erkänt
            dussintals mord. Personer som gjort sig skyldiga till brott mot
            krigets lagar och folkmord kan ha hundratals eller tusentals liv
            på sina samveten.
          </p>
          <p xml:id="i-FcPBZqEdaVkrnuX5jkfNvm">
            Vi anser att respekten för människovärdet är centralt i ett modernt
            samhälle och att detta riskerar att urholkas med alltför långtgående
            teoretiska resonemang som inte sätts i en bred samhällelig kontext.
            Det kan därför på goda grunder ifrågasättas om det är meningsfullt
            att gradera tillräckligt onda gär­ningar bara av den anledningen
            att det finns gärningar som är ännu värre. Ett människoliv är
            ett människoliv. Tar någon uppsåtligen en annan människas liv,
            och det inte föreligger omständigheter som gör att gärningen ska
            bedömas som dråp, bör normalstraffet vara livstids fängelse.
          </p>
        </div>
        <div xml:id="i-FnQQGRu3savMxcAALEXCej" type="signatureBlock">
          <list xml:id="i-9PBdgBQ3Js7Er7qrZVL17v">
            <item xml:id="i-PNqufdmp7szi4H8gorXpbk" who="i-BZ7PcK8D1efvHXsafGEMKE" type="signature">
              Andreas Norlén (m)
            </item>
            <item xml:id="i-WzQ5xzUaYW11QJQ36rMpbe" who="i-Ey2xJ5PQcAYBGtnz2AK3qu" type="signature">
              Anti Avsan (m)
            </item>
          </list>
        </div>
      </div>
    </body>
  </text>
</TEI>
