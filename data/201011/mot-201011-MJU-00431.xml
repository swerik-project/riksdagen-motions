<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00431">
  <teiHeader>
    <fileDesc>
      <titleStmt>
        <title>Skötsel av naturreservat</title>
        <author corresp="i-K75KrtPmbiw4k8rrgLDHse">av Maria Plass (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skötsel av naturreservat</title>
          <idno type="rdwebb">GY02MJ431</idno>
          <rs type="number">MJ431</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ431/text</ref>
          <ref type="dokument_url_html">http://data.riksdagen.se/dokument/GY02MJ431</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ431</ref>
          <ref type="doc">http://data.riksdagen.se/fil/915748AF-81BA-4A2D-8D34-B1649B273D55</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-K75KrtPmbiw4k8rrgLDHse</idno>
            <name>Maria Plass</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KCeu4Bf9HWw2a1op4T14Un" type="signed"/>
        <correspContext corresp="i-KCeu4Bf9HWw2a1op4T14Un">
          <note type="signatory" corresp="i-K75KrtPmbiw4k8rrgLDHse"/>
        </correspContext>
        <correspAction xml:id="i-7WVBzKKLQaKsLAA9qsDtqd" type="numbering">
          <date when="2010-10-29"/>
        </correspAction>
        <correspAction xml:id="i-Lfho8ooUuYuTMtvLMun1Xc" type="submission">
          <date when="2010-10-27"/>
        </correspAction>
        <correspAction xml:id="i-PfP48QAwzLnPXVuBNRmhqo" type="transfer">
          <date when="2010-10-26"/>
        </correspAction>
        <correspAction xml:id="i-2SqiagLq7kuQgzpFnyMmbY" type="assigned"/>
        <correspContext corresp="i-2SqiagLq7kuQgzpFnyMmbY">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Q7n3nRmag4P8hykYf4kR8s">
            Förslag till riksdagsbeslut
          </head>
          <p xml:id="i-YN6uG25zFNDPN5dwFQXJGB">
            Riksdagen tillkännager för regeringen som sin mening vad som
            anförs i motionen om att se över skötselbestämmelserna som reglerar
            naturreservat.
          </p>
        </div>
        <div type="motContent">
          <head xml:id="i-M7nECnSSY15gcNA7BfUCBs" type="h1">
            Motivering
          </head>
          <p xml:id="i-8uvGNMiKHWMs3NSwqbCv6c">
            Av Sveriges landareal var cirka 10,6 procent skyddad natur i
            någon form den 31 december 2009 (Naturvårdsverket/SCB). Till antalet
            domineras de skyddade områdena av relativt små områden. Av landets
            nationalparker, naturreservat och naturvårdsområden är 61 procent
            mindre än 100 hektar. Detta innebär att många av våra skyddade
            områden angränsar och påverkar många privata områden och markägare.
          </p>
          <p xml:id="i-58veVmZqscgbssCgPxcmNQ">
            Ett naturreservat är ett värdefullt område som skyddas med stöd
            av miljöbalken (SFS 1998:808). Naturreservatet har särskilda bestämmelser
            om skydd och skötsel. Vilka föreskrifter som gäller varierar mellan
            olika reservat, bland annat beroende på områdets karaktär och
            vilka naturvärden man vill skydda.
          </p>
          <p xml:id="i-NHWgk2z94rJQqQa23ycEyx">
            För varje naturreservat finns en skötselplan som reglerar hur
            området ska skötas för att naturvärdena ska bevaras och utvecklas.
          </p>
          <p xml:id="i-Be1iAatxczRAwSSCzAifCW">
            Syftet med reservatet avgör vilka begränsningar som gäller i
            just det området. Naturreservat som skyddsinstrument är därför
            flexibelt. Det är i detta avseende som naturreservaten ofta stöter
            på patrull och vållar stora problem för kringliggande markägare.
            Efter det att stormarna Gudrun och Per drog fram över Småland
            inträffade just detta fenomen. Vissa av de naturreservat som drabbades
            av stormarna behövde inte upparbeta och ta bort den skog som fallit
            medan omkringliggande markägare hotades med höga viten om de inte
            gjorde just detta. Markägarna drabbas sedan dubbelt med tanke
            på den barnkammare för barkborrar som skapades i naturreservaten
            som inte hade upparbetats. Naturreservaten blev dessutom omöjliga
            att beträda, badplatser gick inte längre att använda osv. Detta
            skapar en klyfta mellan människor i bygden och statliga myndigheter
            som är svår att reparera.
          </p>
          <p xml:id="i-Km5WU8y8eqE4c6pUyHAw3o">
            När naturreservaten har särskilda bestämmelser om skydd och skötsel
            som strider mot de regler och lagar som reglerar kringliggande
            mark riskerar regelverket att urholkas. Jag anser att liknande
            regler bör gälla statens skötsel av naturreservaten som övriga
            markägare runtomkring måste följa.
          </p>
          <p xml:id="i-6tC4CkFbv4vKX2BsgFKZxo">
            Det är av största vikt och av grundläggande betydelse att det
            finns ett gott samarbete och en förståelse för arbetet mellan
            staten och markägaren å ena sidan och staten och allmänheten å
            andra sidan. När naturreservatet inte omfattas av samma regelverk
            som kringliggande mark riskerar förståelsen för statens vision
            att urholkas. Saknas den lokala förankringen blir sedan uppdraget
            omöjligt att utföra.
          </p>
          <p xml:id="i-K72VDUo1kxf9o6Gm9CqMHF">
            Det är av stor vikt att berörda myndigheter har en kontinuerlig
            dialog angående naturvård med medborgarna. Samråd, tidig information
            och markägarens medverkan behöver utvecklas och förbättras. Det
            gäller att i ökad utsträckning bekräfta och tillvarata markägarens
            kunskap och engagemang. Om vi skall lyckas uppnå de mål som finns
            uppställda samt vårda den biologiska mångfalden och viss natur
            är det viktigt att vi jobbar med markägarna och människorna i
            de berörda områdena, inte mot dem. Liknande lagar och regler bör
            därför gälla för alla inblandade parter. Riksdagen bör därför
            uppmärksamma regeringen på den problematik som kan uppstå när
            inte alla behandlas lika inför lagen.
          </p>
        </div>
        <div type="motSignatures">
          <list>
            <item xml:id="i-64bepRcg3Voy6KYVq5SXxH" who="i-K75KrtPmbiw4k8rrgLDHse">
              Maria Plass (M)
            </item>
          </list>
        </div>
      </div>
    </body>
  </text>
</TEI>
