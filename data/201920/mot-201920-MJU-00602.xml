<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-MJU-00602">
  <teiHeader>
    <fileDesc>
      <titleStmt>
        <title>Ett stärkt djurskydd</title>
        <author corresp="i-4rFo5seKWQkpWzvXDuyLwP">av Yasmine Eriksson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:602 av Yasmine Eriksson m.fl. (SD)</title>
          <idno type="rdwebb">H702602</idno>
          <rs type="number">602</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H702602/text</ref>
          <ref type="dokument_url_html">http://data.riksdagen.se/dokument/H702602</ref>
          <ref type="dokumentstatus_url_xml">http://data.riksdagen.se/dokumentstatus/H702602</ref>
          <ref type="docx">http://data.riksdagen.se/fil/6E47D6B6-886A-48CB-B818-CCAF3F1BC5A9</ref>
          <ref type="pdf">http://data.riksdagen.se/fil/2ADB9C1F-958E-4C95-8BA6-8BD651F25E94</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4rFo5seKWQkpWzvXDuyLwP</idno>
            <name>Yasmine Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5ZFvYGqAt58ARxiYtJEYLV</idno>
            <name>Staffan Eklöf</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8riiFw7r8oz57w5Ennq1Ht" type="signed"/>
        <correspContext corresp="i-8riiFw7r8oz57w5Ennq1Ht">
          <note type="signatory" corresp="i-4rFo5seKWQkpWzvXDuyLwP"/>
          <note type="signatory" corresp="i-TFG2PW7ay7mUZBy2GoJDbV"/>
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-5ZFvYGqAt58ARxiYtJEYLV"/>
        </correspContext>
        <correspAction xml:id="i-5iiRrUiAJiWNeQsUdu1RAY" type="submitted">
          <date when="2019-09-27"/>
          <time when="14:29:24"/>
        </correspAction>
        <correspAction xml:id="i-Tk1WykKLLJD1K2DLWEADb3" type="reviewed">
          <date when="2019-09-30"/>
          <time when="09:14:59"/>
        </correspAction>
        <correspAction xml:id="i-MFWnZ2rUw7ryUAk4aC4f25" type="referred">
          <date when="2019-10-11"/>
        </correspAction>
        <correspAction xml:id="i-MnREX29B2afJ1h76wxUw3K" type="assigned">
          <date when="2020-05-13"/>
          <time when="16:51:18"/>
        </correspAction>
        <correspContext corresp="i-MnREX29B2afJ1h76wxUw3K">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-KT8RdPJet3oAnWX9ERy61g" type="behandlas_i"/>
        <correspContext corresp="i-KT8RdPJet3oAnWX9ERy61g">
          <ref type="uppgift">2019/20:MJU10</ref>
          <ref type="ref_dok_id">H701MJU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU10</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-77pfe6FTFdTNsvjzfpxqaQ" type="behandlas_i"/>
        <correspContext corresp="i-77pfe6FTFdTNsvjzfpxqaQ">
          <ref type="uppgift">2019/20:MJU8</ref>
          <ref type="ref_dok_id">H701MJU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU8</ref>
          <ref type="ref_dok_titel">Landsbygdspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Qj2TuzosZQzpA3rq51rDgU" type="behandlas_i"/>
        <correspContext corresp="i-Qj2TuzosZQzpA3rq51rDgU">
          <ref type="uppgift">2019/20:MJU9</ref>
          <ref type="ref_dok_id">H701MJU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU9</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-J7C9zrK8rkN6SMweshhveD" type="behandlas_i"/>
        <correspContext corresp="i-J7C9zrK8rkN6SMweshhveD">
          <ref type="uppgift">2019/20:JuU1</ref>
          <ref type="ref_dok_id">H701JuU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TTui7EjjLaKef7NcmwtRyL" type="behandlas_i"/>
        <correspContext corresp="i-TTui7EjjLaKef7NcmwtRyL">
          <ref type="uppgift">2019/20:UbU16</ref>
          <ref type="ref_dok_id">H701UbU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU16</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MZ6qbBUTuwP6Ymkpoo7Lmb" type="behandlas_i"/>
        <correspContext corresp="i-MZ6qbBUTuwP6Ymkpoo7Lmb">
          <ref type="uppgift">2019/20:JuU26</ref>
          <ref type="ref_dok_id">H701JuU26</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU26</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:602 av Yasmine Eriksson m.fl. (SD)
          Ett stärkt djurskydd
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-5iZtuoGZZVFYoffGHDafi3">
            Förslag till riksdagsbeslut
          </head>
          <list style="ol">
            <item xml:id="i-BnNSAVqJSCvesmX8FKow3r">
              Riksdagen ställer sig bakom det som anförs i motionen om att
              bevara och utveckla svensk animalieproduktion och tillkännager
              detta för regeringen.
            </item>
            <item xml:id="i-Mcx2xsU93SEkqof7UetxDJ">
              Riksdagen ställer sig bakom det som anförs i motionen om en ändamålsenlig
              djurskyddsnivå med minskad byråkrati och större flexibilitet och
              tillkännager detta för regeringen.
            </item>
            <item xml:id="i-6JVv4HX63odGMR2xj4Zhmo">
              Riksdagen ställer sig bakom det som anförs i motionen om att
              närmare utreda hur man kan höja ambitionen på djurskyddsområdet
              och tillkännager detta för regeringen.
            </item>
            <item xml:id="i-K9yfAkMsaPes8o92odY49j">
              Riksdagen ställer sig bakom det som anförs i motionen om nyttokostnadsanalyser
              gällande förslag rörande djurskydd och tillkännager detta för
              regeringen.
            </item>
            <item xml:id="i-BqWA55nouorLsvF989R4Pi">
              Riksdagen ställer sig bakom det som anförs i motionen om ligghallskravet
              och tillkännager detta för regeringen.
            </item>
            <item xml:id="i-RzYx9GXago2eqLyuSvrtz6">
              Riksdagen ställer sig bakom det som anförs i motionen om djuromsorgsprogrammen
              och tillkännager detta för regeringen.
            </item>
            <item xml:id="i-KJpzJSPWiZz7AqFLwXfP19">
              Riksdagen ställer sig bakom det som anförs i motionen om tillståndsplikt
              för cirkusar och tillkännager detta för regeringen.
            </item>
            <item xml:id="i-G4Ao6Li3rpMS3pyXG2fqdd">
              Riksdagen ställer sig bakom det som anförs i motionen om icke
              föranmälda inspektioner av cirkusar och tillkännager detta för
              regeringen.
            </item>
            <item xml:id="i-VWjaJPhVMQNS7TkU1RApQ">
              Riksdagen ställer sig bakom det som anförs i motionen om en positiv
              lista över de djur som ska vara tillåtna att hålla på cirkus och
              tillkännager detta för regeringen.
            </item>
            <item xml:id="i-PpvFmJarQD8yuWXg1yiJWX">
              Riksdagen ställer sig bakom det som anförs i motionen om en positiv
              lista för sällskapsdjur och tillkännager detta för regeringen.
            </item>
            <item xml:id="i-VB53naNYbKxHLGyZ85i3Lt">
              Riksdagen ställer sig bakom det som anförs i motionen om att
              de som arbetar med djurskyddstillsyn i fråga om animalieproduktion
              i största möjliga mån ska ha yrkeserfarenhet av djurhållning och
              tillkännager detta för regeringen.
            </item>
            <item xml:id="i-2H1ta5tpsBBgfwtJhKiuSa">
              Riksdagen ställer sig bakom det som anförs i motionen om kostnadsansvar
              och rättssäkerhet och tillkännager detta för regeringen.
            </item>
            <item xml:id="i-D98FLqML9dfJ5fUQ4n8JjM">
              Riksdagen ställer sig bakom det som anförs i motionen om en uppdatering
              av straffskalan för grovt djurplågeri och tillkännager detta för
              regeringen.
            </item>
            <item xml:id="i-NSwkQ7ceALeYLgrz1Hk2Yd">
              Riksdagen ställer sig bakom det som anförs i motionen om att
              införa en djurskyddsbalk och tillkännager detta för regeringen.
            </item>
            <item xml:id="i-PejJrEFgHEXJkZnbtsKStE">
              Riksdagen ställer sig bakom det som anförs i motionen om djurskyddspolis
              på nationell nivå och tillkännager detta för regeringen.
            </item>
            <item xml:id="i-Cx3eVLNppxfrLpQWkVeRd5">
              Riksdagen ställer sig bakom det som anförs i motionen om märkning
              och registrering av katter och tillkännager detta för regeringen.
            </item>
            <item xml:id="i-SmxcZ6Tx2E63EVxCwV4tBZ">
              Riksdagen ställer sig bakom det som anförs i motionen om rikstäckande
              översyn av de svenska djurparkerna och tillkännager detta för
              regeringen.
            </item>
            <item xml:id="i-RaDJZUcbemaVqia8LXGkCc">
              Riksdagen ställer sig bakom det som anförs i motionen om svenskt
              djurskydd som vägledning inom EU och tillkännager detta för regeringen.
            </item>
            <item xml:id="i-M6mp3hc5siZ6QKdtCBZymg">
              Riksdagen ställer sig bakom det som anförs i motionen om förbud
              mot slakt utan bedövning och tillkännager detta för regeringen.
            </item>
            <item xml:id="i-Xxaf1dQSa3xE6o4YrwUhHZ">
              Riksdagen ställer sig bakom det som anförs i motionen om utökat
              rättsskydd för djur och tillkännager detta för regeringen.
            </item>
            <item xml:id="i-4ZwBX1Vzant5aDX4LvJEtM">
              Riksdagen ställer sig bakom det som anförs i motionen om ökat
              stöd till forskning som syftar till att ta fram djurfria alternativ
              till dagens djurförsök och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-F6FZQ8ENzULY8Qm3QYgFQJ" type="h1">
            Motivering
          </head>
          <p xml:id="i-GuxKVsqH4bxieGeakcwA8T">
            Sverige har en av världens mest omfattande djurskyddslagar och
            dessutom många oerhört duktiga djuruppfödare. Lagstiftningen kring
            djuromsorgen är unik och går mycket längre än andra stora livsmedelsproducerande
            konkurrentländer. En god djuromsorg uppnås i de flesta fall. Detta
            då lantbrukaren eftersträvar att djuren ska växa och må bra. En
            god djurhälsa, tillväxt och produktion hänger intimt samman.
          </p>
          <p xml:id="i-TuWnn6VQJoioxjqRPWLia2">
            I Sverige är djuren friska och antibiotikaanvändningen är låg,
            vilket ger goda skäl att bevara och utveckla svensk animalieproduktion.
            Den nuvarande trenden med minskande svensk jordbruksproduktion
            innebär per automatik ökad import av livsmedel från länder med
            lägre ambitioner på miljö- och djurskyddsområdet. En förutsättning
            för ett varierande kulturlandskap och mycket av vår biologiska
            mångfald, är ett livskraftigt jordbruk. Öppna och levande landskap
            kan inte lagstiftas fram, det förekommer endast om det är lönsamt
            att bedriva jordbruk och hålla djur.
          </p>
          <head xml:id="i-8apqsUuexJGcchKC29DDjJ" type="h2">
            Den nya djurskyddslagen
          </head>
          <p xml:id="i-Ma5NKWtB3cUkWFxMgDbvfa">
            Det är positivt med den översyn som genomförts i samband med
            beslutet om en ny djurskyddslag. Djurens hälsa ska vara i fokus
            samtidigt som lagstiftningen behöver anpassas till en modern animalieproduktion
            och dess villkor. Positivt är att den nya djurskyddslagen tar
            steg mot att göra lagstiftningen mer målstyrd och mindre detaljstyrd.
            Samtidigt är det beklagligt att arbetet ännu inte slutförts, utan
            att regeringen sköt ett flertal frågor på framtiden genom tillsättande
            av nya utredningar. När nu en ny djurskyddslag finns på plats
            är det viktigt att noga följa hur den nya lagstiftningen fungerar
            i praktiken. Det är också viktigt att säkerställa att lagen verkligen
            leder till att ett starkt djurskydd kan upprätthållas i kombination
            med minskad byråkrati och större flexibilitet. Det bör dock säkerställas
            att den målinriktade ramlagen leder till en ändamålsenlig djurskyddsnivå
            med minskad byråkrati och större flexibilitet. Fokus bör ligga
            på en mer flexibel och målstyrd djurlagstiftning med möjlighet
            till individuellt anpassade lösningar.
          </p>
          <head xml:id="i-HjDAx2LUxsDd5xCfBVsCpU" type="h2">
            Kostnads–nyttoanalys
          </head>
          <p xml:id="i-9dtvKTeKb1w2yUvAg1NDuT">
            Svenskt djurskydd ska ha höga ambitioner. Samtidigt är det uppenbart
            att det finns en målkonflikt mellan förbättrad djurvälfärd inom
            lantbruket och svensk konkurrenskraft på området. Redan i dag
            innebär det starka svenska djurskyddet en konkurrensnackdel för
            svenska livsmedelsproducenter, vilket gör det svårare att öka
            svensk livsmedelsförsörjning. Det bör därför utredas närmare hur
            man kan höja ambitionen på djurskyddsområdet på mest effektiva
            sätt utan att hämma svensk konkurrenskraft. En kostnads–nyttoanalys
            borde därför göras av hur olika förslag om höjd ambition inom
            djurskyddet påverkar svensk konkurrenskraft. Målet bör vara att
            fortsätta arbetet med att utveckla svenskt djurskydd med lägsta
            möjliga negativa påverkan för det svenska lantbruket.
          </p>
          <head xml:id="i-YBvaxqCVmdoTNMG2Cpc1D2" type="h2">
            Ligghallskravet
          </head>
          <p xml:id="i-9BPUPyzZyGQN2QioMoBBLo">
            Ligghallskravet har upplevts som ett problem för många nötköttsproducenter
            som önskar ha sina djur frigående året om. Föreskrifterna innebär
            idag att djuren inte kan hållas frigående året runt även om vädret
            tillåter och fodertillgång tillgodoses utan att ingå i ett särskilt
            kontrollprogram. Den nya djurskyddslagen är uttalat mer målinriktad,
            det är positivt. Därför bör det utredas hur regelverket kan förändras
            så att det underlättas för djurhållare som vill hålla djur utomhus,
            om nödvändiga förutsättningar finns.
          </p>
          <head xml:id="i-SSogKGS9uSFJxPZEKLLpaY" type="h2">
            Djuromsorgsprogrammen
          </head>
          <p xml:id="i-YC3sXfUY89HTcaJKp2tJdQ">
            Det är positivt att lantbruksnäringarna själva tar fram egna
            omsorgsprogram, där djurvälfärden förstärks samtidigt som de senaste
            vetenskapliga och tekniska landvinningarna kan tas till vara.
            Djuromsorgsprogrammen är även ett sätt att förbättra konkurrenskraften
            för svensk animalieproduktion. Programmen kan bidra till både
            ökad djurvälfärd, förbättrad djurhälsa och en ökad investeringsvilja
            samt stimulera nya innovationer och teknikutveckling.
          </p>
          <head xml:id="i-CG32Y9CsuD15RnuJQASTa6" type="h2">
            Tillståndsplikt för cirkusar
          </head>
          <p xml:id="i-VxKktczZrtm8eFzxrDa5NS">
            En viktig del i ett bra och trovärdigt djurskydd är försiktighet
            med användande av djur enbart för nöjes skull. En god utvärderingsgrund
            för djurs välmående är huruvida de får utlopp för sina naturliga
            behov och beteenden.
          </p>
          <p xml:id="i-ToonHbwixMbf2keDMx68YZ">
            Livet på en cirkus innebär i de allra flesta fall stora inskränkningar
            av möjligheterna till detta. Djuren drabbas av cirkuslivets kringresande
            och därmed följande transporter samt begränsade möjligheter till
            lämpliga utrymmen. Därför är det viktigt att följa upp djurens
            hälsotillstånd med jämna mellanrum. Djurhållande cirkusar måste
            enligt dagens regler besiktigas minst en gång årligen, före den
            första föreställningen för säsongen. Däremot ställs inga grundläggande
            krav på cirkusägarnas kompetens innan djurhållning kan komma på
            tal. Det som kontrolleras är levnadsvillkoren samt att befintliga
            regelverk följs.
          </p>
          <p xml:id="i-UCQXoymzgiViMCyJUyRSS3">
            Cirkusar ska omfattas av en tillståndsplikt där endast de cirkusägare
            som uppfyller vissa grundläggande krav beviljas tillstånd att
            hålla djur. Vid upprepade brott mot regelverken ska ett sådant
            tillstånd kunna dras in permanent. Dessutom bör de besiktningar
            som i dag sker efter beställning av cirkusägarna själva kompletteras
            med icke föranmälda inspektioner, vad gäller både transporter
            och stationära förvaringsplatser.
          </p>
          <head xml:id="i-PBpfvAVD9ZbQLnmd3R8eri" type="h2">
            Förbud mot icke-domesticerade djur på cirkus
          </head>
          <p xml:id="i-GUJZ5phA1GcBAZsi8Hvwhe">
            Skötsel av icke-domesticerade djur regleras idag av samma föreskrifter
            som för djur i djurparker, dock med ett flertal undantag. Detta
            förefaller minst sagt orimligt, då djurhållning i djurparker kan
            motiveras med såväl artbevarande som undervisande syfte och alltså
            har mer än ett rent underhållningsvärde för människor.
          </p>
          <p xml:id="i-Vz6EndjJYLNk8yC8TaCqpy">
            Djurskyddsutredningens bedömning att icke-domesticerade djur
            inte är lämpliga att hålla inom cirkusverksamhet är viktigt att
            ta fasta på. Därför är det välkommet att den nya djurskyddslagen
            förbjuder elefanter och sjölejon i detta sammanhang. Däremot är
            det en brist att den nya djurskyddslagen enbart förbjuder ytterligare
            två arter. Det skulle i framtiden kunna öppna upp för andra icke-domesticerade
            djur inom cirkusverksamheterna.
          </p>
          <p xml:id="i-X6Zyufop1gApSj9KDUo4cR">
            Ett gränsdragningsproblem på området föreligger. Det gäller definitionen
            av vad som är och inte är icke-domesticerade djur. Av den anledningen
            behöver istället en så kallad positiv lista skapas, över de djur
            som ska vara tillåtna att hålla på cirkus samt att andra djur
            per automatik förbjuds.
          </p>
          <head xml:id="i-QWQTQqtfJpayj5rWr2XJwA" type="h2">
            Införande av positiv lista för sällskapsdjur
          </head>
          <p xml:id="i-DYcMgCjakbbRXUqy7ZXHov">
            Ordningen idag är att ansvarig myndighet har till uppgift att
            förbjuda djurhållning av exempelvis vissa exotiska arter. Detta
            är en ineffektiv ordning. Idag sker en tillströmning av nya exotiska
            arter till Sverige som sällskapsdjur. En bättre ordning vore införandet
            av en så kallad positiv lista som beskriver vilka djur som är
            tillåtna att ha som sällskapsdjur för privatpersoner. En sådan
            ordning skulle stärka djurskyddet och garantera att förbud inte
            utfärdas i efterhand. Det är önskvärt att införande av en positiv
            lista för sällskapsdjur utreds närmare.
          </p>
          <head xml:id="i-CiwVgXX6vCzBgXaVZrNRv2" type="h2">
            Djurskyddskontroller
          </head>
          <p xml:id="i-Kn4uA1rYvCoDQeP51SA8nZ">
            Djurskyddskontrollerna måste vara rättssäkra. Det är viktigt
            att de som arbetar med miljö- och djurtillsyn har relevant kompetens
            för ändamålet. Personal som arbetar med djurskyddstillsyn av animalieproduktion
            ska i största möjliga mån ha yrkeserfarenhet av djurhållning.
          </p>
          <head xml:id="i-9Q9nk8AJTkKyCwq3KnYWL5" type="h2">
            Kostnadsansvar och rättssäkerhet
          </head>
          <p xml:id="i-U1ZoCYLRvVq7vQbCJodzq1">
            I de fall myndighetsutövning leder till konsekvenser som har
            visat sig omotiverade måste djurhållaren hållas skadelös. Det
            är grundläggande att denna prövning kännetecknas av hög rättssäkerhet.
            Djurförbud är den mest drastiska konsekvensen, som i princip innebär
            näringsförbud. Beslut rörande djurförbud fattas i dag av tillsynsmyndigheten.
            Det bör utredas huruvida beslut rörande djurförbud kan överföras
            till domstol, samtidigt som det är viktigt att tillsynsmyndigheter
            fortsatt ges möjlighet att snabbt ta beslut om omhändertagande
            av djur som far illa. Det allmännas skadeståndsansvar vid fel
            eller försummelse i myndighetsutövningen kan inte anses vara tillräckligt.
            Om ett beslut upphävs bör staten därför ta ansvar för den skada
            och de kostnader som omhändertagandet medför.
          </p>
          <head xml:id="i-97iKhofArp6g4x7xueTAtV" type="h2">
            Grovt djurplågeri
          </head>
          <p xml:id="i-MKzeC2GvZKh8SN9Xs3nBfb">
            Straffen ska skärpas för våldsbrottslingar där skydd av allmänheten
            är en viktig orsak och upprättelse för offer och anhöriga en annan.
            I och med detta vill vi även förtydliga vad som ska gälla för
            våld mot djur. En uppdatering krävs av straffskalan för att sända
            ut skarpare signaler om hur allvarligt samhället ser på djurplågeribrott.
            För att samhället ska kunna förmedla budskapet att djurplågeri
            inte accepteras under några som helst omständigheter föreslås
            införandet av brottsrubriceringen ”grovt djurplågeri” samt att
            straffet för grovt djurplågeri ska vara lägst ett års fängelse
            och högst fyra års fängelse.
          </p>
          <head xml:id="i-QTiQXReWHyU7vHUtwxoFNo" type="h2">
            Inför en djurskyddsbalk
          </head>
          <p xml:id="i-EQbroEvPmzPCUpcipL6LTs">
            Svensk lagstiftning är idag splittrad vad gäller djurs rättigheter.
            Genom att samla all lagtext som rör djur i en särskild djurskyddsbalk
            åskådliggörs lagstiftningen bättre samtidigt som det tydliggör
            och sätter fokus på djurens rättigheter.
          </p>
          <head xml:id="i-Jba4168KmESUQSQmb1JHri" type="h2">
            Införande av nationell djurskyddspolis
          </head>
          <p xml:id="i-WQMpXRPWdak636YdLxdbfS">
            Djuren kan inte föra sin egen talan, vilket gör dem beroende
            av människan och vår välvilja. Därför är det viktigt att arbetet
            med djur och hanterandet av brott mot djur sköts på ett korrekt
            och effektivt sätt. Dessvärre kräver denna typ av arbete ofta
            både resurser och specialkompetens, som är ovanliga inom den ordinarie
            polisorganisationen i dagens Sverige. I flera delar av landet
            har polisen idag inrättat avdelningar av djurskyddspoliser. Syftet
            med att inrätta en särskild djurskyddspolis är framförallt att
            samordna verksamheten och utveckla det förebyggande arbetet samt
            att öka lagföringen och skapa en mer rättssäker hantering av brott
            mot djur. Detta är en positiv utveckling, men det finns ett stort
            behov av att ta ett nationellt grepp. I Sverige har satsningarna
            på djurpoliser än så länge varit av mindre och lokal karaktär
            men finns i större utformning bland annat på Malta och i USA.
            De lokala satsningarna i Sverige har lyfts fram som ett föregångsexempel
            och har varit uppskattade av såväl polis som allmänheten. Vi vill
            se att det införs en djurskyddspolis på nationell nivå. För att
            djurskyddspolisen inte ska ta resurser från den övriga polisverksamheten
            vill vi att det införs en särskild utbildning i syfte att rekrytera
            ny kompetent personal.
          </p>
          <head xml:id="i-U3QPSVAf6rXtfFmsvacLtn" type="h2">
            Märkning och registrering av katter
          </head>
          <p xml:id="i-51t2Ln14nmRaoRPqpiVzPM">
            Att den nya djurskyddslagen bland annat innebär att det är olagligt
            att överge djur, det välkomnas. Behov av fler åtgärder finns dock,
            detta för att komma till rätta med problematiken. Obligatorisk
            id-märkning av katter behöver införas i lagstiftningen. En märkning
            skulle minska problemen med övergivna katter, samtidigt som det
            bidrar till att upphittade katter lättare kan hitta hem. Dessutom
            underlättar det vid eventuell kontroll över vilka djur som förs
            in eller ut ur Sverige. En lagstiftning om id-märkning av katter
            kan även bidra till att höja kattens status i samhället. Med tanke
            på att det återfinns ett fungerande register över hundars ägare
            bör det inte förekomma några betydande praktiska hinder mot att
            även införa det för katter. Utgångspunkten bör vara att registret
            hanteras av Jordbruksverket.
          </p>
          <head xml:id="i-TEfhX4d8jvJBWsRtcWzE6g" type="h2">
            Djur i djurparker
          </head>
          <p xml:id="i-GdWQAa8cVjeevnrQ5eHJHe">
            Djurparkerna har en viktig undervisande och folkbildande roll
            i samhället och djurparkerna arbetar dessutom artbevarande i en
            rad olika projekt. Ett stort värde finns med djurparkerna och
            de projekt de arbetar med. Ett antal olika larmrapporter de senaste
            åren har dock visat att det finns djurparker som brister i sina
            rutiner och som inte lever upp till fastställda regelverk. Det
            har handlat om allt från dåliga arbetsförhållanden för personal
            till dålig djurhållning samt dåliga och underdimensionerade djurhägn.
            Med anledning av detta behövs en rikstäckande översyn av de svenska
            djurparkerna för att säkerställa att de lever upp till fastställda
            regelverk.
          </p>
          <head xml:id="i-PGgkv6nXxYLEc7n6Gt39cr" type="h2">
            Svenskt djurskydd som vägledning inom EU
          </head>
          <p xml:id="i-5BKzA52nWF1Pwnua7VCH86">
            Den svenska djurhållningen ska präglas av höga djurskyddsambitioner.
            I en internationell jämförelse är djurskyddslagstiftningen i Sverige
            väl utvecklad. Det är bra men medför samtidigt att de flesta djuruppfödare
            i Sverige har högre kostnader än sina konkurrenter i andra länder.
            Därigenom kan bönder i många andra EU-länder, till följd av lägre
            djurskyddskrav, sälja sina produkter till ett lägre pris. För
            att svenska bönder inte ska missgynnas är det viktigt att djurskyddslagstiftningen
            harmoniseras inom EU genom att EU-kraven skärps. Därför bör regeringen
            verka för att den svenska djurskyddslagen ska tjäna som vägledning
            för utveckling av EU:s djurskyddskrav.
          </p>
          <head xml:id="i-AqU3h1F3ahF8gF2M6iVENE" type="h2">
            Förbud mot slakt utan bedövning
          </head>
          <p xml:id="i-Rpnt3RaToKcaXStYNsU1jM">
            Många svenskar äter i dag kött från djur som halal- eller kosherslaktats,
            ofta helt utan vetskap. Slaktmetoderna innebär kortfattat att
            djuren avlivas och avblodas helt utan bedövning, vilket innebär
            ett utdraget dödsförlopp med onödigt lidande, smärta och ångest.
            Eftersom det tycks finnas en marknad för dessa produkter och därmed
            också ekonomiska incitament går allt fler köttproducenter över
            till dessa slaktmetoder.
          </p>
          <p xml:id="i-C4Jp2Q6QnrAm611vcufLry">
            Andelen kött som slaktats med dessa båda slaktmetoder är växande.
            I vissa producentländer slaktas till exempel allt får- och lammkött
            med detta tillvägagångssätt. I en rapport från EU-kommissionen
            framkommer att närmare 75 procent av nötkreaturen inom EU slaktas
            utan bedövning.
          </p>
          <p xml:id="i-Q1CD9WbQw6hepcyWxYveby">
            Sverige ska få möjlighet till undantag som möjliggör att vi kan
            stoppa importen av kött som kraftigt avviker från intentionerna
            i svensk djurskyddslagstiftning. Innan ett sådant undantag är
            på plats bör regeringen verka för generella förbud på EU-nivå
            mot denna brutala slaktmetod. För att stärka konsumentmakten vill
            Sverigedemokraterna verka för att allt kött från djur som avblodats
            utan bedövning och saluförs i Sverige tydligt ska märkas. Vidare
            bör Sverige verka för att allt kött som upphandlas via offentlig
            upphandling ska komma från djur som slaktats och avblodats efter
            bedövning i enlighet med intentionerna i svensk lagstiftning.
          </p>
          <head xml:id="i-UoNTb1JKcW9sCtk7zdVK9u" type="h2">
            Utökat rättsskydd för djur
          </head>
          <p xml:id="i-CwjqKbZyc3f2m3jpZMMKR9">
            Djur ses i lagens mening som egendom. Att djur skulle utgöra
            vilken ägodel som helst är något som de breda folklagren inte
            skulle hålla med om. Detta gäller i synnerhet när det handlar
            om sällskapsdjur. Det kan vara juridiskt svårt att hantera situationer
            där djur ses som både egendom och en älskad familjemedlem. Detta
            innebär exempelvis att om ett djur plågas döms förövaren inte
            för den brottsliga handlingen mot djuret, enligt svensk lagstiftning
            handlar detta om ett egendomsbrott. För att bättre spegla allmänhetens
            uppfattning om djurs juridiska status, i synnerhet gäller det
            sällskapsdjur, bör en statlig utredning tillsättas för att föreslå
            hur djurs juridiska status som individer kan stärkas. I samband
            med detta bör övervägas att införa en djurskyddsombudsman som
            kan bistå med juridisk hjälp i djurskyddsmål som gäller sällskapsdjur,
            dessutom för att främja husdjurs välbefinnande.
          </p>
          <head xml:id="i-321ZwwVVGzmWfzRSvDuLWM" type="h2">
            Djurförsök
          </head>
          <p xml:id="i-LUxXozyH8ULpMyaz4jRQNA">
            Enligt svensk lag får djurförsök inte användas om fullgoda alternativ
            utan inblandning av djur existerar. Trots detta genomförs flera
            tusen djurförsök per år i Sverige. Användandet av djurförsök ska
            minimeras så långt det är möjligt genom att alternativa metoder
            som inte kräver inblandning av djur tas fram. Att verka för djurfria
            metoder handlar inte enbart om att se till djurens bästa. Djurförsök
            är dyra och det är vanligt förekommande att försöken inte ger
            de kunskaper som krävs, om hur människor påverkas av de läkemedel
            och kemiska substanser som testas. Ökat stöd till forskning behövs,
            vilket syftar till att ta fram djurfria alternativ till dagens
            djurförsök.
          </p>
        </div>
        <div type="motSignatures">
          <list>
            <item xml:id="i-NAfskHTSi3gpo42WCYZ1ER" who="i-4rFo5seKWQkpWzvXDuyLwP">
              Yasmine Eriksson (SD)
            </item>
            <item xml:id="i-Xmx6sbtbAry1KfvHrznMeZ" who="i-TFG2PW7ay7mUZBy2GoJDbV">
              Mats Nordberg (SD)
            </item>
            <item xml:id="i-QFfYRQVGSqCJgPNoPzLgZe" who="i-Eacy3hoeNxvqq2LX6QNV8u">
              Martin Kinnunen (SD)
            </item>
            <item xml:id="i-GUgxcukx3EYSSVwxQtPKka" who="i-VCBwijV18pWsvC1p2xZJJm">
              Runar Filper (SD)
            </item>
            <item xml:id="i-UAqZvVNq4WZ6Z3xZKzUko1" who="i-5ZFvYGqAt58ARxiYtJEYLV">
              Staffan Eklöf (SD)
            </item>
          </list>
        </div>
      </div>
    </body>
  </text>
</TEI>
