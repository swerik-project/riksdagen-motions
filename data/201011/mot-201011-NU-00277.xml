<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00277">
  <teiHeader>
    <fileDesc>
      <titleStmt>
        <title>Kärnkraftens betydelse för att minska koldioxidutsläppen</title>
        <author corresp="i-8D1Xb5xvLE2YRWLnmb9hGW">av Isabella Jernbeck (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kärnkraftens betydelse för att minska koldioxidutsläppen</title>
          <idno type="rdwebb">GY02N277</idno>
          <rs type="number">N277</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N277/text</ref>
          <ref type="dokument_url_html">http://data.riksdagen.se/dokument/GY02N277</ref>
          <ref type="dokumentstatus_url_xml">http://data.riksdagen.se/dokumentstatus/GY02N277</ref>
          <ref type="doc">http://data.riksdagen.se/fil/3BAFA4C4-21A5-48FF-A5B4-766DBA1C8472</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8D1Xb5xvLE2YRWLnmb9hGW</idno>
            <name>Isabella Jernbeck</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Fq8HvxywGJXRvRzuW4msed" type="signed"/>
        <correspContext corresp="i-Fq8HvxywGJXRvRzuW4msed">
          <note type="signatory" corresp="i-8D1Xb5xvLE2YRWLnmb9hGW"/>
        </correspContext>
        <correspAction xml:id="i-ekPU6hm7rj6WiGE5GteKe" type="numbering">
          <date when="2010-10-28"/>
        </correspAction>
        <correspAction xml:id="i-41zpA6y7G4pKEEeL5oRxzx" type="submission">
          <date when="2010-10-26"/>
        </correspAction>
        <correspAction xml:id="i-KCQ1bxvXn5eUfp2B8dN3BA" type="transfer">
          <date when="2010-10-25"/>
        </correspAction>
        <correspAction xml:id="i-Su4xshxWYwjGQNswjiLYtU" type="assigned"/>
        <correspContext corresp="i-Su4xshxWYwjGQNswjiLYtU">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2AHmujwFhMWgjNHL8jPJ4y" type="motBody">
        <div xml:id="i-KbnQMLzHiBNP3iZMTNgxiG" type="motProposal" subtype="förslag">
          <head xml:id="i-Rw3bUm8yxbFoDqJDbi8Wqh">
            Förslag till riksdagsbeslut
          </head>
          <p xml:id="i-HRUNvsPG33QGo7fCGUmBe">
            Riksdagen tillkännager för regeringen som sin mening vad som
            anförs i motionen om kärnkraftens betydelse för att minska koldioxidutsläppen.
          </p>
        </div>
        <div xml:id="i-WGB3Qt7DML35E2SScYo9tb" type="motContent">
          <head xml:id="i-G45J78zdakzrXGXAhH76yL" type="h1">
            Motivering
          </head>
          <p xml:id="i-M4AwACFFxEHG1obb3A5J7u">
            Sverige kom att bli ett av de första länderna att lägga fast
            ett tak för koldioxidutsläppen. Genom riksdagens beslut 1988 kom
            detta tak att spela en betydande roll för den svenska miljö- och
            energipolitiken. Trots att Socialdemokraterna vid regeringsmakten
            hellre ville prioritera avvecklingen av kärnkraften blev det uppenbart
            att stora investeringar i olje- eller gaseldade kraftverk skulle
            stå i strid med viktiga miljöpolitiska mål och inte minst gentemot
            Sveriges förmåga att i den internationella debatten om växthuseffekten
            kunna spela en ledande roll.
          </p>
          <p xml:id="i-MCMMwJ3CdqEkZfcgpFZyyX">
            Tack vare kärnkraften har Sverige kunnat förena ekonomisk tillväxt
            med minskade utsläpp. Det är också kärnkraften som underlättar
            för Sverige att nu uppnå de mest ambitiösa målen bland EU:s medlemsstater.
            De två kärnkraftverk i Barsebäck i Skåne som den socialdemokratiska
            regeringen avvecklade under 1990-talet har däremot lett till ett
            större behov av importerad el, till mycket stor del producerad
            med fossila bränslen från Danmark. Tack vare att resterande tio
            kärnkraftverk har kunnat moderniseras och effektiviseras har detta
            beroende blivit mindre än vad som annars varit fallet.
          </p>
          <p xml:id="i-HLnPyaGWnQw82TFVPZqZd1">
            Utsläppen av koldioxid är oberoende av gränser och klimateffekten
            kräver ett samarbete över gränserna. I en tid då energimarknaderna
            för svensk del utvecklas på europeisk nivå genom öppna gränser
            är det inte längre den politiska planeringen av produktionens
            omfattning och konsumtionens utveckling som styr utbud och efterfrågan
            utan tillgången på produktionskapacitet, prisutvecklingen och
            öppenheten över gränserna.
          </p>
          <p xml:id="i-NpVxo1kQt44ZPAeJWH6oHC">
            En politik som i Sverige skulle bygga på att man minskar kapaciteten
            att producera el skulle inte bara vara kapitalförstöring utan
            också leda till både högre priser och ökade utsläpp av koldioxid
            på grund av el importerad från länder med huvudsakligen fossil
            produktion. En sådan politik skulle inte bara minska nyttan med
            att utöka produktionen av förnybar energi utan till och med försvåra
            utnyttjandet av vindkraft eftersom vindkraftens ojämnhet i produktion
            kräver en komplettering i form av en stabil basproduktion.
          </p>
          <p xml:id="i-Wk1nNKJVQFntaYbihaerUw">
            Prisutvecklingen på el i form av höjda elpriser är ett annat
            alternativ för att minska energianvändningen. Det leder samtidigt
            till en ökad import av el från andra länder, med den konsekvens
            det ger i form av ökade koldioxidutsläpp. Samtidigt är denna metod
            att minska utsläppen motstridig mot växande krav på internationell
            konkurrenskraft och vikten av att säkra tillgången på el och energi
            till låga priser för att svensk industri ska klara nya utmaningar.
            Den svenska klimat- och energipolitiken bör syfta till låga priser
            och samtidigt en allt mindre andel fossilbaserade bränslen.
          </p>
          <p xml:id="i-MUmJ8zXj8r743DLyYc28c7">
            Öppenheten över gränserna gör det inte bara möjligt att importera
            utan också att exportera. Ökad tillgång på el innebär att andra
            energiformer, det vill säga fossila bränslen, kan trängas tillbaka.
          </p>
          <p xml:id="i-CGGYUiQGDhvQjU3o1JciRZ">
            Mot denna bakgrund finns det anledning att inför 2020 och klimatarbetet
            bortom detta årtal nu diskutera hur den svenska energipolitiken
            på nytt ska kunna utvecklas för att bidra till att stärka Sveriges
            roll i den internationella klimatpolitiken och minska svenska
            utsläpp utan att minska industrins konkurrenskraft och påverka
            hushållens ekonomi.
          </p>
          <p xml:id="i-3vewBchzqF8xXusuLysCw1">
            En ökad svensk kapacitet för produktion av kärnkraftsbaserad
            el kan bidra till att i Sverige minska annan energianvändning,
            göra elkraft till en konkurrenskraftig energiform för biltrafik
            samt bidra till en export som i våra grannländer ersätter fossila
            bränslen. I Finland sker just nu investeringar i kärnkraft. Det
            finns i de baltiska länderna ett intresse för kärnkraft och det
            finns ett motsvarande intresse för detta i Polen. I Tyskland diskuteras
            kärnkraftens framtid mot bakgrund av vikten att begränsa koldioxidutsläppen.
          </p>
          <p xml:id="i-Q7NjdZo6quTjdi2XCc2bMA">
            Det finns nu anledning att mot bakgrund av ett nordeuropeisk
            marknadsperspektiv studera hur investeringar i kärnkraft i Sverige,
            liksom i andra länder, kan bidra till att inte bara utveckla den
            europeiska energimarknaden utan också till att Sverige på en gång
            kan uppnå fortsatt minskade utsläpp av koldioxid och samtidigt
            kan bidra till minskade utsläpp i andra länder genom export av
            kärnkraftsel.
          </p>
          <p xml:id="i-J5a8QS3o19tRAjqUBkEJBS">
            Regeringen bör mot denna bakgrund låta utreda hur en nordeuropeisk
            energimarknad med en samordnad politik för ökad användning av
            kärnkraft kan bidra till en mer integrerad energimarknad och samtidigt
            drastiskt kan minska utsläppen i vår del av världen. En sådan
            utredning bör göras i syfte att redovisa framtida investeringsmöjligheter
            men också framtida behov av att utveckla det nordeuropeiska elnätets
            gränsöverskridande förbindelser.
          </p>
        </div>
        <div xml:id="i-Vi2zHebx4t3oa3ZwNNDTNQ" type="signatureBlock">
          <list xml:id="i-JPe5mubY77BwpSjgndmNnQ">
            <item xml:id="i-Ph1juaSdAmbb3LJL4cvyh3" who="i-8D1Xb5xvLE2YRWLnmb9hGW" type="signature">
              Isabella Jernbeck (M)
            </item>
          </list>
        </div>
      </div>
    </body>
  </text>
</TEI>
