<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04421">
  <teiHeader>
    <fileDesc>
      <titleStmt>
        <title>med anledning av prop. 2021/22:116 En fast omsorgskontakt i hemtjänsten</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4421 av Camilla Waltersson Grönvall m.fl. (M)</title>
          <idno type="rdwebb">H9024421</idno>
          <rs type="number">4421</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024421/text</ref>
          <ref type="dokument_url_html">http://data.riksdagen.se/dokument/H9024421</ref>
          <ref type="dokumentstatus_url_xml">http://data.riksdagen.se/dokumentstatus/H9024421</ref>
          <ref type="docx">http://data.riksdagen.se/fil/442102B0-45CB-4769-81DC-656DA14CCCB4</ref>
          <ref type="pdf">http://data.riksdagen.se/fil/9D302BA8-95E2-4604-B68A-F9A6CDB050B0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John E Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VvggaakB5YbnhaRn2jjiHm" type="basedOn"/>
        <correspContext corresp="i-VvggaakB5YbnhaRn2jjiHm">
          <ref>Proposition 2021/22:116</ref>
        </correspContext>
        <correspAction xml:id="i-W1iQX2rgTrd1umZppjSVHJ" type="signed"/>
        <correspContext corresp="i-W1iQX2rgTrd1umZppjSVHJ">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-G9cpXThuSAP5KSY32ApDCj"/>
        </correspContext>
        <correspAction xml:id="i-91PNV93AQR4BfqxuaDmSpy" type="submitted">
          <date when="2022-03-02"/>
          <time when="16:53:12"/>
        </correspAction>
        <correspAction xml:id="i-RoMnyqgEpf9D4Pu9eZXrMx" type="reviewed">
          <date when="2022-03-10"/>
          <time when="15:47:55"/>
        </correspAction>
        <correspAction xml:id="i-AcYr2uoektL5S1GEyMkr5c" type="dismissed">
          <date when="2022-03-14"/>
        </correspAction>
        <correspAction xml:id="i-CwrwjugKH8pdgrzB18uG6P" type="referred">
          <date when="2022-03-15"/>
        </correspAction>
        <correspAction xml:id="i-FESHdm65yhaW1CkRCmfEBT" type="assigned">
          <date when="2022-10-12"/>
          <time when="11:31:00"/>
        </correspAction>
        <correspContext corresp="i-FESHdm65yhaW1CkRCmfEBT">
          <ref type="assignedTo">Socialutskottet</ref>
        </correspContext>
        <correspAction xml:id="i-Msdz5pa2yPqgjLDoHoJzRK" type="behandlas_i"/>
        <correspContext corresp="i-Msdz5pa2yPqgjLDoHoJzRK">
          <ref type="uppgift">2021/22:SoU24</ref>
          <ref type="ref_dok_id">H901SoU24</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU24</ref>
          <ref type="ref_dok_titel">En fast omsorgskontakt i hemtjänsten</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4421 av Camilla Waltersson Grönvall
          m.fl. (M) med anledning av prop. 2021/22:116 En fast omsorgskontakt
          i hemtjänsten
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-6HL113XNLSmxNVDxmoGtNF">
            Förslag till riksdagsbeslut
          </head>
          <list style="ol">
            <item xml:id="i-WpYNBBAqoCJZrtiPycTAuD">
              Riksdagen beslutar att anta 3 kap. 3 d § i regeringens förslag
              till lag om ändring i socialtjänstlagen (2001:453) med den ändringen
              att paragrafen ska ha lydelsen att i verksamhet enligt denna lag
              får endast den som har ett sådant bevis om rätt att använda yrkestiteln
              undersköterska som avses i 4 kap. 5 a § patientsäkerhetslagen
              (2010:659) eller annan reglerad yrkestitel inom hälso- och sjukvården
              och omsorgen utses till fast omsorgskontakt.
            </item>
            <item xml:id="i-GdkST85UsjJYvrk18eEY9x">
              Riksdagen ställer sig bakom det som anförs i motionen om att
              genomföra en genomlysning av gränsdragningen mellan hälso- och
              sjukvårdslagen och socialtjänstlagen vad avser omsorg och omvårdnad
              och tillkännager detta för regeringen.
            </item>
            <item xml:id="i-DMjN37QkwGZYSNzkC4jVnH">
              Riksdagen ställer sig bakom det som anförs i motionen om att
              stärka vårdens och omsorgens medarbetare i hemtjänsten och tillkännager
              detta för regeringen.
            </item>
            <item xml:id="i-A56GCFW1D4HTm9Y58vgUbn">
              Riksdagen ställer sig bakom det som anförs i motionen om att
              det bör tas fram och genomföras språkkrav inom hemtjänst och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-HZ5bp8qYNiSrojkyJgejQD" type="h1">
            Motivering
          </head>
          <p xml:id="i-FFmXXRe9cTjV5WTR7J7gjz">
            Regeringen föreslår i propositionen En fast omsorgskontakt i
            hemtjänsten att den som har hemtjänst ska erbjudas en fast omsorgskontakt,
            om det inte bedöms vara uppenbart obehövligt. Den fasta omsorgskontakten
            ska tillgodose den enskildes behov av trygghet, kontinuitet, individanpassad
            omsorg och samordning när hemtjänstinsatser verkställs. Kravet
            på att erbjuda en fast omsorgskontakt föreslås träda i kraft den
            1 juli 2022. Från och med den 1 juli 2023 föreslås det bli ett
            krav att den som utses till fast omsorgs­kontakt ska ha yrkestiteln
            undersköterska.
            <ref target="i-KNxitTjgxvYQW7qmX9fDYB">
              [1]
            </ref>
          </p>
          <p xml:id="i-2Ez74btXcpi968PdWYwHtX">
            Ungefär 180 000–190 000 människor i Sverige har hemtjänst. Detta
            ska sättas i relation till övrig vård och omsorg som utförs varje
            dag. Socialstyrelsen och Sveriges Kommuner och Regioner brukar
            uppskatta att det finns ca 300 000 vårdsängar i Sverige, varav
            hemsjukvården står för över hälften. Därtill står särskilda boenden
            för över 74 000 och korttidsboenden för drygt 7 000 av dessa vårdsängar.
            <ref target="i-9QZbLhQCbErR5pd7NyBQxs">
              [2]
            </ref>
          </p>
          <p xml:id="i-FPJEHyodupWxUXm1UDrnua">
            Inom den närmaste tioårsperioden kommer äldre personer över 80
            år att ha ökat med cirka 45 procent. Detta skapar ett ytterligare
            tryck på svensk hälso- och sjukvård och äldreomsorg. Samtidigt
            har över 16 000 människor yngre än 65 år också behov av och rätt
            till insatser från hemtjänsten.
          </p>
          <p xml:id="i-HWNcMjaSxG6w9MqrHt2ybL">
            Moderaterna prioriterar att stärka patientens inflytande över
            sin egen vård och omsorg. De mest sjuka och sköra behöver en mer
            sammanhållen och samordnad äldrevård och äldreomsorg. Därför ska
            organisering av vård och omsorg ske utifrån patientens eller den
            äldres perspektiv.
          </p>
          <p xml:id="i-7wYiv3sVVaguMZ8DHhDg81">
            Omhändertagandet av de mest sjuka och sköra får aldrig fallera.
            Utgångspunkten för vården ska vara trygghet, mänsklighet och empati.
            Äldre, ibland multisjuka och personer med kroniska sjukdomar ska
            ha ett tryggt omhändertagande och få en god vård.
          </p>
          <p xml:id="i-Dp9owCUgDNBijJXcDXLe5n">
            Den här utvecklingen av fler äldre med kroniska sjukdomar leder
            till att mer komplexa behov skapas och alltmer avancerad sjukvård
            kan ges i hemmet. Detta ställer krav på medarbetarnas kompetens,
            på större förmåga till ökat samarbete med vårdtagare samt samverkan
            med andra aktörer runt vårdtagaren. Vårdtagarna har stor kunskap
            om sitt liv, sina behov och sin sjukdomssituation och det ska
            värderas och tillvaratas. Även närstående är en viktig aktör som
            är berörd och involverad i omsorg och omvårdnad och deras deltagande
            styrs av vårdtagarens önskemål och närståendes förmåga.
          </p>
          <p xml:id="i-SLnats1nioPvWPVamhrpnn">
            Allt detta talar för att det finns stora behov av en fast omsorgskontakt
            för den som har hemtjänst, detta eftersom behoven av samordning
            och kontinuitet är omfattande och kommer att växa ytterligare
            framöver. Det är inte värdigt att en person med rätt till hemtjänst
            ska tvingas ha uppemot 15–30 olika personer ur hemtjänsten hos
            sig en vanlig månad. Det är motsatsen till kontinuitet. Därför
            kommer inte regeringens utformning av förslag till en fast omsorgskontakt
            i hemtjänsten att räcka till.
          </p>
          <head xml:id="i-Xa1WLgv3t2a7L4C9TUWYZ9" type="h1">
            Det behövs en vision och tydlig riktning för äldrepolitiken
          </head>
          <p xml:id="i-Ckvf4Yv9KcYmpBiQQ7ZCat">
            Det finns sedan drygt 20 år tillbaka nationella mål gällande
            politiken för att skapa bättre förutsättningar för äldre. Dessa
            fastslogs genom propositionen Nationell plan för äldrepolitik.
            Fyra mål lades fram då och ett femte övergripande mål har tillkommit
            därefter. Dessa målsättningar är
          </p>
          <list style="ul">
            <item xml:id="i-Tuj6X1D5sCAFJy1dP4yuPa">
              Kunna leva ett aktivt liv och ha inflytande i samhället och över
              sin vardag
            </item>
            <item xml:id="i-3mzTTrwLGtekk1JSoZUPjU">
              Kunna åldras i trygghet och med bibehållet oberoende
            </item>
            <item xml:id="i-XkokQENmsV1KDRYPrp522D">
              Bemötas med respekt
            </item>
            <item xml:id="i-3Mfa5nFituSmduK6Ux7C4f">
              Ha tillgång till god vård och omsorg
            </item>
            <item xml:id="i-25eNjrQAWWFCrsdyhcmeuD">
              Erbjudas en jämställd och jämlik vård och omsorg.
            </item>
          </list>
          <p xml:id="i-76VFd63QjCqvSFVcqXeaWH">
            Målen är brett förankrade i riksdagen. De står sig väl trots
            att dessa mål lades fast för drygt 20 år sedan och bildar fortfarande
            en grund för äldreomsorgen och i denna motion konkretiserar vi
            ett antal moderata förslag som ska leda till förändringar som
            måste ske inom området vård och omsorg för att kunna ge de mest
            sjuka och sköra ett mer samlat omhändertagande och öka ambitionsnivån
            inom äldreomsorgen.
          </p>
          <p xml:id="i-J8wfqMnLttvmYgjnw886vm">
            Det behövs en tydlig riktning på nationell nivå för vård och
            omsorg som rör äldre med vårdbehov. Moderaterna vill se en brett
            parlamentariskt förankrad vision för äldreomsorgen i Sverige,
            en vision och riktning som ska hjälpa och stödja arbetet med att
            utveckla politiken för äldre – den nationella nivån tillsammans
            med alla 21 regioner och 290 kommuner. Regeringen bör snarast
            ta initiativ till en sådan vision och riktning som kan hålla över
            tid, samtidigt som den uppdateras regelbundet.
          </p>
          <head xml:id="i-6DdQXFcYqg3qypXupED6rm" type="h1">
            Den stora utmaningen – omfattande behov av ett samlat omhändertagande
            av de mest sjuka och sköra
          </head>
          <p xml:id="i-BdxM8orTm9UVdhTzRPstFG">
            Utredningen effektiv vård pekar på och analyserar varför de mest
            sjuka – ofta äldre, multisjuka och kroniskt sjuka – behöver vård
            och omsorg på ett annat sätt än enligt dagens system. Ett nytt
            sätt som kräver mer samarbete och samordning mellan region och
            kommun.
            <ref target="i-V6kRmqeNVcpnqDzKtSCmtd">
              [3]
            </ref>
          </p>
          <p xml:id="i-3Ps63EmDMPJGYNFkNMcheq">
            Myndigheten för vård- och omsorgsanalys slår fast att en av de
            stora utmaningarna för vården, omsorgen och socialtjänsten är
            att kunna samordna insatserna för patienten och brukaren, detta
            eftersom bristande samarbete ofta leder till försämrad upplevelse
            av bemötandet och i vissa fall kvalitativt sämre vård och omsorg.
            Dessa brister kan därtill medföra ökade kostnader bl.a. därför
            att en undersökning eller behandling behöver genomföras på nytt
            helt i onödan.
            <ref target="i-ArV9fFUyvsGASc6crribEd">
              [4]
            </ref>
          </p>
          <p xml:id="i-DhPVKZnZxAFFfFikDhrYeS">
            Behovet av samordning och samarbete kommer att fortsätta öka
            gällande patienter som har många, skiftande och komplexa behov
            av vård och omsorg. Myndigheten för vård- och omsorgsanalys pekar
            på att omkring 85 procent av dem i Sverige som är 65 år och äldre
            har minst en kronisk sjukdom och 66 procent hade två eller flera
            kroniska sjukdomar. Därför är det självklart att omhändertagandet
            och vården för dessa personer måste vara i fokus framöver.
          </p>
          <p xml:id="i-47GzEh7Vz5owfvmZ7XGh3M">
            Myndigheten för vård- och omsorgsanalys slår fast att det i dagsläget
            saknas tillräckliga förutsättningar för vårdpersonalen och medarbetarna
            i äldreomsorgen att arbeta mer samordnat. Det handlar t.ex. om
            svårigheter att dela information med varandra och att i det praktiska
            vardagliga arbetet samarbeta kring hur vården och omsorgen ska
            ges till en patient.
            <ref target="i-YRsxeDNxFTadriXBwomzNX">
              [5]
            </ref>
          </p>
          <p xml:id="i-BSPUPnGWJUCHadKHimSjk1">
            Myndigheten för vård- och omsorgsanalys tar upp fyra förutsättningar
            som det samlade systemet och organiseringen av vården och omsorgen
            behöver uppfylla för att en mer samordnad vård och omsorg för
            patienterna ska kunna uppnås. Det handlar om följande strukturer:
            <ref target="i-NreMH57SJLCQaMb7koCRNL">
              [6]
            </ref>
          </p>
          <list style="ul">
            <item xml:id="i-Tu8zsYvrbKH7yUDBz8D5zt">
              en organisationskultur som fokuserar på patient och brukare och
              som arbetar för en gemensam vision av en samordnad vård och omsorg
            </item>
            <item xml:id="i-6BD62dmf2tX9J7Fzc22iSs">
              att policyer, lagar och riktlinjer tas fram som ger reella förutsättningar
              för samordning
            </item>
            <item xml:id="i-7yfRztd1W17EQca3rYnttM">
              att samverkan sker mellan organisationer som skapar bättre förutsättningar
              för samordning över organisationsgränser
            </item>
            <item xml:id="i-Xzppouk5XFAxJgZYhsLbcs">
              att skapa administrativa system som underlättar samordning.
            </item>
          </list>
          <p xml:id="i-WCanrUdVEvR1RU7gMAHdto">
            Fokus ska ligga på människan som är i behov av vård och omsorg,
            inte den enskilda organisationen. Problemet är att så är inte
            vården och omsorgen i Sverige i dag organiserad och strukturerad.
            Det behövs ett metodiskt och systematiskt arbete för att i framtiden
            lyckas skapa förutsättningar för att de mest sjuka och sköra ska
            få den sammanhållna och samordnade vård och omsorg som de är i
            behov av.
          </p>
          <head xml:id="i-F88ZSG5HcsTBqpHiNcc3LD" type="h1">
            En nationell reformagenda för mer kontinuitet och samordning
            av hemtjänst och övrig äldreomsorg
          </head>
          <p xml:id="i-RGuG3tce5cuNjXdTDyUtzm">
            Sverige som välfärdssamhälle borde se, bry sig om och uppmärksamma
            de tio sista åren av en människas liv på motsvarande sätt som
            vi ser på de tio första åren i livet – med engagemang och omtanke.
            Detta präglar Moderaternas syn på de mest sjuka och sköra, som
            ofta är äldre multisjuka med kroniska sjukdomar, samtidigt som
            vi har förmågan att se alla pigga människor som åldras långsamt
            och är friska långt upp i åldern.
          </p>
          <p xml:id="i-4sdFEnDJodSvAmsjz4BJQL">
            Begreppet hemtjänst är inte närmare preciserat i socialtjänstlagen
            (2001:453), men av förarbetena framgår det vilka typer av insatser
            som ska ingå i hemtjänsten. Det handlar bl.a. om praktisk hjälp
            med hemmets skötsel, såsom städning, tvätt, hjälp med inköp, ärenden
            på bank och hjälp med tillredning av måltider eller utdelning
            av redan färdiglagad mat.
          </p>
          <p xml:id="i-YDQG2HV9GEgPgn4TVkuaL5">
            Hemtjänst handlar emellertid också om hjälp att äta och dricka,
            klä på sig alla kläder, förflytta sig och sköta den personliga
            hygienen. Det kan också handla om att bryta isolering och ofrivillig
            ensamhet. Därtill ingår insatser för att kunna känna trygghet
            och säkerhet i det egna hemmet. Därutöver sociala insatser såsom
            ledsagning, samtal, aktivering och hjälp med kontakt med närstående
            och serviceinrättningar.
          </p>
          <p xml:id="i-4SiWVGtSnzVpuxXD2LQWEJ">
            Nedan redogör Moderaterna för en nationell reformagenda i syfte
            att stärka hem­tjänsten, övrig äldreomsorg och äldrevård för att
            skapa ökad trygghet och kontinuitet, kvalitet och samordning för
            den enskilde. Det är djupt beklagligt att regeringen med­vetet
            väljer att föreslå en så begränsad reform när alla vet att detta
            inte kommer att räcka till för att förstärka den enskildes rätt
            till trygghet och kontinuitet i sin hemtjänst.
          </p>
          <head xml:id="i-KQo4qpCdtBXdMoqEuGPzT" type="h2">
            Inför en bredare lagreglering av fast omsorgskontakt i hemtjänsten
          </head>
          <p xml:id="i-TPNAvGDTrwQAHEJkQzpKya">
            En människa som har behov av och rätt till hemtjänst är ofta
            äldre och har en eller flera kroniska sjukdomar. Detta betyder
            att den fasta omsorgskontakten inte enbart behöver hjälpa och
            stödja omsorgstagaren med ärenden som hemtjänst utan skulle kunna
            göra betydande insatser som kontakt gentemot övrig omsorg och
            vård. Personer med hem­tjänst har ofta omfattande behov av vård
            och omsorg. Detta uppdrag att vara omsorgs­kontakt är i dag inte
            lagreglerat. Och det finns en omfattande variation i hur de omsorgskontakter
            som i dag finns i kommunerna arbetar och med vilka uppgifter.
          </p>
          <p xml:id="i-9aARMiQZkRSrXJTvHe5ptn">
            Moderaterna ser ett stort behov av att fast omsorgskontakt regleras
            i syfte att stärka kvalitet och kontinuitet. I vissa fall är redan
            den fasta omsorgskontakten där den finns utbyggd en del av ett
            tvärprofessionellt team i syfte att ge god kontinuitet rörande
            all vård och omsorg som rör den enskilda individen. Det vill vi
            ta fasta på. Fler yrkesgrupper än undersköterskor kan fungera
            som fast omsorgskontakt i hemtjänsten.
          </p>
          <p xml:id="i-7Ssdf2QgPfiuQjRVLPUkRq">
            Moderaterna föreslår att riksdagen antar 3 kap. 3 d § i regeringens
            förslag till lag om ändring i socialtjänstlagen (2001:453) med
            den ändringen att paragrafen ska ha följande lydelse: ”I verksamhet
            enligt denna lag får endast den som har ett sådant bevis om rätt
            att använda yrkestiteln undersköterska som avses i 4 kap. 5 a
            § patientsäkerhetslagen (2010:659) eller annan reglerad yrkestitel
            inom hälso- och sjukvården och omsorgen utses till fast omsorgskontakt.”
          </p>
          <head xml:id="i-QRPTwuEAZ9opDVouF3ptNk" type="h2">
            Genomlys gränsdragningen mellan socialtjänstlagen och hälso-
            och sjukvårdslagen
          </head>
          <p xml:id="i-SwiaHw5KTbMFk4ZrhzH48z">
            Moderaterna föreslår att riksdagen beslutar att regeringen ska
            ge i uppdrag att genom­föra en genomlysning av gränsdragningen
            mellan hälso- och sjukvårdslagen och socialtjänstlagen, detta
            i syfte att skapa en sammanhållen sjukvård och omsorg om äldre,
            där gränsdragningsproblematiken mellan kommunala och regionala
            huvudmäns ansvarsområden minskar.
          </p>
          <p xml:id="i-NHaryM4wzuqVZJXhTrXZ7S">
            För att kunna åstadkomma detta krävs en genomlysning av gränsdragningen
            mellan socialtjänstlagen och hälso- och sjukvårdslagen i syfte
            att underlätta samordning och samarbete mellan huvudmännen. Lagstiftningen
            som reglerar vem som har vård- och omsorgsansvaret behöver uppdateras
            och förtydligas så att såväl regioner som kommuner har ett tydligt
            ansvar för att samordna och samarbeta kring äldrevården och äldreomsorgen.
          </p>
          <p xml:id="i-DffX1jUsAJoGs5K4nWNxxN">
            Det krävs konkreta förändringar för att kunna åstadkomma en mer
            samordnad vård och omsorg om de mest sjuka och sköra. Detta ställer
            krav på välbalanserade avväg­ningar mellan patientens intressen,
            den äldres perspektiv och det kommunala självstyret. Vi anser
            att patientens intressen och den äldres perspektiv alltid ska
            väga tyngst.
          </p>
          <head xml:id="i-3Q6AFweBRMmkQRiTSy1UkR" type="h2">
            Stärk vårdens och omsorgens medarbetare – i syfte att kommuner
            ska bli attraktivare arbetsgivare, vilket stärker kontinuiteten
          </head>
          <p xml:id="i-B95SoByt2GtHtYhR9RR3sv">
            I dag råder stora svårigheter och finns omfattande problem vad
            gäller att kunna säkerställa kompetens- och personalförsörjningen
            inom äldreomsorgen. Många gånger bottnar upplevda brister av kvalitet
            i äldreomsorgen på dess oförmåga till kontinuitet i bemanning.
            Den kortsiktiga och långsiktiga förmågan att säkra personalförsörjningen
            är därför helt avgörande för äldreomsorgens möjligheter att bedriva
            verksamhet av hög kvalitet. För att få fler att vilja arbeta inom
            vård och omsorg är valfriheten helt avgörande för personalen.
            Att det finns flera vårdgivare att välja mellan är självklart
            bra för de äldre, men det är också viktigt för personalen.
          </p>
          <p xml:id="i-7owMDoMyRy8UjxBtz3q4k6">
            Nuvarande situation är otillfredsställande när det gäller kontinuitet
            såväl i vården som i äldreomsorgen. Personal inom äldreomsorgen
            och äldrevården funderar dessutom alltför ofta på att sluta på
            grund av dålig arbetsmiljö och låga löner. Alla som arbetar inom
            äldreomsorg och äldrevård ska ha rätt till rimlig arbetsmiljö,
            tydliga karriär­möjligheter och ett kunnigt och engagerat ledarskap.
            Det måste alltid löna sig att arbeta och vidareutbilda sig. Människors
            vilja att anstränga sig, arbeta tillsammans och specialisera sig
            ska uppmuntras.
          </p>
          <p xml:id="i-GmrKkSt8dRCHXfRKe1j1cj">
            Det behövs fler undersköterskor. Av landets 290 kommuner svarar
            över sex av tio att de har svårt att rekrytera personal. Samtidigt
            är den långsiktiga trenden att antalet undersköterskor i kommunerna
            har ökat från ca 41 500 anställda till ungefär 125 000 anställda
            under perioden 1995–2014. Därtill visar Statistiska centralbyrån
            att det totalt var ca 138 000 undersköterskor som arbetade inom
            hemtjänst, hemsjukvård och äldre­boenden 2015. Drygt nio av tio
            undersköterskor är kvinnor. För att möta rekryterings­behovet
            vill vi att det tas fram och genomförs en gemensam strategi för
            att säkra den långsiktiga kompetens- och personalförsörjningen
            inom äldreomsorgen. Regeringen borde ge i uppdrag att ta fram
            en sådan. Alla relevanta aktörer ska ges möjlighet att påverka
            utformningen av den gemensamma strategin.
          </p>
          <p xml:id="i-52dULa5iMWyeMXvCMf9ASd">
            Därutöver hänvisar vi till Moderaternas motion Stärk vårdens
            och omsorgens medarbetare där vi redogör för tio konkreta reformer
            för att förbättra villkoren för personalen som arbetar inom hälso-
            och sjukvården och äldreomsorgen. De konkreta förslagen handlar
            bl.a. om att förbättra arbetsmiljön och om att stärka de hälsofrämjande
            insatserna.
          </p>
          <head xml:id="i-Tf7WtkRKTw8YdKae5qCyTe" type="h2">
            Ta fram och genomför språkkrav inom hemtjänst och all annan äldreomsorg
          </head>
          <p xml:id="i-94nofPCpDnkN5mAk7gPqg3">
            Moderaterna föreslår att det ska tas fram tydliga språkkrav inom
            hemtjänst och all annan äldreomsorg – krav som slår fast vad man
            behöver kunna för att vara anställ­ningsbar inom vården och omsorgen.
            Ömsesidig kommunikation skänker trygghet och skapar delaktighet.
            Dessvärre finns det i dag bristande språkkompetens hos personalen
            inom delar av vården och äldreomsorgen runt om i Sverige. Det
            riskerar att isolera de äldre från inflytande över sin vardag,
            äventyra omsorgstagarnas säkerhet och orsaka frustration hos de
            anhöriga.
          </p>
          <p xml:id="i-AKR61jEjXmjvYGsTaNbVM3">
            Moderaterna anser att personal inom vård och äldreomsorg ska
            behärska begriplig svenska. Det är viktigt inte bara att kunna
            prata så att andra förstår vad man säger utan också att kunna
            skriva och formulera sig på svenska språket när man arbetar inom
            hälso- och sjukvården, hemtjänsten och den samlade äldreomsorgen.
            Och ur patient­säkerhetssynpunkt är det avgörande att personalen
            behärskar språket för att exempelvis kunna läsa och förstå dokumentation,
            vård- och omsorgsprogram samt läkemedelslistor. Det finns ett
            tillkännagivande från socialutskottet om vikten av att äldreomsorgens
            personal behärskar det svenska språket som innebär att regeringen
            bör se över vilka kunskapskrav i svenska språket som ska gälla
            för äldreomsorgens personal. Tyvärr har regeringen inte fullföljt
            detta riksdagsbeslut. Vi återkommer således med ett skarpare förslag
            om att tydliga språkkrav ska tas fram inom hemtjänst och all annan
            äldreomsorg.
          </p>
          <head xml:id="i-JqnFFbn7FPNJDf3FduXVKF" type="h2">
            Utvecklat ledarskap, likvärdig utbildning och stärkt forskning
          </head>
          <p xml:id="i-AyGe3dZyYwVnMcvdoJWEMg">
            Den utveckling som ses i dag innebär andra behov hos vårdtagaren
            och därmed andra krav på vårdens och omsorgens medarbetare. Patienten
            vårdas nu i större utsträckning i hemmet. Medarbetare i alla delar
            av vård- och omsorgsverksamhet måste rustas för detta genom formell
            utbildning, och fortbildning bör vara en uttalad del i uppdraget.
            Ledarskapet inom äldreomsorgen behöver utvecklas. Chefer på alla
            nivåer inom äldreomsorgen behöver mer kunskap om de äldres behov
            av omsorg och komplexa hälso- och sjukvårdsinsatser. Att vara
            förstalinjechef i omsorgsverksamhet är ett stort uppdrag, ofta
            med många underställda medarbetare. Till detta kommer ett stort
            antal vårdtagare och deras närstående. Detta ställer stora krav
            på ledarskapet. Moderaterna föreslår att det tas fram och genomförs
            en ledarskapsutbildning för ledare inom äldre­omsorgen inkluderande
            hemtjänsten, en utbildning med fokus på hur man möjliggör god
            omvårdnad och omsorg i en effektiv samlad struktur där åtgärder
            regelbundet utvecklas, följs upp och utvärderas. Äldreomsorgens
            medarbetare behöver ett tydligt och metodiskt stöd av sina chefer.
          </p>
          <p xml:id="i-NemhH4zGjSszNoJ8s9NJpC">
            Forskning och utveckling inom kommunal omsorgsverksamhet har
            inte kommit lika långt som inom regional vårdverksamhet. En anledning
            till detta kan vara att forskning och utveckling inom regionen
            till stor del varit professionsstyrd och har setts som en del
            i det ordinarie arbetet för en stor del av medarbetarna, främst
            läkare. Regionerna har vidare forsknings- och utvecklingsenheter
            vilka skapar förutsättningar för utveckling. Så ser det inte ut
            i majoriteten av kommunernas verksamhet. Stora kommuner har i
            normalfallet mer utvecklingskraft och kompetens än mindre kommuner.
            Detta är en av orsakerna till den ojämlika omsorg och omvårdnad
            som finns mellan kommunerna.
          </p>
          <p xml:id="i-DGbg26RryWyZvUZFuXV9xs">
            De större universiteten bedriver social forskning även riktad
            mot äldrevården. Den är bra men oftast mer teoretisk än verksamhetsnära
            och praktiskt tillämplig. Olika lärosäten tar initiativ till forskarskolor,
            men det räcker inte. Kommuner måste samlas kring utveckling av
            effektiva arbetssätt för att ha möjligheter att möta befolkningens
            ökade behov. Moderaterna vill prioritera verksamhetsnära forskning
            som rör omvårdnad och omsorg om äldre.
          </p>
          <head xml:id="i-Upz93JK1sYewKXeFCTKCHz" type="h2">
            Prioritera satsningar på vällagad och god mat inom hemtjänst
          </head>
          <p xml:id="i-2KDgYhfcmKbiVVR2pvouFg">
            Maten kan och ska vara ett glädjeämne i vardagen för äldre. Många
            äldre som har hemtjänst eller annan äldreomsorg äter inte tillräckligt
            bra. Detsamma gäller för äldre på geriatriska avdelningar och
            sjukhus. Många tycker inte att maten smakar något eller att formen
            för hur måltiderna genomförs är otillfredsställande. Det medför
            tyvärr ofta att äldre snabbt minskar i vikt på grund av undernäring.
            Hur maten är lagad och serveras och om man kan äta den i sällskap
            med andra spelar stor roll för den upplevda kvali­teten. Att förbättra
            utformningen av måltiderna behöver inte per automatik betyda högre
            kostnader.
          </p>
          <p xml:id="i-YZD6vUTjdRcUZ4jhVqzutX">
            Moderaterna föreslår att det ska genomföras en kvalitetshöjning
            av maten som serveras inom hemtjänst och all övrig äldreomsorg.
            Det borde, i alla kommuner, finnas goda möjligheter för äldre
            med äldreomsorg att välja och vara delaktiga i hur maten tillagas
            och därmed påverka hur den mat som serveras ser ut och smakar.
            Det är rimligt att människor som är beroende av äldreomsorg ska
            kunna vara med och påverka den mat som serveras. Äldreboenden
            där personalen lyssnar på och anpassar sig efter de äldres önskemål
            om mat och mat vid olika tidpunkter medför ofta nöjdare och friskare
            äldre.
          </p>
          <head xml:id="i-D4y6X8GoM1pPNenbsfPsSM" type="h2">
            Prioritera förebyggande äldrevård
          </head>
          <p xml:id="i-Haz2wyYDSKMikyYPkfoXpQ">
            Moderaterna vill prioritera förebyggande äldrevård med ett särskilt
            fokus på prevention av fallolyckor. Inte minst personer som har
            hemtjänst har ofta behov av proaktiva åtgärder för att förbättra
            balansen. Det finns evidens för att fallprevention ger effekt
            i såväl vården som äldreomsorgen. För att kunna åstadkomma mer
            förebyggande äldrevård är vi övertygade om att det krävs utvecklade
            ersättningsmodeller som uppmuntrar prevention.
          </p>
          <p xml:id="i-MsBy4ZaGtSEqc5FCvMC8b3">
            Fallolyckor där äldre är inblandade orsakar varje år ett stort
            mänskligt lidande. Ungefär 70 000 personer faller varje år så
            illa att de behöver sjukhusvård. Fallolyckor kostar förutom allt
            mänskligt lidande och oro minst 11 miljarder kronor per år. Förebyggande
            insatser kan förhindra många fallolyckor. Nuvarande ersättningssystem
            varken uppmuntrar eller prioriterar vikten av förebyggande hälsofrämjande
            åtgärder. Här måste det ske ett skifte.
          </p>
        </div>
        <div type="motSignatures">
          <list>
            <item xml:id="i-Nz4X5GYCQtHwJb4AMgwrdn">
              Camilla Waltersson Grönvall (M)
            </item>
            <item xml:id="i-Xs5H8C7CnY4xwFq8Z5zN1p">
              Johan Hultberg (M)
            </item>
            <item xml:id="i-LzjwG66itTCHuLH2y2woM9">
              Ulrika Heindorff (M)
            </item>
            <item xml:id="i-JMxByXBpAVZVNmE96vEwuj">
              Ulrika Jörgensen (M)
            </item>
            <item xml:id="i-SoBJ9xUK7hqLes5JyxpM5U">
              John E. Weinerhall (M)
            </item>
            <item xml:id="i-QHRKymhsd57wNf9u6abfaq">
              Noria Manouchi (M)
            </item>
            <item xml:id="i-EsrhwwNWoXrQaFZtqBozNC">
              Marie-Louise Hänel Sandström (M)
            </item>
            <item xml:id="i-2KNf397U8scVPsUpBGfvt1">
              Ann-Britt Åsebol (M)
            </item>
          </list>
        </div>
        <div type="motNotes">
          <noteGrp>
            <note xml:id="i-KNxitTjgxvYQW7qmX9fDYB">
              [1] Prop. 2021/22:116 En fast omsorgskontakt i hemtjänsten.
            </note>
            <note xml:id="i-9QZbLhQCbErR5pd7NyBQxs">
              [2] Socialstyrelsen samt Sveriges Kommuner och Regioner.
            </note>
            <note xml:id="i-V6kRmqeNVcpnqDzKtSCmtd">
              [3] SOU 2016:2 Effektiv vård – slutbetänkande av en nationell
              samordnare för effektivare resursutnyttjande inom hälso- och sjukvården.
            </note>
            <note xml:id="i-ArV9fFUyvsGASc6crribEd">
              [4] Ibid.
            </note>
            <note xml:id="i-YRsxeDNxFTadriXBwomzNX">
              [5] Ibid.
            </note>
            <note xml:id="i-NreMH57SJLCQaMb7koCRNL">
              [6] Ibid.
            </note>
          </noteGrp>
        </div>
      </div>
    </body>
  </text>
</TEI>
