<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-JuU-00137">
  <teiHeader>
    <fileDesc>
      <titleStmt>
        <title>Samtycke och oaktsamhet vid sexualbrott</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:137 av Jonas Sjöstedt m.fl. (V)</title>
          <idno type="rdwebb">H202137</idno>
          <rs type="number">137</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H202137/text</ref>
          <ref type="dokument_url_html">http://data.riksdagen.se/dokument/H202137</ref>
          <ref type="dokumentstatus_url_xml">http://data.riksdagen.se/dokumentstatus/H202137</ref>
          <ref type="docx">http://data.riksdagen.se/fil/9A09D1B6-2D6E-473A-AC5C-53CE5A1FD019</ref>
          <ref type="pdf">http://data.riksdagen.se/fil/E3FBC25D-A257-4598-91A4-2534DDAC70F1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AoKHQBefdDPA8MtcnY51Xt" type="signed"/>
        <correspContext corresp="i-AoKHQBefdDPA8MtcnY51Xt">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-PAfMpaW8KP2UfRTBpXARTc"/>
        </correspContext>
        <correspAction xml:id="i-SdJacdrndh2hBzUvWiUxts" type="submitted">
          <date when="2014-10-29"/>
          <time when="14:58:06"/>
        </correspAction>
        <correspAction xml:id="i-CHKy7eYjCEoyqgLaaoiKuW" type="reviewed">
          <date when="2014-10-29"/>
          <time when="15:53:19"/>
        </correspAction>
        <correspAction xml:id="i-MhKBA5gVGkuoeWpT3ctZTV" type="referred">
          <date when="2014-11-12"/>
        </correspAction>
        <correspAction xml:id="i-XnM7amwYejavahkjVy6jow" type="assigned">
          <date when="2016-10-02"/>
          <time when="22:54:21"/>
        </correspAction>
        <correspContext corresp="i-XnM7amwYejavahkjVy6jow">
          <ref type="assignedTo">Justitieutskottet</ref>
        </correspContext>
        <correspAction xml:id="i-KfYnidqxYDA1cYHZ9jNJwT" type="behandlas_i"/>
        <correspContext corresp="i-KfYnidqxYDA1cYHZ9jNJwT">
          <ref type="uppgift">2014/15:JuU14</ref>
          <ref type="ref_dok_id">H201JuU14</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-S6kTwRUn7QQBfBkc37FtgU" type="motHeader">
        <div xml:id="i-QZ6YHSGZh48Y4EWYtyrfue" type="motTitle">
          Motion till riksdagen 2014/15:137 av Jonas Sjöstedt m.fl. (V)
          Samtycke och oaktsamhet vid sexualbrott
        </div>
      </div>
      <div xml:id="i-VTcqotxtpn6afhGu9uRnmV" type="motBody">
        <div xml:id="i-PfbBmqYR8gbUy9656bAKHb" type="motProposal" subtype="förslag">
          <head xml:id="i-PYCmDDfyEp1VcwwWMH6U1Z">
            Förslag till riksdagsbeslut
          </head>
          <list xml:id="i-M942ckYTy33J4DmENGRnEA" style="ol">
            <item xml:id="i-P5PPwgu1oZUnQpLypPCh33">
              Riksdagen tillkännager för regeringen som sin mening vad som
              anförs i motionen om att regeringen omgående bör återkomma med
              förslag till riksdagen i enlighet med det alternativa lagförslag
              som framlades i bilaga 3 till betänkandet av 2008 års sexualbrottsutredning
              (SOU 2010:71).
            </item>
            <item xml:id="i-UzoSLbbGSE1PdsF7iUJs7g">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag som innebär att ett oaktsamhetsbrott införs i
              sexualbrottslagstiftningen.
            </item>
            <item xml:id="i-FTTzas552XsGh9P1Tv5shD">
              Riksdagen tillkännager för regeringen som sin mening vad som
              anförs i motionen om att regeringen bör sörja för att det vidtas
              ytterligare åtgärder för att höja kompetensen om sexualbrott inom
              rättsväsendet.
            </item>
          </list>
        </div>
        <div xml:id="i-79GwfBd2a1b59UuTLKoVxi" type="motContent">
          <head xml:id="i-Jia4ZcdBi2tNeXccpuuFzt" type="h1">
            Inledning
          </head>
          <p xml:id="i-ViTFwi3y7oAuTyPzimq9pc">
            Dagens sexualbrottslagstiftning innehåller krav på att det ska
            ha förekommit våld, hot eller ett otillbörligt utnyttjande av
            att offret befunnit sig i en särskilt utsatt situation, för att
            en gärning ska betecknas som våldtäkt. Det är en omodern syn på
            individens sexuella självbestämmanderätt och signalerar att kvinnor
            och kvinnors kroppar är tillgängliga i alla situationer utom när
            det förekommer våld eller tvång. Rätten att bestämma över sin
            egen kropp är inte förhandlingsbar och det måste även framgå av
            lagen. Ett samtyckeskrav markerar att sex ska bygga på frivillighet
            och samtycke. Det är därför av stor vikt att ett sådant krav omgående
            förs in i sexualbrottslagstiftningen.
          </p>
          <p xml:id="i-7QKLAeMGhd1cFpR6kps6wU">
            Enligt statistik från Brottsförebyggande rådet, Brå, så anmäldes
            16 900 sexualbrott år 2012, och 171 av dem lagfördes som våldtäkt.
            År 2013 anmäldes totalt 17 700 sexualbrott, vilket är en ökning
            med 5 procent i jämförelse med 2012. Anmälda brott om våldtäkt,
            sexuellt ofredande och sexuellt tvång, utnyttjande m.m. stod för
            91 procent av brotten i kategorin sexualbrott. 98 procent av dem
            som misstänks för sexualbrott är män.
          </p>
          <head xml:id="i-2r7QG22XWhA8Dapk1i1XcR" type="h1">
            Inför ett samtyckeskrav nu
          </head>
          <p xml:id="i-EGbFtYwsbebHCd7gANq7xQ">
            Frågan om ett samtyckeskrav har utretts tidigare, senast i 2008
            års sexualbrottsutredning. I det betänkande som presenterades
            i oktober 2010 (SOU 2010:71) konstaterades att utvecklingen i
            internationell straffrätt gått mot att varje sexuell penetration
            utan offrets samtycke utgör våldtäkt. Utredningen rekommenderade
            införandet av en samtyckeslag för att den svenska lagstiftningen
            skulle leva upp till de krav som ställs i artikel 3 och 8 i Europakonventionen
            så som de kommit till uttryck i Bulgariendomen (M.C. v. Bulgaria).
            Kraven innebär att vi ska ha en materiell straffrätt som täcker
            varje sexuell handling som skett utan samtycke.
          </p>
          <p xml:id="i-FDvp1BUS69hHC9MGTeakfG">
            Europakonventionen är sedan 1995 svensk lag och därför måste
            vår lagstiftning alltid prövas mot de krav som konventionen uppställer
            till skydd för människor. I sexualbrottsutredningen framhölls
            att det är kränkningen som ska vara i fokus och inte det hot eller
            tvång som används, vilket är fallet i vår nuvarande sexualbrottslagstiftning.
          </p>
          <p xml:id="i-4DGaNhD2nLZ72ckiPdDhvr">
            Den 1 augusti i år trädde Istanbulkonventionen, Convention on
            preventing and combating violence against women and domestic violence,
            i kraft. Istanbulkonventionen antogs den 11 maj 2011 och hittills
            har 14 länder, däribland Sverige, ratificerat konventionen och
            därmed förbundit sig att straffbelägga uppsåtliga sexuella gärningar
            där samtycke saknas. Istanbulkonventionen slår bl.a. fast att
            samtycke ska lämnas av egen fri vilja och bedömas med hänsyn till
            förhållandena i det enskilda fallet.
          </p>
          <p xml:id="i-KaW317gUoXMfLQ6pooNhCm">
            Det kan således konstateras att vi i dag inte har en sexualbrottslagstiftning
            som lever upp till de krav som bl.a. Europakonventionen ställer,
            eftersom vår materiella straffrätt inte täcker varje sexuell handling
            som skett utan samtycke. Det finns tvärtom många luckor i vår
            sexualbrottslagstiftning där ansvar inte kan utkrävas.
          </p>
          <p xml:id="i-XSWVaorygaMt9jUCkhqDUA">
            Samtyckesreglering är dessutom en del i ett helt åtgärdspaket
            som behövs för att motverka sexuellt våld, öka rättstryggheten
            för kvinnor och unga tjejer och minska straffriheten för män som
            begår sexuella övergrepp. Som enskild åtgärd har den framför allt
            en långsiktig normerande verkan, såväl i rättsväsendet som i hela
            samhället.
          </p>
          <p xml:id="i-E1zwWPjA6rDBt4qRgFMdkX">
            En samtyckeslag skulle skicka en tydlig signal till samhället
            att det grundläggande när det gäller sex är att alla inblandade
            parter faktiskt vill delta. Med ett tydligt krav på samtycke skulle
            alla sexuella gärningar som utförs mot en annan människas vilja
            vara brottsliga, och kravet på förekomst av fysiskt våld, tvång
            eller hot skulle falla bort.
          </p>
          <p xml:id="i-JBKxj9HnQPZvYnhhp6pe9z">
            En förändrad syn på framför allt mäns sexualitet är ett måste.
            I dag framstår det som att alltför många domstolar utgår från
            att män är oförmögna att förstå när en annan person vill eller
            inte vill ha sexuellt umgänge. Detta visar sig gång på gång där
            målsägande uppger att hen har sagt nej och domstolar tolkar det
            som att den tilltalade inte hade kapacitet att förstå nekandet.
            Gärningspersonens perspektiv blir rättens och allt fokus kan läggas
            på offrets agerande och livsstil. Det är en omodern och destruktiv
            syn på mannen och den manliga sexuella normen. I stället måste
            vi utgå från att alla oavsett kön är kapabla att efterfråga en
            jakande bekräftelse och samtycke innan sexuella kontakter inleds.
            Dessutom är det inte ovanligt att målsägande skuldbeläggs för
            att på något sätt, enligt domstolen, ha signalerat till den tilltalade
            att det var fritt fram. Det framgår även av olika domar att målsägandes
            beteende under och efter övergrepp inte har passat in på den bild
            som domstolen har av hur ett brottsoffer ska bete sig och där
            resonemangen ofta går rakt emot vad forskningen säger om hur sexualbrottsoffer
            beter sig under och efter ett övergrepp.
          </p>
          <p xml:id="i-PiuvF3opUmSeBJJuSq8Fpe">
            Den kunskapsbrist om sexualbrott som finns i våra domstolar är
            inte acceptabel. Dels finns det inget rätt eller fel sätt att
            bete sig på när man utsätts för ett övergrepp, dels har brottsoffer
            inget ansvar att tydligt och ihärdigt nog informera förövaren
            om att denne begår ett övergrepp. Det är inte rimligt att en tilltalads
            hävdade brist på förståelse för exempelvis vad ordet nej eller
            högljudda protester betyder ska kunna vara grund för en friande
            dom. Den självklara frågan som måste ställas till gärningspersonen
            är ”Vad gjorde du för att säkerställa att hen samtyckte?”.
          </p>
          <p xml:id="i-WB9ens81tRW49J42cfhe2i">
            Det finns i dag en bred samsyn såväl inom riksdagen som i samhället
            om att det är hög tid att införa ett samtyckeskrav nu och tidigare
            i år angav regeringen i sin regeringsförklaring att ”principen
            om samtycke vid sex är grundläggande”. Det är en mycket bra ambition.
            Trots detta och trots att frågan om ett samtyckeskrav redan har
            utretts, så har nu ännu en utredning påbörjats.
          </p>
          <p xml:id="i-WRomgHCJA3rxBLwU4nzoL6">
            Införandet av ett samtyckeskrav kan inte längre vänta. Det är
            dags för en svensk sexualbrottslagstiftning där varje individs
            absoluta rätt att bestämma över sin egen kropp är central. Denna
            ska klargöra att sex kräver frivillighet och samtycke från alla
            deltagande parter – en lagstiftning som säger att ett nej räcker
            och att sex utan samtycke är ett övergrepp och inget annat. Regeringen
            bör omgående återkomma med förslag till riksdagen i enlighet med
            det alternativa lagförslag som framlades i bilaga 3 i betänkandet
            av 2008 års sexualbrottsutredning. Det bör riksdagen som sin mening
            ge regeringen till känna.
          </p>
          <head xml:id="i-CUFTnLw1HUi7516dQbcB2x" type="h1">
            Inför ett oaktsamhetsbrott
          </head>
          <p xml:id="i-7EBqAZ67tFayQv1YERxtu2">
            I många våldtäktsfall frias gärningsmännen för att det inte går
            att bevisa att de haft uppsåt att våldta och därför skulle en
            viktig komplettering till en samtyckesbaserad våldtäktslagstiftning
            vara att införa ett oaktsamhetsbrott. Ett samhälle som inte förmår
            att lagföra övergrepp brister i sin omsorg om medborgarna. Vi
            kan inte ha ett samhälle som säger att handlingar är okej för
            att en person, företrädesvis en man, inte förstår att ett nej
            är ett nej. Med ett oaktsamhetsbrott kan vi, utan att sänka beviskraven,
            få fler fällande domar. En sådan lagkonstruktion fångar in fall
            där gärningspersonen borde ha förstått att hen handlade på ett
            oförsvarligt sätt. För många andra brottsliga gärningar är det
            en självklarhet att kombinera kravet på uppsåt med ett oaktsamhetsbrott,
            och detta går mycket väl att applicera även på våldtäkter. En
            person skulle därmed bli skyldig till brott om omständigheterna
            varit sådana att hen borde ha förstått att den utsatta inte ville
            ha sex.
          </p>
          <p xml:id="i-UgFTdFaMFeYvrPgsYeDL54">
            Genom införandet av ett oaktsamhetsrekvisit i sexualbrottslagstiftningen
            skulle det inte längre krävas att gärningspersonen ska ha haft
            uppsåt och insikt i sitt handlande. I stället skulle det räcka
            med att hen borde ha insett att hen sexuellt utnyttjade en person
            som inte samtyckt till sex. Straffansvarsområdet för sexualbrott
            skulle därmed utvidgas och brottsoffrens ställning delvis stärkas.
            I Norge har grov oaktsam våldtäkt funnits sedan år 2000 och det
            infördes efter stor debatt. Kritikerna befarade en minskad rättssäkerhet
            vilket det i efterhand kan konstateras att det inte fanns fog
            för. Sänkt krav på personlig insikt och avsikt inte är detsamma
            som sänkta beviskrav. Detta ska inte heller sammanblandas med
            omvänd bevisbörda.
          </p>
          <p xml:id="i-D5D4tU9ri2RFCcwvD6oW2g">
            Regeringen bör återkomma till riksdagen med ett förslag som innebär
            att ett oaktsamhetsbrott införs i sexualbrottslagstiftningen.
            Detta bör riksdagen som sin mening ge regeringen till känna.
          </p>
          <head xml:id="i-N7Qkb6j4dAB3CTt6R2mpPU" type="h1">
            Ökad kompetens om sexualbrott inom rättsväsendet
          </head>
          <p xml:id="i-MX7Fy5r3gfREoBPDWVDEyj">
            Vänsterpartiet anser att de två lagändringar som föreslås i denna
            motion tillsammans med ett större fokus på det förebyggande arbetet
            och kompetenshöjning inom rättsväsendet i sexualbrottsfrågor är
            en bättre väg att gå än att exempelvis generellt höja straffen.
            Strängare straff kan vara positivt om det höjer ett brotts status
            inom rättsväsendet och medför en starkare prioritering och ökade
            resurser för att utreda brotten, men leder ingenstans i sig. Straffskärpningar
            och höjda minimistraff riskerar att leda till färre fällande domar,
            då domstolar tenderar att ställa oerhört höga beviskrav om miniminivån
            ligger högt. Vänsterpartiet anser att det viktiga är att vi har
            ett samhälle som förmår att slå fast att ett brott har begåtts
            och som på allvar vidtar åtgärder både för att förebygga antalet
            brott och för att förbättra rättsväsendets hantering när det skett
            ett sexualbrott.
          </p>
          <p xml:id="i-FXh4PkDSbmaA7HMeUxwnMN">
            Det är först när brottsoffer känner att de har lagen på sin sida,
            får stöd från polis och rättsväsende genom hela rättsprocessen
            och har en rimlig chans att få upprättelse för den kränkning de
            utsatts för som de i större utsträckning kommer att välja att
            polisanmäla. Det anmäls årligen ca 17 000 sexualbrott; troligtvis
            sker det dock mångt mycket fler sexuella övergrepp än så, men
            de anmäls inte.
          </p>
          <p xml:id="i-JWDCMyoD3EcTu25jEKGjFW">
            Vänsterpartiet fick tidigare i år gehör i riksdagen för vårt
            krav om att det ska tillsättas en parlamentarisk kommitté som
            ska granska varför så få våldtäktsanmälningar leder till åtal
            och fällande dom. Granskningen ska omfatta hela rättsprocessen
            från anmälan till dom och kommittén ska även lämna förslag på
            åtgärder som kan stärka brottsoffers ställning i processen och
            som kan förbättra polisens och åklagarväsendets arbete med dessa
            brott. Förhoppningsvis kommer detta att innebära att rättsväsendets
            hantering av sexualbrott förbättras framöver.
          </p>
          <p xml:id="i-AFxMJ19QhgHPppWbKSpWy3">
            Det kan dock redan i dag konstateras att det finns kompetensbrister
            inom rättsväsendet när det kommer till sexualbrott. I flera uppmärksammade
            fall har det också varit tydligt att rätten låtit rådande föreställningar
            om kön och sexualitet stå i vägen för en korrekt och objektiv
            bedömning. Följden blir att domstolarnas bedömningar inte stämmer
            överens med lagstiftarnas intentioner. Kunskapen om våldtäkt och
            sexuella övergrepp behöver intensifieras inom hela rättskedjan.
            Utan en förståelse bl.a. för hur offer och förövare kan agera
            och reagera är det svårt att ge ett bra bemötande, göra en objektiv
            bedömning och ge upprättelse till de som drabbats. Regeringen
            bör därför tillse att det vidtas ytterligare åtgärder för att
            höja kompetensen om sexualbrott inom rättsväsendet. Detta bör
            riksdagen som sin mening ge regeringen till känna.
          </p>
        </div>
        <div xml:id="i-Ctyv3xQqQDRLMQt3DEheMM" type="signatureBlock">
          <list xml:id="i-6WE9P2FVQ1kZMszPRnWbxQ">
            <item xml:id="i-NsUjh2sDU9U2D2KEyZxXdo" who="i-PPZKpwNr5kqkWArvESGC5X" type="signature">
              Jonas Sjöstedt (V)
            </item>
            <item xml:id="i-7AUWwvQ25iFTd3wNVE5Wa9" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-9jVPgJTEkmPgd8r8M771eN" who="i-3SiHjpmKqDX1ahURx9ZWt3" type="signature">
              Maj Karlsson (V)
            </item>
            <item xml:id="i-UPts5LWtLzpJqcJn7WWRdZ" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-PRGCJkhy8MxMWAhdJShijy" who="i-9XTMNkDLu5u66FsWiwysh1" type="signature">
              Karin Rågsjö (V)
            </item>
            <item xml:id="i-BKmCSuT1HKaztCPxgznjnz" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-GfLXXacc41rzrpW1Ycotpt" who="i-PAfMpaW8KP2UfRTBpXARTc" type="signature">
              Linda Snecker (V)
            </item>
          </list>
        </div>
      </div>
    </body>
  </text>
</TEI>
