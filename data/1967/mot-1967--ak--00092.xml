<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__92/mot_1967__ak__92-001.pdf"/>
      <fw xml:id="i-C2cRMxShURjsH5munDzQNc">
        12 Motioner i Andra kammaren, nr 92 år 1967
      </fw>
      <div type="motHeader" xml:id="i-6EJ53nqoTo27rE8bCBCn3E">
        <div type="motTitle" xml:id="i-9YudWiTKPoSGwC8FNfEn2x"/>
        <div type="motSubmissionInfo" xml:id="i-2BDKjXPv4TFEiHKjDCbQXn"/>
      </div>
      <div type="motBody" xml:id="i-G5QRs7UUChdsP2mLGvJ2aQ">
        <div xml:id="i-HjBieZTJKmqPWozG8SEQZu">
          <p xml:id="i-YJUhwaLLsUpj3YXgEwYB9X">
            Nr 92
          </p>
          <p xml:id="i-CGJfDLxeRsEgUZnKeSyKAg">
            Av herr Gustafsson i Borås, om påskrift på cigarettpaket om rök-
          </p>
          <p xml:id="i-HDopzudLwQB31JBGEzhTm9">
            ningens hälsovådlighet.
          </p>
          <p xml:id="i-SsSthNzpyvh94pApbKybxt">
            Cigarrettrökningen utvecklas alltmer till ett av våra allvarligaste
            folk- hälsoproblem. Det är klart bevisat, att cigarrettrökningen
            orsakar lung- cancer, emfysem och kronisk bronkit. Redan bland
            måttlighetsrökarna är lungcancerfrekvensen 10 gånger så stor som
            bland icke-rökarna. Bland stor- rökarna är lungcancerfrekvensen
            ännu mycket större. Det är dessutom klarlagt att cigarrettrökning
            är den enda verkligt betydande orsaken till lungcancer. Andra
            orsaksfaktorer finns, t. ex. luftföroreningar, men de har liten
            betydelse jämfört med cigarrettrökningen. Den stora amerikanska
            undersökningen »Smoking and Health&gt; sammanfattar detta med följande
            ord (p. 196): »Cigarette smoking is caussally related to lung
            cancer in men; the magnitude of the effect of cigarette smoking
            far outweighs all other fac- tors.» Cigarrettrökarna har inte
            bara en mycket stor överdödlighet i de nyss- nämnda sjukdomarna.
            De har också en betydande överdödlighet i strup- huvudecancer,
            munhålecancer, matstrupecancer, magsäcks- och tolvfinger- tarmsår,
            sjukdomar i cirkulationsorganen, skrumplever, urinblåsecancer
            och kranskärlsjukdom. För att ytterligare belysa betydelsen av
            den förut nämnda överdödlig- heten hos rökare kan man göra följande
            jämförelse. Lungcancer, d. v. s. indirekt cigarrettrökning, orsakar
            f. n. årligen i Sverige ungefär lika många dödsfall som trafikolyckorna.
            Det bör observeras, att denna jämförelse en- dast gäller en enda
            av de sjukdomsgrupper, där cigarrettrökarna uppvisar överdödlighet.
            Andra sådana grupper kan t. o. m. förutsättas vara betydligt mer
            betydelsefulla, vilket bl. a. påpekats av en svensk medicinsk
            forskare, docent Kim Cramér, i en artikel i Läkartidningen nr
            33/1965. Han utgår där från de relationstal, som i medicinalstyrelsens
            expertgrupps utlåtande (1965) anges beträffande dödligheten i
            olika sjukdomar för rökare jäm- fört med icke-rökare. Han kommer
            då fram till följande slutsats: &gt;»Om de angivna relationstalen
            förutsättes riktiga, skulle rökningen orsaka fyra gånger fler
            dödsfall i coronarsjukdom än fall av lungcancer.» Vi har i Sverige
            måttligare rökfrekvens och bättre hälsotillstånd än en del andra
            länder. Utvecklingen går emellertid i riktning mot en försäm-
            ring, och vi har därför mycket stor anledning att vidta åtgärder
            mot den
          </p>
          <pb facs="riksdagen-motions-pdf/data/1967/mot_1967__ak__92/mot_1967__ak__92-002.pdf"/>
          <fw xml:id="i-KHKraRj5CKmWX9Xw6RzMF1">
            Motioner i Andra kammaren, nr 92 år 1967 13
          </fw>
          <p xml:id="i-YYGoLMgFcaFuCTmUDbKyyG">
            tilltagande rökningen, eftersom vi därigenom skulle kunna undgå
            en så- dan ogynnsam utveckling, som redan ägt rum i en del andra
            länder. Dessa synpunkter diskuteras i medicinalstyrelsens expertgrupps
            utlåtande på följande vis (p. 96):
          </p>
          <p xml:id="i-GiF7gc84CkMwXG9Q8a8JGs">
            Att Sverige sålunda — särskilt med avseende å lungcancer, bronkit
            och emfysem — uppvisar en gynnsam bild i jämförelse med åtskilliga
            andra länder, kan emellertid icke tolkas så, att de allmänna sammanhang
            mellan tobaksrökning och vissa sjukdomar, som påvisats beträffande
            befolkningen i andra länder, i och för sig skulle sakna giltighet
            för svenska förhållan- den. Det bör nämligen observeras, att också
            tobaksrökningen i Sverige är relativt måttlig och att en mera
            markant stegring i cigarrettförbrukningen uppträtt först under
            tiden efter andra världskriget. Omfattningen av den nuvarande
            svenska cigarrettkonsumtionen motsvarar förbrukningen i USA för
            ett trettiotal år sedan. Sjukdomar med lång latenstid, vilka kan
            orsa- kas av rökning, har därför i vårt land förmodligen ännu
            icke hunnit mani- festera sig i full utsträckning. Vidare kan
            rökvanorna förändras. Sålunda kan storrökningen komma att bli
            vanligare än nu. Rökvanan kan också komma att få ökad omfattning
            bland yngre åldersklasser och bland kvin- norna. Då vissa av de
            förut redovisade undersökningarna givit vid handen, att även vid
            måttlig rökning överdödligheten för rökare är större för dem som
            grundlägger sin rökvana tidigt än för dem som börjar röka senare,
            skulle en inom yngre åldersgrupper tilltagande rökning medföra
            ökad hälsorisk.
          </p>
          <p xml:id="i-C1SKTPrNN24msD1pxLposv">
            Det som jag hittills anfört återspeglar en del av de fakta, som
            finns till- gängliga beträffande rökning och hälsa. Den viktigaste
            av alla åtgärder för att hejda rökfrekvensökningen är säkerligen
            en omfattande upplysning om nämnda fakta. Riksdagen har redan
            tidigare anvisat medel för dylik upplysning, och en ökning av
            dessa medel torde vara angelägen. Upplys- ningsverksamheten drabbas
            emellertid av olika svårigheter. En sådan be- står i att åtskilliga
            människor känner ett starkt motstånd mot att accep- lera upplysningen
            om rökningens skadeverkningar. De intalar sig att all upplysning
            som ges är överdriven eller propagandabetonad och över huvud taget
            inte förtjänar tilltro. Som stöd för en sådan uppfattning anförs
            ofta, att staten icke vidtagit några speciella åtgärder mot tobaken.
            Denna brist på åtgärder tolkas sålunda som ett bevis för att staten
            skulle betrakta förut nämnda fakta om rökning och hälsa såsom
            mindre trovärdiga lik- som hela frågan skulle bedömas vara tämligen
            betydelselös. I dagens tekniskt komplicerade samhälle har staten
            ett stort ansvar för att den enskilde medborgaren ges bästa möjliga
            underlag för att veta hur han eller hon skall bevara sin hälsa.
            Utöver att ge förbättrade ekonomiska resurser för själva upplysningsverksamheten
            bör staten därför vidtaga spe- ciella åtgärder som kan stödja
            upplysningsarbetet. Sådana åtgärder kan t. ex. bestå i reglering
            av handeln med tobaksvaror, begränsning av tobaks- reklam och
            föreskrifter beträffande dennas utformning eller föreskrifter
            om varudeklaration eller hälsovarning på cigarrettpaketen. I USA
            har man,
          </p>
          <pb facs="riksdagen-motions-pdf/data/1967/mot_1967__ak__92/mot_1967__ak__92-003.pdf"/>
          <fw xml:id="i-7EKymHkF3pLv2gWtix2h8V">
            14 Motioner i Andra kammaren, nr 92 år 1967
          </fw>
          <p xml:id="i-K4DZYzJm5V2KFZ3WPUznjp">
            trots tobaksindustriens starka ställning, infört en lagbestämmelse
            om att på cigarrettpaketen skall anbringas en påskrift med följande
            text: »Caution! Cigarette smoking may be hazardous to Your Health.&gt;
            (Varning! Cigarrett- rökning kan vara skadligt för hälsan.) Jag
            anser det vara lämpligt att även i Sverige införa motsvarande
            bestämmelse. En sådan åtgärd kan visserligen inte ensam ha någon
            avgörande effekt, men den kan vara verksam som ett stöd för upplysningsverksamheten
            och den kan hjälpa den enskilde medborgaren att göra klart för
            sig hur allvarlig frågan om rökning och hälsa verkligen är. Med
            hänvisning till det ovan anförda får jag hemställa, att riksdagen
            i skrivelse till Kungl. Maj:t måtte anhålla om förslag till sådan
            lagstiftning att alla cigarrettpaket som säljs i Sverige blir
            försedda med påskriften: » Varning! Cigarettrökning kan vara skadligt
            för hälsan.» Stockholm den 17 januari 1967
          </p>
          <p xml:id="i-FSFLnjiFiwHxYKLwP97wwM">
            Axel Gustafsson (fp)
          </p>
          <p xml:id="i-KvzxxUCVngSBSA1bjMnDYr">
            i Borås
          </p>
          <pb facs="riksdagen-motions-pdf/data/1967/mot_1967__ak__92/mot_1967__ak__92-004.pdf"/>
          <p xml:id="i-HAZmWnVKZNcFsSEJaZN6Hh">
            12
          </p>
          <fw xml:id="i-XnUVTu2QDxbsQBxrTovJc4">
            Motioner i Andra kammaren, nr 92 år 1967
          </fw>
        </div>
      </div>
    </body>
  </text>
</TEI>
