<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-02780">
  <teiHeader>
    <fileDesc>
      <titleStmt>
        <title>Hälsovård, sjukvård och social omsorg</title>
        <author corresp="i-WTUJB2R5FNpHU89dXa4RTX">av Emma Henriksson m.fl. (KD, M, C, FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2780 av Emma Henriksson m.fl. (KD, M, C, FP)</title>
          <idno type="rdwebb">H3022780</idno>
          <rs type="number">2780</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H3022780/text</ref>
          <ref type="dokument_url_html">http://data.riksdagen.se/dokument/H3022780</ref>
          <ref type="dokumentstatus_url_xml">http://data.riksdagen.se/dokumentstatus/H3022780</ref>
          <ref type="docx">http://data.riksdagen.se/fil/08224C10-3769-40D9-B2A5-2141E1035155</ref>
          <ref type="pdf">http://data.riksdagen.se/fil/C3EE6FD0-EFAF-4A55-BB58-347A44B055BD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6ePLdAzZb5CDxwYftmdvJM" type="signed"/>
        <correspContext corresp="i-6ePLdAzZb5CDxwYftmdvJM">
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-PyuBrn6sPrF8RQEvmB9xdP"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-Rzaf1FuM5DoGHZEEKnomBC" type="submitted">
          <date when="2015-10-06"/>
          <time when="14:43:15"/>
        </correspAction>
        <correspAction xml:id="i-TNaBQapkXvUShkdz9zz4NQ" type="reviewed">
          <date when="2015-10-07"/>
          <time when="09:55:21"/>
        </correspAction>
        <correspAction xml:id="i-7LjDepdJDYYoMGM2Lfdkhm" type="referred">
          <date when="2015-10-13"/>
        </correspAction>
        <correspAction xml:id="i-GF7Qf51H1qariZKwXwkXR4" type="assigned">
          <date when="2018-06-04"/>
          <time when="10:16:28"/>
        </correspAction>
        <correspContext corresp="i-GF7Qf51H1qariZKwXwkXR4">
          <ref type="assignedTo">Socialutskottet</ref>
        </correspContext>
        <correspAction xml:id="i-DzFqKmtTuhP8jKHuhrerpw" type="behandlas_i"/>
        <correspContext corresp="i-DzFqKmtTuhP8jKHuhrerpw">
          <ref type="uppgift">2015/16:SoU1</ref>
          <ref type="ref_dok_id">H301SoU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CdnFyADXHURkCR531LSEvG" type="behandlas_i"/>
        <correspContext corresp="i-CdnFyADXHURkCR531LSEvG">
          <ref type="uppgift">2015/16:SoU6</ref>
          <ref type="ref_dok_id">H301SoU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU6</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WoBd4UCabQ9LmaDJbaD1iq" type="behandlas_i"/>
        <correspContext corresp="i-WoBd4UCabQ9LmaDJbaD1iq">
          <ref type="uppgift">2015/16:SoU7</ref>
          <ref type="ref_dok_id">H301SoU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU7</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AA9VT7B4JJoT5nG5GLG5a4" type="behandlas_i"/>
        <correspContext corresp="i-AA9VT7B4JJoT5nG5GLG5a4">
          <ref type="uppgift">2016/17:CU10</ref>
          <ref type="ref_dok_id">H401CU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU10</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RwW1pUB7zgpJCaoYc9qeaF" type="behandlas_i"/>
        <correspContext corresp="i-RwW1pUB7zgpJCaoYc9qeaF">
          <ref type="uppgift">2016/17:SoU6</ref>
          <ref type="ref_dok_id">H401SoU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU6</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-M8VZLUHVaq7pg9dou8g9xc" type="behandlas_i"/>
        <correspContext corresp="i-M8VZLUHVaq7pg9dou8g9xc">
          <ref type="uppgift">2016/17:SoU10</ref>
          <ref type="ref_dok_id">H401SoU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU10</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WZXzvVktDDuUKQDkKSTUfR" type="behandlas_i"/>
        <correspContext corresp="i-WZXzvVktDDuUKQDkKSTUfR">
          <ref type="uppgift">2016/17:SoU9</ref>
          <ref type="ref_dok_id">H401SoU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU9</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4bopcAairZ2mG3tBrNUu4x" type="behandlas_i"/>
        <correspContext corresp="i-4bopcAairZ2mG3tBrNUu4x">
          <ref type="uppgift">2016/17:UbU12</ref>
          <ref type="ref_dok_id">H401UbU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU12</ref>
          <ref type="ref_dok_titel">Kunskap i samverkan - för samhällets utmaningar och stärkt konkurrenskraft</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CcLiUZpShzdpwRas7j8dCw" type="motHeader">
        <div xml:id="i-55P7G3xYvpcBpbCr6bmkBy" type="motTitle">
          Motion till riksdagen 2015/16:2780 av Emma Henriksson m.fl. (KD,
          M, C, FP) Hälsovård, sjukvård och social omsorg
        </div>
      </div>
      <div xml:id="i-36a2GWsfEv458cwUqPWJrJ" type="motBody">
        <div xml:id="i-FMWhV8bh2jaR79qBtoJjMn" type="motProposal" subtype="förslag">
          <head xml:id="i-7gM9i9QBtAH7RfsDEybayR">
            Förslag till riksdagsbeslut
          </head>
          <list xml:id="i-A4TkJfGZgkEKndNQTf8iNV" style="ol">
            <item xml:id="i-RzuuEjNa2Pc8mWrUyamXaU">
              Riksdagen ställer sig bakom det som anförs i motionen om att
              tillvarata en mångfald av utövare inom välfärdssektorn och tillkännager
              detta för regeringen.
            </item>
            <item xml:id="i-BnFdKkTTwsJzCCUB3vEY5H">
              Riksdagen ställer sig bakom det som anförs i motionen om att
              socialtjänsten oftare bör väcka frågan om huruvida familjehemsplacerade
              barn bör bli föremål för vårdnadsöverflyttning eller adoption
              och tillkännager detta för regeringen.
            </item>
            <item xml:id="i-FtaW7DVKKermj4GssK2jr8">
              Riksdagen ställer sig bakom det som anförs i motionen om att
              under denna mandatperiod göra en översyn i syfte att stärka skyddet
              mot umgängessabotage och tillkännager detta för regeringen.
            </item>
            <item xml:id="i-LWkF1rVDSFNcqvrxUwPqKE">
              Riksdagen ställer sig bakom det som anförs i motionen om att
              under 2016 påbörja arbetet med att samla viss avancerad cancervård
              på ett mindre antal sjukhus för att höja kvaliteten och tillkännager
              detta för regeringen.
            </item>
            <item xml:id="i-B6ofGqDCbSzByaainns5a7">
              Riksdagen ställer sig bakom det som anförs i motionen om att
              under denna mandatperiod inrätta en nationell kunskapsguide för
              vårdens personal och tillkännager detta för regeringen.
            </item>
            <item xml:id="i-BcGkxd2RUJcj1HZLK3bm7h">
              Riksdagen ställer sig bakom det som anförs i motionen om att
              under denna mandatperiod vidta åtgärder för att landstingen bättre
              ska kunna planera för sin kompetensförsörjning och tillkännager
              detta för regeringen.
            </item>
            <item xml:id="i-W3EQC19Vnh1bm7BVgKhrbj">
              Riksdagen ställer sig bakom det som anförs i motionen om att
              kartlägga kunskapsläget och ta fram vägledningar och utbildningsmaterial
              med inriktning på aktivering av äldre, tidig upptäckt och behandling
              av psykisk ohälsa och tillkännager detta för regeringen.
            </item>
            <item xml:id="i-Kprd6BuqGqtSeWeCQByZpM">
              Riksdagen ställer sig bakom det som anförs i motionen om att
              under mandatperioden se över kunskapsläget vad gäller rehabilitering
              och hemsjukvård bland äldre och tillkännager detta för regeringen.
            </item>
            <item xml:id="i-2x9rSxksbiZmqSLnmNhQDw">
              Riksdagen ställer sig bakom det som anförs i motionen om att
              alla kommuner bör ges möjlighet att erbjuda trygghetsboende eller
              särskilt boende utan biståndsbedömning och tillkännager detta
              för regeringen.
            </item>
            <item xml:id="i-638ixvcA3uEwz3PqCVdR5N">
              Riksdagen ställer sig bakom det som anförs i motionen om att
              Inspektionen för vård och omsorg (Ivo) ska utveckla sin tillsyn
              till att även omfatta hur kommunerna fullgör sin egenkontroll,
              och riksdagen tillkännager detta för regeringen.
            </item>
            <item xml:id="i-QgZDE2NqPASPNAXEon23Qu">
              Riksdagen ställer sig bakom det som anförs i motionen om att
              återuppta arbetet med Äldreutredningen och tillkännager detta
              för regeringen.
            </item>
            <item xml:id="i-34tbpKirEkteKrh65Ds9nP">
              Riksdagen ställer sig bakom det som anförs i motionen om att
              införa ett krav på att kommunerna tillhandahåller valfrihet för
              äldre, antingen genom upphandling, ramavtal eller LOV, och tillkännager
              detta för regeringen.
            </item>
            <item xml:id="i-ME3DbYaSWsqcdkDa9Wc52g">
              Riksdagen ställer sig bakom det som anförs i motionen om att
              tillsammans med huvudmännen utveckla ett system för att stärka
              kommunernas egenkontroll av verksamhet i såväl kommunal som privat
              regi och tillkännager detta för regeringen.
            </item>
            <item xml:id="i-VYTp5vcrvqKh3snvnBzEf3">
              Riksdagen ställer sig bakom det som anförs i motionen om förbättrad
              kvalitet och uppföljning genom att utveckla bättre bedömningsverktyg,
              såsom e-hälsa, öppna jämförelser och ett bedömningsstöd för handläggare,
              i syfte att bättre kartlägga anhörigas behov och situation vid
              en biståndsbedömning och tillkännager detta för regeringen.
            </item>
            <item xml:id="i-3yMYGN2AQnMj9erXjq7HWr">
              Riksdagen ställer sig bakom det som anförs i motionen om att
              utveckla apoteksomregleringen så att valfrihet och etableringsfrihet
              säkras och därmed även kvalitet, tillgänglighet och kontinuitet
              och tillkännager detta för regeringen.
            </item>
            <item xml:id="i-UjjngetL8F7sp16SbGB7gz">
              Riksdagen ställer sig bakom det som anförs i motionen om att
              under mandatperioden utveckla samarbete mellan vård och omsorg
              samt apotekstjänster och tillkännager detta för regeringen.
            </item>
            <item xml:id="i-FiPExSAr7trnfYAin2xGhs">
              Riksdagen ställer sig bakom det som anförs i motionen om att
              skyndsamt utveckla underlag i syfte att stärka samverkan mellan
              akademi, industri samt vård och omsorg och tillkännager detta
              för regeringen.
            </item>
          </list>
        </div>
        <div xml:id="i-FjyUaNQ2sntvo3T35scDuM" type="motContent">
          <head xml:id="i-BSvFu6w3VnB3KhLmGBwt9s" type="h3">
            Sammanfattning
          </head>
          <p xml:id="i-Nd3Mc73ChLkKTF6BeygNct">
            Vi vill förbättra kvaliteten och öka tillgängligheten i vården.
            Människor ska kunna åldras tryggt och makten att själv bestämma
            över sitt liv ska inte begränsas bara för att man blir äldre.
            Genom alliansens valfrihetsreformer flyttades beslut från politiker
            till enskilda människor som fick mer makt över sin vardag. Det
            har aldrig satsats så mycket på välfärden som under alliansens
            regeringstid. Vi kortade köerna i sjukvården, stärkte valfriheten
            och införde en lagstadgad värdegrund i äldreomsorgen. Mycket av
            det arbete som påbörjades under förra mandatperioden har nu antingen
            stagnerat eller är på väg att rullas tillbaka.
          </p>
          <p xml:id="i-APUbowaVNvDuJPEpkK77gQ">
            Vi vill fortsätta säkra att människor över hela landet möter
            en trygg hälso- och sjukvård som håller bra kvalitet. Vi vill
            stärka förutsättningarna för människor att leva ett rikt liv också
            på äldre dagar. Alla barn ska ha trygga uppväxtvillkor och det
            ska finnas goda förutsättningar för familjers frihet och ekonomiska
            trygghet. Vi vill därför fortsätta bygga Sverige med en bra välfärd
            på lika villkor för alla.
          </p>
          <head xml:id="i-LtahNpTjNe2z7rwCaPVzdd" type="h3">
            Stärkt skydd för utsatta barn
          </head>
          <p xml:id="i-BDGMpqXEJJATPWMcmpgdxn">
            Alla barn har rätt till en trygg uppväxt. För de flesta barn
            i vårt land utgör föräldrarna och familjen tryggheten i tillvaron.
            Alliansregeringen har tagit fram en nationell strategi för föräldrastöd
            med syftet att via föräldrar främja barns hälsa och positiva utveckling
            och maximera barnets skydd mot ohälsa och sociala problem. Men
            det finns också föräldrar som inte förmår att ta sitt föräldraansvar
            eller som behöver mer omfattande stöd i sitt föräldraskap.
          </p>
          <p xml:id="i-QjraJDA1sBVgyVL46e7wzD">
            När omsorgen sviktar och familjens nätverk inte räcker till har
            kommunernas socialtjänst det yttersta ansvaret att se till att
            barn som far illa får en så trygg uppväxt som möjligt. Alliansregeringen
            genomförde flera omfattande reformer för att stärka stödet och
            skyddet för barn som far illa. Detta arbete måste fortsätta och
            genomsyras av ett barnrättsperspektiv i enlighet med barnkonventionen.
          </p>
          <p xml:id="i-STTgVB1ZyhTU72usxhDXoK">
            Svensk socialtjänst och dess medarbetare utför ett viktigare
            och svårare arbete än de ibland får erkännande för. Att ytterligare
            stärka professionens ställning, kompetens och auktoritet i det
            arbetet är därför en viktig politisk uppgift. Genom stöd och handledning
            och möjligheter till specialist- och vidareutbildning stärks kompetensen
            hos personalen i den sociala barn- och ungdomsvården. För att
            barn och unga som behöver hjälp snabbt ska få stöd, behövs väl
            fungerande samordning mellan olika aktörer. Skola, socialtjänst,
            polis och barn- och ungdomspsykiatri har ett gemensamt ansvar.
            Även de ideella organisationerna har en viktig roll och kompletterar
            det stöd som kommuner och olika myndigheter ger.
          </p>
          <p xml:id="i-MAjkWQYhn9pFRLebpR6pWS">
            Socialtjänstens insatser bör bygga på frivillighet, men när ett
            barn misstänks fara illa och föräldrarna inte vill ta emot stöd,
            behövs fler möjligheter. När det gäller våld mot barn bör ytterligare
            insatser ske för att förebygga, upptäcka och motverka att barn
            utsätts för våld. Det offentligas ansvar är särskilt stort för
            barn som har placerats utanför sin egen familj. Det är angeläget
            att stabilitet och långsiktighet kan säkerställas för placerade
            barn. Vårdnadsöverflyttning och möjligheten till adoption ska
            övervägas när placeringen pågått en viss tid. Vid alla sociala
            insatser som berör barn ska barnet ha rätt att framföra sin åsikt
            och den ska vara en del av beslutsunderlaget. Ytterligare reformer
            behövs för att säkerställa att familjehem och hem för vård och
            boende håller högsta möjliga kvalitet. LVU-utredningen (SOU 2015:71)
            har lämnat flera angelägna förslag på detta område.
          </p>
          <head xml:id="i-JicgGBnXJs2piHGNdSEjoe" type="h3">
            Satsning mot barns och ungas psykiska ohälsa
          </head>
          <p xml:id="i-Nj4kzLBezUvux1zvZNTppi">
            Allt fler 15-åringar besväras av nedstämdhet och sömnproblem.
            Oro och ängslan är vanligast bland flickor och unga kvinnor. Väntetiderna
            till barn- och ungdomspsykiatrin (BUP) är generellt sett relativt
            korta, även om skillnader finns runt om i landet. Till detta har
            bland annat överenskommelser med Sveriges Kommuner och Landsting
            (SKL) och prestationsbaserade medel bidragit. Fokus framöver bör
            ligga på att öka tillgängligheten till förebyggande arbete och
            den så kallade första linjen (primärvården, elevhälsan, ungdomsmottagningar).
            Större och mer samordnade insatser krävs. Föräldrar, socialtjänst,
            skola/elevhälsa, BUP och övrig sjukvård behöver samarbeta bättre.
            Målsättningen är sammanhållna förebyggande insatser som de aktörer
            som är involverade i barnets vardag deltar i och bidrar till.
          </p>
          <p xml:id="i-KqzJsCRNdw33cvWqCXaj3M">
            Föräldrar spelar en stor roll i barnens liv och kan vara i behov
            av stöd i sin viktiga roll. Den tidigare alliansregeringens PRIO-projekt
            pekar på föräldrastöd som en metod som har god evidens. En stor
            del av dagens föräldrastödsinsatser fokuserar på de mindre barnen
            och nyblivna föräldrar. Detta är bra eftersom forskning talar
            till förmån för tidiga insatser. Samtidigt ser vi ökande problem
            med psykisk ohälsa och oro bland våra tonåringar. Det finns goda
            förutsättningar att bygga vidare på de erfarenheter som gjorts
            genom den nationella strategin på området. Det finns också en
            efterfrågan bland föräldrar om att kunna få prata och rådgöra
            med någon om föräldrarollen och barnets utveckling. Föräldrastödsprogram
            har visat sig ha god effekt och tillgången till föräldrastöd behöver
            öka.
          </p>
          <head xml:id="i-8LjqC4p1EARc6rzbme6Frm" type="h3">
            Kvalitet och tillgänglighet i en sjukvård för alla
          </head>
          <p xml:id="i-Mhh5UNeSXTXANatoUKSoQn">
            I takt med att vi lever längre och kan behandla allt fler sjukdomar
            förändras kraven på hälso- och sjukvården. Alliansens utgångspunkt
            är en sjukvård präglad av kvalitet och tillgänglighet för alla.
            Skillnader i kvalitet eller tillgänglighet mellan regioner eller
            utifrån till exempel kön eller utbildningsbakgrund ska motverkas.
          </p>
          <p xml:id="i-2pZ1FrYHb5d4xhH76YjqC2">
            Sedan 2006 har tillgången till vård förbättrats. Köerna har kortats
            och vi har sett en kraftig ökning av antalet vårdcentraler och
            generösare öppettider. Kvaliteten i sjukvården har också stärkts
            över tid och patienterna är mer nöjda med vården. Sverige är idag
            ett av världens bästa länder på sjukvård. Vi satsar mer resurser
            än någon gång tidigare på vården. Det finns fler aktiva läkare
            och sjuksköterskor än någonsin, och vi utbildar dessutom fler
            än någonsin tidigare. Apoteksreformen har inneburit fler apotek,
            bättre service och att vi kan köpa receptfria läkemedel i mataffärer
            och bensinstationer.
          </p>
          <head xml:id="i-MVLJgtefAX1BcbiahV9e8j" type="h3">
            Ökad tillgänglighet och bättre kvalitet
          </head>
          <p xml:id="i-VbKwxCwRGmHjCpfFswb2qt">
            Trots kortare köer är det alltför många som fortfarande upplever
            att det kan vara svårt att komma i kontakt med sjukvården. Vissa
            landsting klarar inte heller kraven i den nationella vårdgarantin
            och det är stora skillnader mellan landstingen. Medan väntetiderna
            i vården har kortats väsentligt de senaste åren är bristande samordning
            och samverkan inom och mellan vårdgivare ett problem i dagens
            hälso- och sjukvård.
          </p>
          <p xml:id="i-TFiE7BE3oaoZUVN4bqGhEz">
            Vårdvalet inom primärvården har inneburit en stor och positiv
            förändring när det gäller tillgänglighet, innovationsfokus och
            effektivitet. Flera hundra nya vårdcentraler har etablerats och
            på platser som aldrig tidigare haft någon mottagning. Men fortfarande
            är primärvårdens andel av den öppna vården låg jämfört med många
            andra länder och primärvården kommer ofta sämre ut än den specialiserade
            vården i utvärderingar. Vi vill därför driva på kvalitetsutvecklingen
            inom primärvården. Vi anser att regeringens ambitioner att avveckla
            vårdvalet i Sverige är förödande. Patientens valfrihet blir i
            praktiken beroende på viljan i det enskilda landstinget och ojämlikheterna
            över landet till vård för patienten riskerar att förstärkas ytterligare.
            Tvärt om behövs ytterligare reformer för att stärka patientmakten.
            Bland annat bör reformer för ytterligare valfrihet övervägas.
          </p>
          <p xml:id="i-Fg3U4VvFPbgM1AbUTPrQD1">
            Utvärderingar har visat på stora regionala skillnader inom cancervården.
            Genom ökade riktade resurser och genom att samla kompetensen vill
            vi stärka jämlikhet och kvalitet i cancervården. Vi anser det
            viktigt att samla viss avancerad cancervård på ett mindre antal
            sjukhus för att höja kvaliteten.
          </p>
          <p xml:id="i-AG2dzhHquGLZX3aVYujX6w">
            En särskild utredare har fått i uppdrag att se över hur den högspecialiserade
            vården kan utvecklas genom en ökad koncentration. Utredningen
            ska vara klar 2015 och bidra till förbättrade vårdresultat och
            på så vis också en mer jämlik vård. En viktig förutsättning för
            en högkvalitativ vård är spridningen och tillämpningen av bästa
            tillgängliga kunskap. Det ska inte bero på var vårdgivaren arbetar
            vilken tillgång som finns på evidensbaserad kunskap. Samlad kompetens
            kan också leda till ett bättre resursutnyttjande. Bättre kunskapsunderlag
            kan bidra till ökad patientsäkerhet, effektivare resursutnyttjande
            och ökad jämlikhet. Vi vill inrätta en nationell kunskapsguide
            för vårdens personal.
          </p>
          <head xml:id="i-NQLoborSePyENUrUN1hh8K" type="h3">
            Stärk vården av äldre
          </head>
          <p xml:id="i-EXiLbMjyQvvuBxUovBK27v">
            Människor med stora behov ska känna sig delaktiga i sin egen
            vård. Den tidigare alliansregeringen kraftsamlade för att förbättra
            omhändertagandet av de mest sjuka äldre, bland annat genom ekonomiska
            incitament för samverkan. Målet var att få omsorgen och vården
            att samverka bättre och att använda resurserna mer effektivt så
            att vården och omsorgen i högre grad utgår från patienternas behov.
            Bland annat har detta resulterat i säkrare läkemedelsanvändning
            för äldre och bättre vård i livets slutskede. För en äldre person
            med många olika symtom och diagnoser kan kontakterna med olika
            huvudmän, verksamheter och personalkategorier ändå vara svåra
            att överskåda. De mest sjuka äldre har i dag många olika kontakter
            i vården och omsorgen, vilket kan medföra lägre kvalitet för patienten
            och högre kostnader för vården totalt. Här finns förbättringspotential
            vad gäller samverkan mellan kommuner och landsting. Kontinuitet
            i vård- och omsorgskontakterna är också viktigt.
          </p>
          <p xml:id="i-BFDyHrARLtnq6WB3xTAZUz">
            De människor som drabbats av demenssjukdom är särskilt utsatta.
            En välfungerande demensvård är därför en av grundförutsättningarna
            för en fungerande äldreomsorg. Detta kräver i sin tur kompetent,
            välutbildad och välmotiverad personal. Forskning på demensområdet
            har visat att relationen till vårdpersonalen är bland det allra
            viktigaste i vården av demenssjuka. Därför bör medarbetarna i
            vård och omsorg ges både tid och resurser och specifik kunskap
            om demenssjukdomar för att de ska kunna skapa en så bra demensvård
            som möjligt.
          </p>
          <p xml:id="i-B86zf7ZYH4FfMdiBiLyycx">
            Dessvärre beslutade den sittande regeringen att lägga ned Äldreutredningen
            som tillsattes av alliansen i början av 2014. Svensk vård och
            omsorg om äldre står inför betydande utmaningar under de närmaste
            decennierna. Behovet av insatser kan komma att öka väsentligt,
            vilket förväntas medföra en samhällsekonomisk utmaning. Samtidigt
            behöver kommuner och landsting utveckla vård- och omsorgsinsatserna
            på ett sätt som ger den enskilde mer inflytande, trygghet och
            självbestämmande över den egna tillvaron. Utredningen skulle ha
            varit klar i december 2015. Vi beklagar att regeringen inte anser
            att dessa frågor är av större vikt och att de valde att lägga
            ned arbetet. Vår förhoppning är ändå att de i efterhand har insett
            behovet av det arbete som pågick i utredningen och därför återupptar
            den.
          </p>
          <head xml:id="i-BhAcLZYfdrqs4oBoAdsZGs" type="h3">
            Utbilda fler läkare och sjuksköterskor
          </head>
          <p xml:id="i-7F9rEgLTCKHe6aJfRSE9ER">
            På vissa ställen i landet råder det brist på läkare och sjuksköterskor,
            trots att Sverige idag har 3 500 fler läkare och 5 200 fler sjuksköterskor
            än 2006. Det är bra att även regeringen vill fortsätta bygga ut
            läkar- och sjuksköterskeutbildningarna. Möjligheterna att rekrytera
            utbildad personal är avgörande för att hälso- och sjukvården ska
            kunna ge en god och säker vård och omsorg. Vi vill vidta åtgärder
            för att landstingen bättre ska kunna planera för sin kompetensförsörjning.
          </p>
          <head xml:id="i-XQu197pvxpFS1dHm1CFoE3" type="h3">
            Förebyggande arbete
          </head>
          <p xml:id="i-KFp6CNWMYfdUZ2N2dcXKej">
            Folkhälsan i Sverige utvecklas positivt och medellivslängden
            fortsätter öka. Ändrade levnadsvanor mot ett hälsosammare liv
            gör att fler kan hålla sig friska längre.
          </p>
          <p xml:id="i-7wkjtovVdvgufpTBaAEseV">
            Alliansen har gjort satsningar på bland annat hälsocoacher och
            läkemedelsgenomgångar. Det finns också goda exempel på landsting
            som erbjuder hälsosamtal och därmed ger människor bättre förutsättningar
            att känna delaktighet och motivation att vid behov ändra sina
            levnadsvanor. Fortfarande finns det dock hälsovinster att göra
            genom förebyggande arbete. Många hälsoproblem beror på alkohol,
            tobak och övervikt. Genom tidig upptäckt och personanpassade behandlingsupplägg
            kan många folkhälsoproblem förebyggas.
          </p>
          <p xml:id="i-XcKqtAuvJd7oavkcrvxsHs">
            Endast två av tio personer med kroniska och långvariga sjukdomar
            anser att de är involverade i sin egen vård. Detta visar att det
            finns brister inom vården när det gäller att möta patienters individuella
            behov.
          </p>
          <head xml:id="i-Vz3WRuaLNvW4NkCCs678ag" type="h3">
            Stärk patientens ställning
          </head>
          <p xml:id="i-MUH6zW88EGMTVB1uQPU25K">
            Forskning visar att patientdelaktighet leder till bättre vård
            och bättre hälsa. Den 1 januari 2015 trädde den nya patientlagen
            i kraft. Den tydliggör och förstärker patientens ställning genom
            förbättrad delaktighet, valfrihet och information. Vården ska
            utgå från patientens egna förutsättningar och patienter får en
            lagstadgad möjlighet att välja utförare av primärvård och öppen
            specialiserad vård i hela landet. Vi vill även stärka patientens
            ställning ytterligare genom att etablera en digital tjänst – Hälsa
            För Mig – där den enskilde enkelt ska kunna samla och spara information
            om sin egen hälsa.
          </p>
          <head xml:id="i-EstjZqdPxMP2LVtunYjeRC" type="h3">
            Ett bra och tryggt land att åldras i
          </head>
          <p xml:id="i-GTSXWduTAQWFnTtE8mxQGz">
            Att åldras innebär ofta ett ökat behov av hjälp i vardagen. Hur
            hjälpen utformas påverkar i hög grad livskvaliteten. Alliansens
            utgångspunkt är att varje människa är unik, med egna önskemål
            och intressen. Rätten till självbestämmande är lika viktig oavsett
            ålder. Den välfärd som betalas med våra gemensamma resurser ska
            därför präglas av stor valfrihet, hög kvalitet, ett värdigt bemötande
            och finnas tillgänglig för alla som behöver den. Sveriges äldre
            kan vänta sig fler år med god hälsa än i de allra flesta länder.
            Idag lever vi i genomsnitt 20 år efter pensioneringen. Det är
            en fantastisk utveckling. Men det kräver också en förändring i
            synen på äldre. Det är viktigt att politiken visar förståelse
            och respekt för att äldre inte är en homogen grupp människor med
            samma behov och önskemål. Det behöver skapas fler vägar för att
            underlätta för människor att leva det aktiva liv de vill leva.
          </p>
          <head xml:id="i-3GBmpsmfYGPDM3umt2ov7i" type="h3">
            Hälsosammare, tryggare och rikare vardag
          </head>
          <p xml:id="i-CY9aQ3MxhPQo29BqHyF2mS">
            Det är självklart att också äldre ska ha en meningsfull vardag
            med intressen och fritidssysselsättningar. Social samvaro kan
            också bidra ytterligare till fler friska år. Många lever tyvärr
            i ofrivillig ensamhet. Trygghetsboenden med möteslokaler och ny
            teknik kan bryta isolering och skapa delaktighet. Ett mer strukturerat
            samarbete mellan kommunerna och ideella organisationer kan också
            skapa bättre förutsättningar för fler att leva ett rikt liv. Därför
            vill vi kartlägga kunskapsläget och ta fram vägledningar och utbildningsmaterial
            med inriktning på aktivering av äldre, tidig upptäckt och behandling
            av psykisk ohälsa. Vi vill se över kunskapsläget vad gäller rehabilitering
            och hemsjukvård bland äldre.
          </p>
          <p xml:id="i-8tZY4k1XMgpBecneXBWGmB">
            Att själv få välja var och hur man vill bo är en central del
            av självbestämmandet och välbefinnandet. RUT-tjänsterna har underlättat
            vardagen för de cirka 180 000 äldre som använder sig av dem. Den
            tidigare alliansregeringen har öppnat upp för nya boendeformer
            för äldre. Vi har också satsat på ett särskilt investeringsstöd
            för byggande av särskilda boenden och trygghetsboende vilket har
            lett till att över 10 000 äldrebostäder har byggts. Dock är det
            fortfarande 40 procent av kommunerna som inte täcker sitt behov.
            En ny bestämmelse slår fast att äldre så långt det är möjligt
            ska kunna välja när och hur stöd och hjälp i hemmet ska ges och
            sedan 2012 finns en lagstadgad parboendegaranti. Därför är det
            mycket beklagligt att regeringen tar bort det särskilda investeringsstödet,
            trots att behovet finns.
          </p>
          <p xml:id="i-DCpLH8PoqWjk4QW3iJaF52">
            Vi menar att alternativen behöver bli fler, både på den vanliga
            bostadsmarknaden och i form av olika trygghets- och äldreboenden.
            På så sätt kommer möjligheterna till självbestämmande förbättras,
            rörligheten på bostadsmarknaden öka och behovet av särskilt boende
            skjutas upp, vilket skapar möjlighet för äldre i behov av särskilt
            boende att få del av det i tid. Genom förbättrade möjligheter
            och en ny skyldighet för kommunerna att erbjuda plats i trygghetsboenden
            minskar otryggheten för äldre som undrar om det kommer att finnas
            plats för dem den dag de behöver flytta till ett äldreboende.
            Det ökar också drivkraften för kommuner att ha bra hemtjänst och
            satsa mer på trygghetsboenden. Vi vill att alla kommuner ges möjlighet
            att erbjuda trygghetsboende eller särskilt boende utan biståndsbedömning.
          </p>
          <head xml:id="i-CW8Ng34kq8aZwxBn6io7hP" type="h3">
            Rätten att välja – och att välja bort
          </head>
          <p xml:id="i-EPhVkpZcdPyMMz6XCFz334">
            Vårdvalet inom primärvården innebar en stor och positiv förändring
            när det gäller tillgänglighet, innovationsfokus och effektivitet.
            Men fortfarande är primärvårdens andel av den öppna vården låg
            jämfört med många andra länder och primärvården kommer ofta sämre
            ut än den specialiserade vården i utvärderingar. Vi vill därför
            driva på kvalitetsutvecklingen inom primärvården. Vi anser också
            att det behövs ytterligare reformer för att stärka patientmakten.
            Bland annat bör reformer för ytterligare valfrihet övervägas.
            Regeringen lägger tvärtom förslag om att avskaffa vårdvalet inom
            primärvården. Det betyder att möjligheten att själv välja vårdcentral
            kraftigt försämras. Följden av förslaget kommer att bli nedlagda
            vårdcentraler, försämrad kvalitet, minskad tillgänglighet och
            begränsad valfrihet. Regeringen väljer att begränsa medborgarnas
            valfrihet och istället öka landstingspolitikernas inflytande över
            människors valmöjligheter.
          </p>
          <p xml:id="i-U1deE8S7amaDAENeeGxsSY">
            Patienternas och brukarnas behov ska styra utformningen av välfärdstjänsterna.
            Äldreomsorgen ska präglas av god kvalitet. Rätten till egna val
            blir ännu viktigare för de äldre vars möjlighet att styra vardagen
            begränsas av att de behöver omsorg. År 2009 infördes lagen om
            valfrihetssystem (LOV). Numera tillhandahålls omkring en sjundedel
            av välfärdstjänsterna av privata utförare. Ökade valmöjligheter
            stärker människors egenmakt och gör att det går att välja bort
            de utövare som uppvisar brister eller otillräcklig kvalitet i
            sin verksamhet. Det är denna valfrihet den nya vänsterregeringen
            nu vill stoppa. Alliansen anser att det inte är rimligt att kommuner
            ska kunna neka äldre valfrihet. Den värdegrund som nu är fastlagd
            i lag inriktar äldreomsorgen på att varje äldre person ska uppleva
            största möjliga välbefinnande. Vi välkomnar också att det växer
            fram alternativ, såsom äldreboenden med inriktning på särskilda
            diagnoser, språkgrupper eller med hbtq-kompetens. Vi vill fortsätta
            att utveckla valfriheten på områden där den idag är starkt begränsad
            för den som behöver omsorg, men självklar för andra. Det gäller
            t.ex. rätten att välja mat eller färdtjänst. Vi vill införa ett
            krav på kommunerna att tillhandahålla valfrihet för äldre, antingen
            genom upphandling, ramavtal eller LOV. Vi vill även ytterligare
            stärka den enskildes inflytande över omsorgens innehåll genom
            en förenklad biståndsprövning. Äldreomsorgen fungerar i huvudsak
            bra. Det förekommer dock att aktörer, både privata och offentliga,
            har oacceptabla kvalitetsbrister. Välfärdstjänster ska bedrivas
            ansvarsfullt, effektivt och långsiktigt. Egenmakt och valfrihet
            behöver kompletteras med ytterligare stärkt tillsyn och uppföljning.
          </p>
          <p xml:id="i-5vNoaApyJSXj2gGoqUyrwL">
            Tillsammans med huvudmännen vill vi utveckla ett system för att
            stärka kommunernas egenkontroll av verksamhet i såväl kommunal
            som privat regi. På så sätt stärker vi tillsynen och kontrollen.
            Vi vill att Inspektionen för vård och omsorg (Ivo) ska utveckla
            sin tillsyn till att även omfatta hur kommunerna fullgör sin egenkontroll.
            Det är viktigt att förbättra kvalitet och uppföljning genom att
            utveckla bättre bedömningsverktyg såsom e-hälsa, öppna jämförelser
            och ett bedömningsstöd för handläggare i syfte att bättre kartlägga
            anhörigas behov och situation vid en biståndsbedömning.
          </p>
          <head xml:id="i-HW9p9fJVKaGEL5WAd9ohMe" type="h3">
            Stärk medarbetarna och ledarskapet i äldreomsorgen
          </head>
          <p xml:id="i-7WufRWWRimAgkRxb1nRWHt">
            Kvaliteten i äldreomsorgen skapas av medarbetarna, genom deras
            kompetens och agerande. De beskriver ofta sitt arbete som meningsfullt
            och fyllt av glädje. Men också som slitigt och stressigt. De vill
            göra ett bra jobb, men hindras ibland av bristande ledarskap,
            begränsat inflytande och dåliga villkor. Alliansen är tydlig med
            att det är medarbetarna och de verksamhetsnära cheferna som bäst
            vet hur verksamheten ska bedrivas och vad som behöver prioriteras
            lokalt. Arbete inom äldreomsorgen behöver bli mer attraktivt för
            att säkerställa att det även framöver finns kvalificerad personal
            som väljer att stanna längre på samma arbetsplats. På så sätt
            tillvaratas erfarenhet och kunskap. Jobbskatteavdraget har gjort
            att ett vårdbiträde har fått 1 800 kronor mer i plånboken varje
            månad. Valfriheten gör att det finns flera olika arbetsgivare
            att välja mellan och det finns möjlighet att byta jobb om man
            inte är nöjd med situationen. Det stärker också yrkets status.
          </p>
          <p xml:id="i-2PUomDPrs1EpqFeiQh676z">
            Ett gott ledarskap är viktigt för att öka motivationen och locka
            fler till äldreomsorgen. Alliansen har tagit initiativ till en
            ledarskapssatsning som varit mycket efterfrågad. Vi vill ge fler
            chefer chansen att utbilda sig för att på så sätt skapa en bättre
            arbetsmiljö och för att öka attraktionskraften. Kommunerna har
            även goda möjligheter att på andra sätt stärka ledarskapet inom
            äldreomsorgen, t.ex. genom traineeprogram för att hitta potentiella
            chefer och genom tydligare karriärsteg i verksamheten. Vi vill
            förlänga omvårdnadslyftet för att fortsätta stärka såväl den grundläggande
            som den specialiserade kompetensen bland personal inom äldreomsorgen,
            samt fortsätta ledarskapsutbildningen för chefer i äldreomsorgen.
          </p>
          <head xml:id="i-CQ2JEUrboXNkm2RSxiWeGo" type="h3">
            Maten viktig för hälsan
          </head>
          <p xml:id="i-HTgU6bzuoMshpMJ4r2d5KU">
            God och näringsriktig mat är viktig för vårt välmående och trivsel.
            Många i äldreomsorgen äter inte tillräckligt bra. Det beror ofta
            på brister i måltidens kvalitet och utformning. Kvaliteten på
            maten i offentligfinansierade verksamheter runt om i landet och
            möjligheterna att kunna välja och vara delaktig i hur maten tillagas
            är därför av stor betydelse. Människor ska kunna få påverka maten
            även på äldre dagar. Boenden där personalen lagar mat tillsammans
            med de äldre eller anpassar sig efter de äldres önskemål om mat
            vid olika tidpunkter får ofta nöjdare och friskare äldre. Äldre
            som bor kvar hemma men har svårt att kunna laga mat själva kan
            få hjälp med matleveranser. Ofta sker det i form av fasta portionsstorlekar
            från storkök. Många kommuner söker idag former för att förbättra
            matens kvalitet och måltidssituationen för de äldre. Goda exempel
            kan hämtas från kommuner som hittat bra lösningar för att öka
            valfriheten. Det kan till exempel handla om avtal med lokala restauranger
            som erbjuder hemleverans av mat till äldre. Vi vill se en fortsatt
            utveckling i den riktningen.
          </p>
          <p xml:id="i-LvN1Uy67GMJhz8tphLB75z">
            Delaktighet i måltiden ger ytterligare en dimension. Alliansen
            vill därför att delaktighet ska bli ett uttalat mål i fler kostplaner.
          </p>
          <p xml:id="i-Ey6b7brbxPxGVoc5P7v7pC">
            Det offentliga ska ha högt satta ambitioner i sin upphandling
            av mat avseende djurskydd och miljö. Inom ramen för Matlandet
            Sverige inrättade alliansregeringen ett nationellt kompetenscentrum
            för måltider i vård, skola och omsorg som arbetar med att stödja
            och stimulera kommuner och landsting. Det arbetet bör fullföljas.
          </p>
          <head xml:id="i-SWfF57GYpdRgfLcZRRqzhX" type="h3">
            Stärk omregleringen av apotek
          </head>
          <p xml:id="i-CEq14WfF1TSZxFiJgtJ5a4">
            Det är viktigt att fortsätta skapa förutsättningar för apoteken
            att kunna utveckla ännu högre kvalitet och tillgänglighet avseende
            tjänster och service. Omregleringen av apotek har medfört att
            vissa receptfria läkemedel kan säljas i detaljhandeln och den
            har inneburit att tillgängligheten av apotek ökat i hela landet.
            Tätheten av apotek per invånare är som högst i glesbygdslän. Vi
            vill säkra kvalitet och tillgänglighet genom att slå vakt om och
            utveckla omregleringen av apoteken.
          </p>
          <p xml:id="i-Ra7htYJozHabtDkSHN9zBp">
            De hot som vänsterregeringens politik innebär för valfrihet för
            kunder och etableringsfrihet för utförare tar vi på fullaste allvar.
            Vi vill kunna säkra mångfald av alternativ, stimulera utveckling,
            innovationer och uppmuntra konkurrens oavsett var i landet man
            bor. Det är viktigt att slå vakt om valfrihet och etableringsfrihet.
            Därtill säkra detaljhandelns rätt att sälja vissa receptfria läkemedel.
          </p>
          <p xml:id="i-VSwJEiejXbLCN1gM1Cc24D">
            Det är viktigt att öka tillgänglighet och kvalitet gällande läkemedel
            och andra hälsotjänster som stärker patienten i hela vårdkedjan.
            Bibehållen valfrihet och etableringsfrihet är en stabil grund
            för detta. Stimulera och uppmuntra utvecklandet av hälsotjänster
            mellan vård, omsorg och apotek i syfte att gemensamt stärka patienternas
            väg i vårdkedjan.
          </p>
          <p xml:id="i-3sfFbV1czuSGhcykyA3wM4">
            Vi menar att det är viktigt att kontinuerligt och systematiskt
            öka kunskaperna om och förbättra läkemedelsanvändningen. I detta
            skulle apoteken kunna ha en viktig roll. En viktig uppgift är
            att skapa rimliga förutsättningar att kunna använda nya mer effektiva
            läkemedel, inte minst inom bekämpningen av cancer i alla delar
            av landet.
          </p>
          <p xml:id="i-HbFRquxfGr28HNxD9JUBVL">
            Vi vill öka samarbetet i patientens hela vårdkedja och uppmuntra
            utvecklandet av apotek- och hälsotjänster mellan vård, omsorg
            och apotek. Vi ser gärna en samverkansmodell som etablerar och
            utvecklar ökat samarbete mellan såväl akademi, industri som vård.
          </p>
        </div>
        <div xml:id="i-CqqWgeRWGZW2SRYMYm7k2F" type="signatureBlock">
          <list xml:id="i-8q2ZZhVuDrmL2iM5zKwcNe">
            <item xml:id="i-9v8kmsV6fsMVF3rK38FdTo" who="i-WTUJB2R5FNpHU89dXa4RTX" type="signature">
              Emma Henriksson (KD)
            </item>
            <item xml:id="i-Q1ftfU644Q6dqmgpenC9U" who="i-PyuBrn6sPrF8RQEvmB9xdP" type="signature">
              Cecilia Widegren (M)
            </item>
            <item xml:id="i-KwG6Tqp5MNtwVXDxtW6kLz" who="i-XQAzCv28W16uuk7HhQLdZZ" type="signature">
              Anders W Jonsson (C)
            </item>
            <item xml:id="i-UK6Myak3gPofVxcvzA8PL4" who="i-L3xspgThUxUN1YtSDqcmk8" type="signature">
              Barbro Westerholm (FP)
            </item>
          </list>
        </div>
      </div>
    </body>
  </text>
</TEI>
