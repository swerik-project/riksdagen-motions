<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00434">
  <teiHeader>
    <fileDesc>
      <titleStmt>
        <title>Upprättelse för brister i barnavården</title>
        <author corresp="i-24CbHNwsRznss4Yas6HseU i-Nywj47pd422wBAiv8K2vPV">av Anita Brodén och Jan Ertsborn (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Upprättelse för brister i barnavården</title>
          <idno type="rdwebb">GY02So434</idno>
          <rs type="number">So434</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So434/text</ref>
          <ref type="dokument_url_html">http://data.riksdagen.se/dokument/GY02So434</ref>
          <ref type="dokumentstatus_url_xml">http://data.riksdagen.se/dokumentstatus/GY02So434</ref>
          <ref type="doc">http://data.riksdagen.se/fil/C46CCD6A-AE45-41EF-A116-5A07A90268EE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TsZ1jgkNgvHfsYnZXLroyY" type="signed"/>
        <correspContext corresp="i-TsZ1jgkNgvHfsYnZXLroyY">
          <note type="signatory" corresp="i-24CbHNwsRznss4Yas6HseU"/>
          <note type="signatory" corresp="i-Nywj47pd422wBAiv8K2vPV"/>
        </correspContext>
        <correspAction xml:id="i-BdovMGsYG2UUk5mLrV1Ymn" type="numbering">
          <date when="2010-10-28"/>
        </correspAction>
        <correspAction xml:id="i-NawZNPGCSVauQUmGpYkp6s" type="submission">
          <date when="2010-10-26"/>
        </correspAction>
        <correspAction xml:id="i-6rJFbQ1DzR31sCHBh9goXz" type="transfer">
          <date when="2010-10-26"/>
        </correspAction>
        <correspAction xml:id="i-CcgmrrheHRRkFX5Z3ELh3k" type="assigned"/>
        <correspContext corresp="i-CcgmrrheHRRkFX5Z3ELh3k">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-LA9DJjE6LjtrZVxFDnqomF">
            Förslag till riksdagsbeslut
          </head>
          <list style="ol">
            <item xml:id="i-2Qn6MA7hzwqELEgCfHZZLV">
              Riksdagen tillkännager för regeringen som sin mening vad som
              anförs i motionen om att utreda hur de medmänniskor som drabbats
              av samhällets bristande tillsyn av den sociala barnavården kan
              ges upprättelse.
            </item>
            <item xml:id="i-25XueAfTimyfWGAoRMyRE1">
              Riksdagen tillkännager för regeringen som sin mening vad som
              anförs i motionen om behovet av gemensam kunskapsuppbyggnad och
              specifika åtgärder för att förebygga dagens och framtida brister
              inom den sociala barnavården.
            </item>
          </list>
        </div>
        <div type="motContent">
          <head xml:id="i-6FWSoKd7QSZNakX1Hcbn2Z" type="h1">
            Motivering
          </head>
          <p xml:id="i-VFqjs8L1sZzAr7oz44TXKa">
            Socialstyrelsen fick i december 2005 uppdraget att bedöma omfattningen
            av vanvård vid institutioner inom den sociala barnavården under
            åren 19501980. Rapporten som redovisades i mars 2006 visade att
            det förekommit övergrepp och kränkningar vid institutioner inom
            den sociala barnavården. Däremot var det inte möjligt att bedöma
            omfattningen av vanvården.
          </p>
          <p xml:id="i-4zq57An2GkDWrVuQeTCAXW">
            I juni 2006 beslutade den förra regeringen att tillsätta en utredning
            om vanvård i den sociala barnavården (S 2006:05). Utredningen
            ska granska allvarliga övergrepp och vanvård vid institutioner
            och familjehem/fosterhem inom den sociala barnavården. Uppdraget
            omfattar kvinnor och män som utsatts för vanvård och övergrepp
            som, även vid den tid när de skedde, skulle ha varit brottsligt.
            Övergrepp och vanvård som inträffat så nyligen att åtal kan väckas
            omfattas inte av uppdraget.
          </p>
          <p xml:id="i-8kUZnUoWwWb1fnr9gVn9eA">
            Utredningen har bjudit in till intervjuer och i anslutning till
            dessa erbjudit psykologiskt stöd. Personer som arbetat vid institutioner
            har också givits möjlighet att berätta om vanvård. Utredningen
            ska dokumentera vad som framkommer vid intervjuerna och från eventuellt
            arkivmaterial. De erfarenheter som framkommer ska rapporteras
            på ett sådant sätt att de kan bidra till att liknande förhållanden
            inom den sociala barnavården kan undvikas i framtiden. I uppdraget
            ingår inte att överväga eventuella ansvarsfrågor i enskilda fall
            eller ekonomisk kompensation till drabbade.
          </p>
          <p xml:id="i-YXuLoxXXCr3tkffMAKxBwJ">
            Utredningen lämnade i augusti 2007 en delrapport där man angav
            att det samlade intrycket från de första sextio intervjuerna är
            att flertalet intervjuade från både institutioner och fosterhem
            bär med sig svåra trauman och smärtsamma minnen från fysisk och
            psykisk misshandel, sexuella övergrepp, försummelse och vanvård.
            I delrapporten skriver utredarna att de känner sig förtvivlade
            och vanmäktiga inför det de fått ta del av, över hur barn har
            varit utsatta för så mycket godtycke, nonchalans, ointresse, slarv,
            inkompetens, och låt-gå. De beskriver att de mött människor som
            genom samhällets försorg och underlåtenhet hamnat i livslånga
            utanförskap när det gällt utbildning, arbetsmarknad, sociala och
            medicinska handikapp, drogberoende och kriminalitet. De skriver
            att många av de människor de mött i utredningsarbetet har visat
            en imponerande förmåga till överlevnad, mot alla odds.
          </p>
          <p xml:id="i-Ediwr3Px6g2qfdpUDomCcN">
            Utredningstiden förlängdes i december 2007 till 2009 för att
            alla som anmält intresse av att berätta sin historia ska få möjlighet
            att intervjuas.
          </p>
          <p xml:id="i-7NNDruGdL5cydMVzKjUoaw">
            Socialstyrelsens rapport och utredningens delrapport visar att
            samhället grovt brustit i rollen som föräldrarnas ställföreträdare
            för de omhändertagna barnen att barnen blivit offer för samhällets
            brist på tillsyn. I utredningsuppdraget ingår alltså inte att
            överväga ekonomisk kompensation till drabbade. Trots att utredningen
            inte är slutredovisad, finns det därför fog att föreslå upprättelse
            för de människor som farit illa i samband med samhällsvård med
            en bristande tillsyn. Staten bör därför, genom någon av sina främsta
            företrädare, ge samhällets oförbehållsamma ursäkt till de medmänniskor
            som drabbats av samhällets bristande tillsyn i den sociala barnavården.
          </p>
          <p xml:id="i-VMz51VzcZey7FSrQhxkEMi">
            Mänskligt lidande kan aldrig värderas i pengar. Men ansvaret
            för den bristande tillsynen är samhällets, och staten bör därför,
            gärna i dialog med de drabbade, ta fram ett förslag till kompensationsmodell.
          </p>
          <p xml:id="i-3FvoUN3mijWSrGDbvXKmEm">
            Om vi ska undvika liknande händelser i framtiden behöver vi alla
            i Sverige på ett djupare plan ta itu med detta som tillhör vår
            egen historia. Vi behöver få en gemensam kunskap och erkänna det
            som hänt. Detta skulle ge många arenor en möjlighet att reflektera
            och resonera kring de värderingar som resulterade i övergreppen,
            se egna och gemensamma tillkortakommanden i vitögat. Vi anser
            därför att det behövs en gemensam kunskapsbyggnad genom seminarier,
            vandringsutställningar med mera kring de missgärningar som framkommit
            i den så kallade Vanvårdsutredningen. Vi anser också att det behövs
            en rad specifika åtgärder, oberoende granskningsinstanser, politiska
            och mänskliga ansvarstaganden och yrkesspecifika utbildningsinsatser
            för att förebygga dagens och framtidens brister så att en reell
            attitydförändring kan komma till stånd på bred och djup front
            i samhället.
          </p>
        </div>
        <div type="motSignatures">
          <list>
            <item xml:id="i-3mVzdM5ndBarVtTXwRBYh6" who="i-24CbHNwsRznss4Yas6HseU">
              Anita Brodén (FP)
            </item>
            <item xml:id="i-DAAkybyowqgnt6eGyniTrg" who="i-Nywj47pd422wBAiv8K2vPV">
              Jan Ertsborn (FP)
            </item>
          </list>
        </div>
      </div>
    </body>
  </text>
</TEI>
