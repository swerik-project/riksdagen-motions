<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-AU-03101">
  <teiHeader>
    <fileDesc>
      <titleStmt>
        <title>med anledning av prop. 2018/19:105 Utökad fredsplikt på arbetsplatser där det finns kollektivavtal och vid rättstvister</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:3101 av Ali Esbati m.fl. (V)</title>
          <idno type="rdwebb">H6023101</idno>
          <rs type="number">3101</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H6023101/text</ref>
          <ref type="dokument_url_html">http://data.riksdagen.se/dokument/H6023101</ref>
          <ref type="dokumentstatus_url_xml">http://data.riksdagen.se/dokumentstatus/H6023101</ref>
          <ref type="docx">http://data.riksdagen.se/fil/DAF6B72E-11BC-42D9-A2A4-10B440FBD5F7</ref>
          <ref type="pdf">http://data.riksdagen.se/fil/412EFA60-0AAB-448B-88D8-571FB389C7DB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7KDEtLgWeSrs9Wcv7umayH" type="basedOn"/>
        <correspContext corresp="i-7KDEtLgWeSrs9Wcv7umayH">
          <ref>Proposition 2018/19:105</ref>
        </correspContext>
        <correspAction xml:id="i-PDg8Yt5ryjw8yhnkisZorb" type="signed"/>
        <correspContext corresp="i-PDg8Yt5ryjw8yhnkisZorb">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-Sbb4sawYtDxkotUNy4ik3A" type="submitted">
          <date when="2019-05-09"/>
          <time when="13:25:05"/>
        </correspAction>
        <correspAction xml:id="i-5Mrdse94UhXh3HMrECh6VF" type="dismissed">
          <date when="2019-05-13"/>
        </correspAction>
        <correspAction xml:id="i-EKUdy9yqfmGeGPhqmGyaCw" type="reviewed">
          <date when="2019-05-13"/>
          <time when="12:19:58"/>
        </correspAction>
        <correspAction xml:id="i-MUfTkMT66FNEJKqqsRuMny" type="referred">
          <date when="2019-05-14"/>
        </correspAction>
        <correspAction xml:id="i-5fSRzb6v96UBSuP2SsaebD" type="assigned">
          <date when="2019-06-18"/>
          <time when="16:33:59"/>
        </correspAction>
        <correspContext corresp="i-5fSRzb6v96UBSuP2SsaebD">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-CaHEy6G5ezUwH5nu7qiMUm" type="behandlas_i"/>
        <correspContext corresp="i-CaHEy6G5ezUwH5nu7qiMUm">
          <ref type="uppgift">2018/19:AU13</ref>
          <ref type="ref_dok_id">H601AU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU13</ref>
          <ref type="ref_dok_titel">Utökad fredsplikt på arbetsplatser där det finns kollektivavtal och vid rättstvister</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:3101 av Ali Esbati m.fl. (V) med
          anledning av prop. 2018/19:105 Utökad fredsplikt på arbetsplatser
          där det finns kollektivavtal och vid rättstvister
        </div>
      </div>
      <div type="motBody">
        <div type="motSummary">
          <head xml:id="i-3By2RxksCBPB4t3apxVHV9">
            3.10 Sammanfattning
          </head>
          <p xml:id="i-Q3KDjkuumHTmMowU4PFbct">
            Vänsterpartiet värnar strejkrätten. Det är en grundlagsfäst,
            demokratisk rättighet och helt nödvändig för att arbetstagarna
            ska kunna försvara uppnådda rättigheter och på sikt förbättra
            dem. Denna grundläggande rättighet är ett resultat av lång och
            mödosam kamp av arbetarrörelsen och utgör en vital del av den
            svenska arbetsmarknadsmodellen.
          </p>
          <p xml:id="i-VnRogifSqkMLZpXUaGiiWD">
            Regeringens förslag till begränsad strejkrätt försvagar arbetstagarnas
            ställning och stärker arbetsgivarnas makt i en tid då löntagarna
            redan är tillbakapressade. Förslaget utgör en ensidig begränsning
            av arbetstagarsidans stridsåtgärdsrätt, öppnar för avtalsshopping
            och gula fackföreningar och innebär ett oproportionerligt hårt
            slag mot fristående fackföreningar. Sammantaget medför regeringens
            förslag begränsningar i strejkrätten, vilkas konsekvenser är svåra
            att överblicka framöver. Det kan Vänsterpartiet aldrig acceptera.
            Vi säger därför nej till regeringens förslag om begränsad strejkrätt.
          </p>
          <p xml:id="i-QwCEuLjKs2vkhrSw4ChWE9">
            Vänsterpartiet vill i stället stärka arbetstagarnas ställning.
            Vi vill behålla nuvarande strejkrätt, stärka anställningstryggheten
            och minska de otrygga anställningarna. Trygga arbetstagare med
            rätt att ta strid för sina rättigheter är en förutsättning för
            att möta framtidens arbetsmarknad. Otrygga arbetstagare med begränsad
            strejkrätt är att backa in i framtiden.
          </p>
          <p xml:id="i-SEGnMxecPBMomqp9wPETFA">
            Riksdagen bör avslå proposition 2018/19:105 Utökad fredsplikt
            på arbetsplatser där det finns kollektivavtal och vid rättstvister.
            Detta bör riksdagen besluta.
          </p>
        </div>
        <div type="motProposal" subtype="förslag">
          <head xml:id="i-P7Cj1JHA5a1XPzdYMBnG6W">
            1 Förslag till riksdagsbeslut
          </head>
          <list>
            <item xml:id="i-UX3LVdqCewSo2MqpesNzwa" sortKey="Yrkande 1">
              Riksdagen avslår proposition 2018/19:105 Utökad fredsplikt på
              arbetsplatser där det finns kollektivavtal och vid rättstvister.
            </item>
          </list>
        </div>
        <div type="motContent">
          <head xml:id="i-TaK6r6mKbVW4WWdn8X49yh" type="h1">
            2 Propositionens huvudsakliga innehåll
          </head>
          <p xml:id="i-6b3iPNpTLXVCUebhfUKD2M">
            I propositionen föreslås, genom ändringar i lagen (1976:580)
            om medbestämmande i arbetslivet, förkortad MBL, att en arbetstagares
            rätt att vidta eller delta i en stridsåtgärd mot en kollektivavtalsbunden
            arbetsgivare endast ska få utövas under vissa villkor. Det första
            villkoret föreslås vara att stridsåtgärden ska ha beslutats i
            behörig ordning. Det andra villkoret föreslås vara att stridsåtgärden
            ska syfta till att uppnå kollektivavtals­bundenhet i förhållande
            till arbetsgivaren. Det tredje villkoret föreslås vara att parterna
            först ska ha förhandlat om de krav som ställs. Det fjärde villkoret
            föreslås vara att det inte ska få ställas krav om att det kollektivavtal
            som arbetstagarorganisationen vill uppnå tränger undan arbetsgivarens
            befintliga kollektivavtal. Förslaget medför inte någon utökad
            fredsplikt i förhållande till en arbetsgivare som saknar kollektivavtal
            för det aktuella arbetet.
          </p>
          <p xml:id="i-AP3dmBQ7zo16KMdHau3efF">
            I propositionen föreslås också att det inte ska vara tillåtet
            för en arbetsgivare eller en arbetstagare att vidta eller delta
            i en stridsåtgärd för att utöva påtryckning i en rättstvist.
          </p>
          <p xml:id="i-42Y5UneQLvrMj7W7Rpi6Lq">
            Genom regeringens förslag genomförs överenskommelsen från 2018
            mellan LO, TCO, Saco och Svenskt Näringsliv om förändrade konfliktregler
            på svensk arbetsmarknad.
          </p>
          <p xml:id="i-BqgVvJSn17qWuAaebnpNiP">
            Lagändringarna föreslås träda i kraft den 1 augusti 2019.
          </p>
          <head xml:id="i-RNvumgwcym5Chgr4fA8PmW" type="h1">
            3 Vänsterpartiets ståndpunkt
          </head>
          <head xml:id="i-3YqREwq4fGGJrXU2bVJ9XL" type="h2">
            3.1 Inledning
          </head>
          <p xml:id="i-CgfNNKqkcEr6pnHzkWXP6H">
            Strejkrätten är en grundlagsfäst, demokratisk rättighet skyddad
            av flera internationella konventioner. Rätten att strejka är helt
            avgörande för att arbetstagarna ska kunna försvara uppnådda rättigheter
            och på sikt förbättra dem. Relationen mellan arbetsgivare (arbetsköpare)
            och arbetstagare (den som säljer sin arbetskraft) är i grunden
            ojämn till arbetsgivarens fördel, eftersom arbetstagaren är beroende
            av sin inkomst, samtidigt som arbetsgivaren i kraft av en utvidgad
            tolkning av äganderätten har rätten att leda och fördela arbetet.
            Den enskilde arbetstagaren är beroende av kollektivt agerande
            för att faktiskt kunna hävda sig och motverka den strukturella
            obalansen. Strejk är en yttersta möjlighet att realisera detta
            och bör värnas på starka principiella grunder. Strejkrätten är
            ett resultat av arbetarrörelsens långa och mödosamma kamp och
            utgör i dag en grundläggande del av den svenska arbetsmarknadsmodellen.
            Om strejkrätten begränsas stärks arbetsgivarnas makt ytterligare
            medan arbetstagarna försvagas än mer. Regeringens förslag, som
            bygger på parternas överenskommelse, innebär onödiga och oacceptabla
            inskränkningar i strejkrätten. Enligt vår mening bör vi stärka
            arbetstagarnas position på arbetsmarknaden – inte angripa en av
            grundvalarna för ett fritt och välorganiserat arbetsliv. Vänsterpartiet
            säger därför nej till propositionen i sin helhet.
          </p>
          <head xml:id="i-WfsscDhEfsaKVmraofVRh1" type="h2">
            3.2 Bakgrund
          </head>
          <p xml:id="i-QeC1ijbvgKxJVQDuu34gT8">
            Svenskt Näringsliv och de borgerliga partierna har länge velat
            begränsa strejkrätten. Enligt arbetsgivarna och den politiska
            högern är maktbalansen på arbetsmarknaden rubbad – facket och
            löntagarna är för starka och måste försvagas. Över tid har olika
            argument för en begränsad strejkrätt förts fram. Målet har dock
            hela tiden varit detsamma: att begränsa arbetstagarnas yttersta
            maktmedel för att åstadkomma rättvisa anställningsvillkor – strejk
            och hot om strejk. Hittills har dock inte arbetsgivarna och högerpartierna
            lyckats med sina ambitioner. Motståndet har varit starkt hos såväl
            fackföreningsrörelsen som Socialdemokraterna.
          </p>
          <p xml:id="i-EqNCvgyCe1Gw3BxdYUDtRa">
            Under förra mandatperioden öppnade dock Socialdemokraterna upp
            för en översyn av strejkrätten, trots tidigare utfästelser om
            att inte röra densamma. Den anförda orsaken till denna politiska
            positionsförflyttning var konflikten i Göteborgs hamn mellan Hamnarbetarförbundet
            och arbetsgivaren APM Terminals och dess arbetsgivarorganisa­tion
            Sveriges Hamnar – en konflikt som enligt arbetsmarknadsminister
            Ylva Johansson skapade överväldigande problem för den svenska
            exportindustrin. En konflikt där Hamnarbetarförbundet utmålades
            som huvudproblemet trots att det var arbetsgivarsidan som, genom
            lockout, stod för den absoluta merparten av de förlorade arbetsdagarna.
          </p>
          <p xml:id="i-PHW3WaeDj6UTNUfiyQcvkR">
            Under hårt tryck från arbetsgivarna och de borgerliga partierna
            beslutade den socialdemokratiskt ledda regeringen i juni 2017
            att låta en särskild utredare överväga vissa förändringar i rätten
            att vidta stridsåtgärder på arbetsmarknaden (dir. 2017:70), formellt
            för att stoppa hamnkonflikten. Utredningen antog namnet Stridsåtgärds­utredningen.
          </p>
          <p xml:id="i-RmrBa2hpKDjNSwiHEznzX">
            Tidigare samma år gav regeringen i uppdrag till Medlingsinstitutet
            att kartlägga och analysera förekomsten av konflikter på arbetsmarknaden
            i situationer där arbetsgivaren är bunden av kollektivavtal. Medlingsinstitutets
            rapport presenterades i september 2017. Resultatet var tydligt:
            Antalet förlorade arbetsdagar i denna typ av konflikter uppskattades
            till ca 4 800 under perioden 2000–2017 – ett genomsnitt på ca
            280 dagar per år. Detta kan jämföras med det genomsnittliga antalet
            förlorade arbetsdagar per år totalt på arbetsmarknaden på grund
            av strejker och lockouter under samma tidsperiod, vilket Medlingsinstitutet
            uppskattade till ca 50 000 (Medlingsinstitutet 2017). Problemets
            omfattning var således tämligen försumbar i sammanhanget. Trots
            detta fortsatte Stridsåtgärdsutredningen sitt arbete, ivrigt påhejad
            av Svenskt Näringsliv och den politiska högern.
          </p>
          <p xml:id="i-HQivY5dJu4t93YFTg39ecH">
            LO, TCO och Saco befarade att utredningen skulle resultera i
            förslag som riskerade att rubba maktbalansen på arbetsmarknaden.
            I syfte att förekomma utredningen, och förhindra de befarade inskränkningarna
            i strejkrätten, inledde parterna på arbetsmark­naden förhandlingar
            om ett partsgemensamt förslag. Förhandlingarna resulterade i en
            överenskommelse om ändrade konfliktregler på svensk arbetsmarknad.
            Överenskom­melsen presenterades i juni 2018, strax innan utredningen
            överlämnade sitt betänkande (SOU 2018:40). LO:s avtalssekreterare
            beskrev parternas förslag som ett ”kirurgiskt ingrepp som inte
            inskränker löntagarnas demokratiska rätt att strejka”. Parternas
            överenskommelse överlämnades till regeringen i juli 2018. Regeringen
            valde att lägga utredningens betänkande till handlingarna och
            i stället gå vidare med parternas förslag. Med parternas överenskommelse
            som grund tog Arbetsmarknadsdepartementet fram departementspromemorian
            Fredsplikt på arbetsplatser där det finns kollektivavtal och vid
            rättstvister (Ds 2018:40). Den proposition vi nu har att ta ställning
            till bygger på parternas överenskommelse.
          </p>
          <p xml:id="i-VU81qjkPtviBRGQjR8Dnk3">
            Parternas förslag har mött mycket kraftig kritik från såväl arbetsrättsexperter
            som fackligt aktiva. Parterna hävdar att deras förslag inte kommer
            att påverka den fackliga styrkan. Det överensstämmer inte med
            verkligheten. Förslaget medför allvarliga begränsningar i strejkrätten,
            vars effekter särskilt på sikt kan bli omfattande och starkt negativa.
            I det följande redogör vi för våra synpunkter på de förslag som
            läggs fram i propositionen.
          </p>
          <head xml:id="i-YP3ComjfszyyC2GhvvUxue" type="h2">
            3.3 Fredsplikten ska utökas när arbetsgivaren är bunden av ett
            kollektivavtal (avsnitt 5.1)
          </head>
          <p xml:id="i-FievnrcBjk5FAvf1j2hwg3">
            Regeringen bedömer att kollektivavtalets fredspliktsskapande
            funktion bör stärkas och föreslår därför att fredsplikten ska
            utökas när arbetsgivaren är bunden av ett kollektivavtal. Enligt
            regeringen saknas i dag en tillräcklig garanti för fredsplikten
            när en arbetsgivare har ett kollektivavtal men utsätts för stridsåtgärder
            från en arbetstagar­organisation som inte är bunden av kollektivavtal
            i förhållande till arbetsgivaren.
          </p>
          <p xml:id="i-5w6YrkKDQyuJ253txpgqNF">
            Vänsterpartiet delar inte regeringens bedömning och är starkt
            kritiskt till regeringens förslag. Det kan till att börja med
            ifrågasättas om problemen på arbetsmarknaden med stridsåtgärder
            som vidtas mot arbetsgivare som redan är bundna av kollektivavtal
            är av sådan omfattning att de motiverar så pass långtgående ingrepp
            i strejkrätten som föreslås i propositionen. Sverige har i en
            internationell jämförelse förhållandevis mycket få förlorade arbetsdagar
            på grund av stridsåtgärder. Det gäller även stridsåtgärder mot
            kollektivavtalsbundna arbetsgivare.
          </p>
          <p xml:id="i-4hanP3haB2NFA4rBppQdss">
            Det är även anmärkningsvärt att det inte görs några allvarliga
            reflektioner i den promemoria som ligger till grund för propositionen
            när det gäller inskränkningar i en för arbetstagarna viktig och
            grundläggande rättighet – strejkrätten.
          </p>
          <p xml:id="i-AyBt99yr9bERS6tn3xgYZY">
            Ett faktiskt skäl för förslaget torde vara att försöka stärka
            de etablerade arbetstagar­organisationerna genom att försämra
            förutsättningarna för s.k. fristående organisationer, såsom Sveriges
            Arbetares Centralorganisation (SAC) och Svenska Hamnarbetarförbundet,
            att företräda sina medlemmar, och i någon mån konkurrera med de
            organisationer som i dag bär upp så gott som alla kollektivavtal.
            De fackliga organisationer som i dag ingår i de stora centralorganisationerna
            har förvisso en stark legitimitet och bär därför de facto även
            upp mycket av regelverk och praxis på arbetsmarknaden. Detta kan
            dock inte vara ett skäl för att med lagingripande gå efter fackliga
            organisationer utanför dagens centralorganisationer, även oaktat
            de risker som på sikt finns för etablerade fackföreningar, vilka
            vi återkommer till nedan. Sammantaget kommer förslaget att försvaga
            arbetstagarnas ställning och stärka arbetsgivarsidan.
          </p>
          <head xml:id="i-FMzzDPcaTrNiacoZ6AKF3S" type="h2">
            3.4 Rätten att vidta stridsåtgärder mot en kollektivavtalsbunden
            arbetsgivare ska få utövas under vissa villkor (avsnitt 5.2)
          </head>
          <p xml:id="i-Hggck53tHJrRYeyAT17Wig">
            Regeringen föreslår att det ska ställas vissa villkor i medbestämmandelagen
            för att en arbetstagare ska få vidta eller delta i en stridsåtgärd
            mot en kollektivavtalsbunden arbetsgivare till stöd för krav i
            en fråga som är reglerad genom arbetsgivarens kollektivavtal.
            En stridsåtgärd som inte uppfyller villkoren ska, enligt regeringen,
            vara olovlig.
          </p>
          <p xml:id="i-FzGv6JGopRAqLKwcgFwi9P">
            Vänsterpartiet är starkt kritiskt till regeringens förslag. För
            det första medför förslaget risker för missbruk av fredspliktsinvändningar
            från arbetsgivarsidan. Sådana invändningar skulle kunna fungera
            som ett medel för att skjuta upp eller försvåra användningen av
            stridsåtgärdsrätten och minska stridsåtgärdernas effektivitet.
            Dessa invändningar skulle även kunna minska arbetsgivares intresse
            av att nå resultat i sakfrågor genom förhandlingar. Om förslaget
            införs skapas ett större osäkerhetsmoment än i dag kring i vilka
            situationer en arbetsgivare skulle kunna rikta fredspliktsinvänd­ningar
            mot varslade konfliktåtgärder. Regeringens förslag skulle därmed
            kunna innebära ett större ingrepp i konflikträtten än vad som
            ursprungligen avsågs.
          </p>
          <p xml:id="i-WeqPkWRUSHUJcbTZFv9xMX">
            För det andra kan förslaget leda till att arbetsgivare får större
            frihet att välja avtals­part och avtal. Detta kan i sin tur få
            till följd att det uppstår arbetsgivarkontrollerade arbetstagarorganisationer
            (s.k. gula fackföreningar) eller att arbetsgivare väljer att teckna
            kollektivavtal med de för arbetsgivaren billigaste villkoren utan
            att andra arbetstagarorganisationer kan agera (s.k. avtalsshopping).
            Argumentet att sådana företeelser och tillvägagångssätt i dag
            i praktiken inte förekommer på svensk arbetsmarknad är skört.
            Arbetsmarknaden är dynamisk, och i en situation där lagen ger
            ett större utrymme för vad som skulle kunna uppnås för en arbetsgivare
            med en mer ”medgörlig” motpart ökar också risken för sådana ”innovationer”
            även i Sverige.
          </p>
          <p xml:id="i-vNoME6JDpDidwsL8zT4Cg">
            För det tredje innebär förslaget en ensidig inskränkning av arbetstagarsidans
            möjlighet att använda stridsåtgärdsrätten. Mot bakgrund av att
            arbetsgivarsidan, genom lockout, stått för merparten av de förlorade
            arbetsdagarna i samband med de senaste årens konflikter på arbetsmarknaden
            är det särskilt anmärkningsvärt att ensidigt begränsa arbetstagarsidans
            möjlighet till stridsåtgärder.
          </p>
          <p xml:id="i-4xsH1HRbtKFxXkz3LhXL3L">
            Sammantaget medför förslaget en mängd risker för arbetstagarnas
            möjligheter att tillvarata sina intressen.
          </p>
          <head xml:id="i-ARwonebbve9iza3VBta3Gq" type="h2">
            3.5 Stridsåtgärden ska syfta till att uppnå kollektivavtalsbundenhet
            (avsnitt 5.4)
          </head>
          <p xml:id="i-SnE8W3hDs7WsAewJKUkQDW">
            Regeringen föreslår att en stridsåtgärd ska ha till ändamål att
            kollektivavtalsbundenhet uppnås mellan parterna. Förslaget syftar,
            enligt regeringen, till att stärka kollektivavtalet som fredspliktsskapande
            instrument och minska utrymmet för stridsåtgärder när en arbetsgivare
            har tecknat kollektivavtal.
          </p>
          <p xml:id="i-rnu91tCTSvx9K4vCRt4pj">
            Vänsterpartiet är starkt kritiskt till regeringens förslag. För
            det första bör strejkrätten inte begränsas till att enbart uppnå
            kollektivavtalsbundenhet. Stridsåtgärder på arbetsmarknaden kan
            ha olika syften. Arbetstagarsidan kan, enligt gällande rätt, t.ex.
            strejka för att uttrycka missnöje med arbetsmiljöförhållanden
            på en arbetsplats. Regeringens förslag innebär att endast stridsåtgärder
            för att kräva kollektivavtal godkänns. Det är en allvarlig inskränkning
            av strejkrätten. Att det agerande som förslaget syftar till att
            kodifiera i dag utgör praxis på arbetsmarknaden är inte ett hållbart
            skäl för en ensidig inskränkning genom lag.
          </p>
          <p xml:id="i-FWEpGSW16jEu3HrJzB2F52">
            För det andra riskerar förslaget att leda till särskilda svårigheter
            att fastställa syftet med en stridsåtgärd. De principer som vägleder
            bedömningen kan missgynna fristående arbetstagarorganisationer
            som inte brukar vara bundna av kollektivavtal, men kan i tillspetsade
            situationer eller på nya avtalsområden också komma att drabba
            fackförbund inom dagens stora centralorganisationer, särskilt
            de som verkar inom branscher där det i dag är vanligt med lösliga
            och oklara anställningsförhållanden.
          </p>
          <p xml:id="i-4t63gMAHTB86BLmXb43BM8">
            Sammantaget innebär förslaget en inskränkning av strejkrätten
            så som vi känner den.
          </p>
          <head xml:id="i-Bj1cB9PpDNK3pxHs6Kk9xb" type="h2">
            3.6 Stridsåtgärden ska föregås av förhandlingar (avsnitt 5.5)
          </head>
          <p xml:id="i-EJiP9YHhfpUqky4bxEwDhA">
            Regeringen föreslår att en stridsåtgärd ska föregås av förhandlingar
            om de krav som ställs. Den allmänna förhandlingsrätten ska, enligt
            regeringen, tillämpas vid förhandlingar även om arbetsgivarorganisationen
            saknar medlemmar som är anställda hos arbetsgivaren. Förhandlingsskyldigheten
            ska, enligt regeringen, inte gälla vid hinder som inte har berott
            på arbetstagarorganisationen.
          </p>
          <p xml:id="i-TJeReRvzqLtrA5RFQYHfUr">
            Vänsterpartiet är starkt kritiskt till regeringens förslag. Det
            förhandlingskrav som regeringen föreslår öppnar för möjligheten
            för en arbetsgivare att, genom förhalning och formella invändningar,
            skjuta upp en i övrigt lovlig stridsåtgärd. Dessutom innebär förslaget,
            om det genomförs, att arbetstagarorganisationer i praktiken skulle
            förbjudas att i en konfliktsituation svara på lagstridiga åtgärder
            från arbetsgivarna genom att tillföra nya krav för att avbryta
            stridsåtgärderna. En lagstadgad förhandlingsskyldighet riskerar
            samtidigt att skapa en mer rigid ordning som minskar utrymmet
            att fritt disponera över stridsåtgärds- och förhandlingsrätten,
            samtidigt som arbetsgivarens möjligheter att agera i kraft av
            rätten att leda och fördela arbetet kvarstår. En arbetstagarorganisation
            kan snabbt behöva vidta en stridsåtgärd för att sätta press på
            en arbetsgivare utan föregående förhandling. Med regeringens förslag
            blir detta inte längre möjligt. Sammantaget innebär förslaget
            en begränsning av strejkrätten som vi inte kan acceptera.
          </p>
          <head xml:id="i-KnTNKU9QjZKesTSaQ9yccA" type="h2">
            3.7 Det ska inte vara tillåtet att ställa krav om undanträngning
            av arbetsgivarens avtal (avsnitt 5.6)
          </head>
          <p xml:id="i-4rBxujMb7LjgBuZx6uyPda">
            Regeringen föreslår att en stridsåtgärd inte ska få vidtas om
            arbetstagarorganisationen kräver att arbetsgivaren ska tillämpa
            det kollektivavtal som organisationen vill uppnå på ett sådant
            sätt att det tränger undan arbetsgivarens befintliga kollektivavtal.
            Villkoret ska inte tillämpas när en organisation vidtar åtgärder
            som medbestämmandelagen inte är direkt tillämplig på, om inte
            arbetsgivaren är etablerad inom Europeiska ekonomiska samarbetsområdet
            eller Schweiz och utstationerar arbetstagare i Sverige.
          </p>
          <p xml:id="i-Ty2gNV3fRA1t5vRE8EzoDT">
            Förslaget innebär en kodifiering av den s.k. Britanniaprincipen
            (AD 1989 nr 120), dvs. att det inte är tillåtet att använda stridsåtgärdsrätten
            för att tränga undan eller ändra det befintliga kollektivavtalet.
            Regeringens förslag medför en utvidgning av denna princip genom
            att det blir otillåtet för en icke avtalsbärande arbetstagarorganisation
            att kräva och ta strid för ett eget kollektivavtal som ska tillämpas
            på de egna medlemmarna. Det är exempelvis oklart om den ordning
            som faktiskt löste konflikten i Göteborgs hamn för Hamnarbetarförbundets
            del skulle varit möjlig att åstadkomma under ett sådant regelverk.
            Förslaget är dessutom ensidigt och skulle, om det genomförs, kunna
            försvåra avtalssamordningen.
          </p>
          <head xml:id="i-B7tNUh9mB3nJEMGqMLVY7G" type="h2">
            3.8 Förslaget är förenligt med regeringsformen, EU-rätten och
            Sveriges internationella åtaganden (avsnitt 5.9)
          </head>
          <p xml:id="i-PoVHqJoCyZ7Pak2HzG6Niv">
            Regeringen bedömer att förslaget är förenligt med regeringsformen,
            EU-rätten och Sveriges internationella åtaganden. Vänsterpartiet
            gör en annan bedömning. Regeringens förslag missgynnar fristående
            fackföreningar på ett oproportionerligt sätt och påverkar därmed
            arbetstagares rätt att fritt kunna välja facklig tillhörighet.
            Enligt ILO-konventionerna 87 och 98 ska fackliga organisationer
            ha lika formella rättigheter att verka. Dessutom ska staten garantera
            möjligheter att bilda organisationer med reell kapacitet att bestämma
            villkor i fritt slutna kollektivavtal. Enligt vår mening kan det
            ifrågasättas huruvida regeringens begränsningar av strejkrätten
            är förenliga med ovanstående ILO-konventioner. Sverige bör inte
            stifta lagar som ligger i gråzonen vad gäller förenlighet med
            Sveriges internationella åtaganden i sådana grundläggande rättighetsfrågor.
          </p>
          <head xml:id="i-A4DVTWeRUoaPk5MUBnwjDs" type="h2">
            3.9 Fredsplikten vid rättstvister ska utökas (avsnitt 6.1)
          </head>
          <p xml:id="i-3UmEetzhUrEJYQrB4sGwef">
            Regeringen föreslår att det inte ska vara tillåtet för en arbetsgivare
            eller en arbetstagare att vidta eller delta i en stridsåtgärd
            som har till ändamål att utöva påtryckning i en rättstvist. En
            stridsåtgärd som strider mot förbudet ska, enligt regeringen,
            vara olovlig. Förbudet ska, enligt förslaget, inte tillämpas på
            stridsåtgärder som omfattas av det befintliga förbudet mot stridsåtgärder
            i rättstvister för arbetsgivare och arbetstagare som är bundna
            av kollektivavtal. Förbudet ska inte hindra indrivningsblockader.
            Förbudet ska införas i en ny paragraf.
          </p>
          <p xml:id="i-5Yhms6XUH3dwhio8GkRBFu">
            Vänsterpartiet är starkt kritiskt till regeringens förslag. För
            det första är förekomsten av stridsåtgärder i rättstvister så
            begränsad att den inte motiverar någon ändring av gällande lagstiftning.
            För det andra är det svårt att avgöra var gränsen går mellan intressekrav
            och rättstvistkrav. Därmed är det svårt att överblicka konsekvenserna
            av förslaget. För det tredje finns det en risk att förslaget kommer
            att försvaga arbetstagarorganisationernas förhandlingsposition
            och självständighet. Dessutom medför förslaget en begränsning
            av fackföreningarnas möjligheter att vidta stridsåtgärder mot
            arbetsgivare som vill använda sig av uppsägningar av fackliga
            företrädare som påtryckningsmedel vid konflikter.
          </p>
        </div>
        <div type="motSignatures">
          <list>
            <item xml:id="i-7hqnMEEpdzqnLiuS65jdNX" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-8uaAyddx9Pv2YGhBn7T6DP" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-A2nZuG1sk6Bec8yFBjsuUQ" who="i-8voj19hLWTGJHkxNP79tRb">
              Nooshi Dadgostar (V)
            </item>
            <item xml:id="i-RtKzgMDQM8B4Jkn7WXnTHS" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-Y6kfLQuRLrGwSoijRzKPbQ" who="i-QhdbBfCQXCqPEr4GTwvK8F">
              Tony Haddou (V)
            </item>
            <item xml:id="i-V2NTY9nWSNDt5fvRTeRyG4" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-ExLTgiqXPg1MUJfEXEeYew" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-ViKxRu5edetxxKhBhQBzai" who="i-L3t2URPAv9iLWgdCvbz7Uv">
              Ilona Szatmari Waldau (V)
            </item>
            <item xml:id="i-SWtxExRKEBZg3tPH1LUTZg" who="i-Yam9ii4K4HfneDbj5TzDJY">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
