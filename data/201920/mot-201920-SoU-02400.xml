<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-02400">
  <teiHeader>
    <fileDesc>
      <titleStmt>
        <title>Ansvarsfördelning i välfärdssystemen</title>
        <author corresp="i-73o5S2z3dmzixAt7gzz34E i-DGTHVhbApAq9J741uJW2uT">av Sofia Westergren och Marléne Lund Kopparklint (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2400 av Sofia Westergren och Marléne Lund Kopparklint (båda M)</title>
          <idno type="rdwebb">H7022400</idno>
          <rs type="number">2400</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7022400/text</ref>
          <ref type="dokument_url_html">http://data.riksdagen.se/dokument/H7022400</ref>
          <ref type="dokumentstatus_url_xml">http://data.riksdagen.se/dokumentstatus/H7022400</ref>
          <ref type="docx">http://data.riksdagen.se/fil/2DE79C54-0024-4DF6-9E1F-37C4C72405B9</ref>
          <ref type="pdf">http://data.riksdagen.se/fil/2CD5B5C0-9916-41EF-B329-D25B1C971AF3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-73o5S2z3dmzixAt7gzz34E</idno>
            <name>Sofia Westergren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-L9eZ3fw5UVhu3ZiLjbHYPc" type="signed"/>
        <correspContext corresp="i-L9eZ3fw5UVhu3ZiLjbHYPc">
          <note type="signatory" corresp="i-73o5S2z3dmzixAt7gzz34E"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction xml:id="i-9cYNL3o4TatWSp6MWgBADm" type="submitted">
          <date when="2019-10-03"/>
          <time when="10:32:00"/>
        </correspAction>
        <correspAction xml:id="i-2XYodTiBoNQpvxTFuDNVCC" type="reviewed">
          <date when="2019-10-03"/>
          <time when="12:20:42"/>
        </correspAction>
        <correspAction xml:id="i-Ce5jvgzQEtbddrHDpZ8t1v" type="referred">
          <date when="2019-10-11"/>
        </correspAction>
        <correspAction xml:id="i-67qwSKCdcA779d9xiGAXAJ" type="assigned">
          <date when="2020-05-27"/>
          <time when="16:30:00"/>
        </correspAction>
        <correspContext corresp="i-67qwSKCdcA779d9xiGAXAJ">
          <ref type="assignedTo">Socialutskottet</ref>
        </correspContext>
        <correspAction xml:id="i-74vHveBVVrgDdb9yvoSrAT" type="behandlas_i"/>
        <correspContext corresp="i-74vHveBVVrgDdb9yvoSrAT">
          <ref type="uppgift">2019/20:SoU11</ref>
          <ref type="ref_dok_id">H701SoU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU11</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7Loxn1W69qHxPJU7XoCcCj" type="motHeader">
        <div xml:id="i-ShwqBsFUnHfUsCitWqeFye" type="motTitle">
          Motion till riksdagen 2019/20:2400 av Sofia Westergren och Marléne
          Lund Kopparklint (båda M) Ansvarsfördelning i välfärdssystemen
        </div>
      </div>
      <div xml:id="i-Cxo674nhfVzUuqgxJoiV4v" type="motBody">
        <div xml:id="i-2YyKUtXk3PbnnRCvApCx97" type="motProposal" subtype="förslag">
          <head xml:id="i-5JSQpVziwfYo3nd4m18cmB">
            Förslag till riksdagsbeslut
          </head>
          <list xml:id="i-CvRgeTBGsyj3qMCjwXc2u1">
            <item xml:id="i-LBgK4cBogr8QTti2tj74iR" sortKey="Yrkande 1">
              Riksdagen ställer sig bakom det som anförs i motionen om ansvarsfördelning
              i välfärdssystemen och tillkännager detta för regeringen.
            </item>
          </list>
        </div>
        <div xml:id="i-Aus9kxaneqnuAgqVnibScq" type="motContent">
          <head xml:id="i-C16tyJg4LNFcHTQwvZRAMG" type="h1">
            Motivering
          </head>
          <p xml:id="i-BCde9SCy4ZiYTcXRHmN4Nr">
            Samhället och invånarnas livssituation blir allt mer komplexa,
            inte minst när det gäller människor i behov av stöd och vård.
            Vi har dock aldrig kunnat erbjuda så mycket service och hjälp
            från samhället som vi kan göra idag vilket är mycket positivt,
            men det innebär också att komplexiteten i systemet vuxit och att
            ansvarsfördelningen blivit extremt otydlig, inte minst för de
            individer som är i behov av stöd och hjälp från många olika håll.
            Det kan till exempel röra sig om kroniskt sjuka med multipla diagnoser,
            äldre människor med många olika åkommor eller intermittenta besvär
            och så vidare.
          </p>
          <p xml:id="i-QVptcNwFnE3FBy6jnAgeyb">
            Vi har i många omgångar de senaste åren kunnat läsa om människor
            som tar livet av sig på grund av uteblivna insatser eller på grund
            av att de alltför länge blivit slussade runt i de olika systemen
            utan att få rätt eller tillräckligt med hjälp. Nedan är ett axplock
            av händelser som uppmärksammats i media de senaste åren, där människor
            tagit livet av sig på grund av ett välfärdssystem som inte fungerar:
          </p>
          <p xml:id="i-EBAR1TynsswzC3pEX3VSZk">
            ”Tyra, 20, fick inte den assistans hon behövde för att sova tryggt,
            trots att hon hade cirka 20 andningsuppehåll per dygn. Det ansågs
            inte ingå i hennes grundläggande behov. Hon ansåg sig inte få
            tillräcklig hjälp för att leva ett värdigt liv och till slut orkade
            hon inte mer.” – Metro 11 juni 2019.
          </p>
          <p xml:id="i-Db8jk4FXFUw8dJ9aMkeP39">
            ”Efter olyckan levde Erland elva år med kronisk smärta. Men en
            vistelse hos en ryggspecialist ledde till att Försäkringskassan
            drog in hans sjukpenning. Dagen efter beskedet tog Erland sitt
            liv – bara 55 år gammal.” – Expressen 24 april 2018.
          </p>
          <p xml:id="i-AWZUVvn6BwBZ4Cwcqx48QK">
            ”14-åriga Emma blev lovad en snabb läkartid, men fick i stället
            beskedet att vänta i 25 dagar. Under tiden hann hon ta sitt liv
            – och nu kritiseras vården av Ivo.” – Svenska Dagbladet 23 augusti
            2019.
          </p>
          <p xml:id="i-QSTX4erHswLX9WL5UhbAyo">
            Listan över människor som tagit sitt eget liv på grund av uteblivna
            eller försenade insatser de senaste åren kan göras lång. Det kan
            handla om utebliven eller indragen assistans, det kan handla om
            utebliven psykiatrisk vård, det kan handla om smärtproble­matik
            som förblir obehandlad och så vidare. Det handlar helt enkelt
            om individer som till sist väljer att ta sitt eget liv för att
            deras livsbörda blir alltför stor. Detta är inte acceptabelt och
            här måste det nu bli en förändring.
          </p>
          <p xml:id="i-Q9W6FGXwqTPVUaNyR5AQuj">
            Att människor tar livet av sig på grund av ett välfärdssystem
            som inte fungerar är en lika stor katastrof för samhället som
            för den enskilde och dess anhöriga. Det är också en stor ekonomisk
            förlust för samhället då slussandet i sig kostar enorma summor.
            Om alla kan få rätt vård och rätt insatser i tid så skulle den
            samhällsekonomiska besparingen vara enorm.
          </p>
          <p xml:id="i-WyRsfdCdU5fVk66gH4VoVF">
            För att förhindra att folk faller mellan stolarna i vård- och
            omsorgssystemen och för att förhindra att människor tar livet
            av sig på grund av uteblivet eller felaktigt stöd så behövs det
            en förändring som gör dels att det blir tydligare vem som tar
            ansvaret, dels att någon alltid måste ta ansvaret så att ingen
            riskerar att hamna mellan stolarna och dels att våra olika professioner
            inom vården, landets kommuner, olika myndigheter och så vidare
            samarbetar på ett kostnadseffektivt och för individen positivt
            och effektivt sätt. Vi behöver gå från dagens system som utgår
            från olika kompetenser och specialiteter, ett system där myndigheter,
            sjukvård, kommuner och landsting tillsynes motarbetar varandra
            till ett system som fokuserar på individen och dennes totala behov.
          </p>
          <p xml:id="i-MYKQtwseQqPmU7TZu4p7ni">
            Vi behöver säkerställa att det alltid finns någon som är ansvarig
            för personer i behov av vård och omsorg och koordinera insatserna
            mellan olika vårdinrättningar, myndig­heter, kommun och landsting
            och därmed förhindra att individer faller mellan stolarna. Därför
            bör riksdagen besluta om att starta en utredning för att förändra
            hela socialför­säkrings- och sjukvårdssystemet som ser till hela
            människan genom att utreda:
          </p>
          <list xml:id="i-B1kyKDxfjRePpRkxrdge9C" style="ul">
            <item xml:id="i-5aN6rA6SHgQLjmcC9fTntx">
              Vem som har det primära ansvaret för den enskilde individen i
              samhället när det gäller sjukvårdande insatser och biståndsinsatser
              enligt socialtjänstlagen eller LSS, samt vem som har det yttersta
              ansvaret för att koordinera dessa insatser och hur detta skall
              gå till. Den enskilde individen bör ha en utpekad kontakt som
              har det över­gripande ansvaret och som ansvarar för att koordinera
              de olika insatserna med utgång från den enskildes totala behov.
            </item>
            <item xml:id="i-LaE334e9E4BcY3rkTEpbaz">
              Hur vi utformar ett system där alla multisjuka, kroniskt sjuka,
              personer med olika psykiska diagnoser och så vidare har någon
              som tar helhetsansvaret för alla insatser från personlig assistans
              till sjukvård så att ingen person faller mellan stolarna och där
              varken stat, kommun eller landsting kan avsäga sig ansvaret för
              den enskilde individen, utan att på ett för individen bästa sätt
              överlämna ansvaret till någon annan. Multisjuka personer, psykiskt
              sjuka, smärtpatienter och så vidare är oftast i behov av mer än
              enbart en stödjande eller medicinsk insats. Det kan handla om
              alltifrån ren medicinsk hjälp, till fysioterapi, psykoterapi,
              stöd för att komma ut i samhället, personlig assistans och så
              vidare. Här måste insatserna från Försäkrings­kassan, hemkommunen,
              sjukvården, andra myndigheter och så vidare koordineras så att
              den enskilde får den bästa möjliga omsorgen men också så att vi
              använder skattepengarna på ett så effektivt sätt som möjligt.
              Individer som är i behov av både vårdande och stödjande insatser
              från till exempel sjukvård, kommunal socialtjänst, personlig assistans,
              hemtjänst och så vidare måste kunna få den mest kostnads­effektiva
              men också för individen bäst sammanhållna och kontinuerliga vården
              och omsorgen. Här skall överenskommelser om huvudansvaret kunna
              göras med annan part om det är gynnsamt för individen och kommunen
              eller annan enhet. Dessa överenskommelser skall alltid ha individens
              bästa i fokus så att individen inte blir skickad fram och tillbaka
              mellan olika enheter eller huvudmän oavsett om det gäller sjukvård,
              insatser enligt LSS eller socialtjänstlagen.
            </item>
            <item xml:id="i-76RBd6vfstHXx3wamA2suY">
              Hur vi utformar ett system där de som är i störst behov av vård
              och omsorg får detta i rätt tid. Genom att koordinera insatser
              och att sätta in rätt insatser i rätt tid sparar vi skattepengar
              samtidigt som den enskilde individen slipper mycket av det lidande
              som dagens system orsakar.
            </item>
            <item xml:id="i-TtGDzp53i3t8woAYBJ7wzq">
              Hur sjukhusvården, primärvården och insatser enligt LSS kan övergå
              i statlig regi så att vi får ett system som ser likadant ut i
              hela landet och så att vi kan fördela resurs­erna mer jämlikt.
            </item>
            <item xml:id="i-7mwbiVuS1gEaoXbW7RkG4E">
              Hur vi kan utforma ett system där sjukvårdande insatser, bistånd
              och omsorg bedöms utifrån de som har det totala ansvaret för individen
              och därmed också känner till individens behov av vård och omsorg.
              Så som systemet är utformat idag gör olika läkare, fysioterapeuter,
              arbetsterapeuter, psykologer, Försäkringskassans handläggare,
              kommunala biståndshandläggare och så vidare olika bedömningar
              av den enskildes behov av vård och omsorg. Detta är ineffektivt,
              tar lång tid och drabbar den enskilde hårt på grund av uteblivna
              eller försenade insatser. Vi behöver ha ett system där vi tar
              tillvara de olika professionernas kompetens och framförallt vågar
              lita på de olika professionernas kompetens. Det är inte rimligt
              att vi har ett system som idag när en socionom på Försäkringskassan
              kan neka en enskild individ personlig assistans eller sjukpenning
              trots att både arbetsterapeuter, fysioterapeuter, läkare och andra
              professioner gör helt motsatta bedömningar. Vi behöver utforma
              ett system där de olika professionerna samarbetar snabbt och koordinerat
              för att snabbt kunna fatta beslut om insatser tillsammans.
            </item>
            <item xml:id="i-Rp6zNjWFdPn4mSt79a2ZSB">
              Hur en statlig primärvårds roll skulle kunna utökas till att
              vara den sammanhållande kontakten för all sjukvård gentemot patienten
              och ha det yttersta ansvaret för att patienten får den vård som
              krävs. Primärvården bör ha det övergripande ansvaret för att koordinera
              och följa upp individen efter avslutad sjukhusvård. Utöver detta
              skall överenskommelser kunna göras om att helhetsansvaret lämnas
              över från primär­vården till enhet inom specialistsjukvården,
              hemsjukvården, slutenvården eller liknande då detta i vissa fall
              kan vara mer gynnsamt för både patienten, vården och samhällsekonomin.
              Dessa överenskommelser skall alltid ha patientens bästa i fokus
              och utformas så att patienten inte kan bli slussad fram och tillbaka
              mellan olika vårdinrättningar eller huvudmän.
            </item>
            <item xml:id="i-9h7r1nwJTdwxJ2KRV2Y27u">
              Hur nya lagkrav på att alla kommuner skall ha en fullt utbyggd
              mobil hemsjukvård skulle kunna se ut, där så mycket insatser som
              möjligt utförs i den enskildes hem och på så sätt skapa förutsättningar
              för att minska slussandet fram och tillbaka och öka på förutsättningarna
              för en god kontinuitet för den enskilde.
            </item>
          </list>
        </div>
        <div xml:id="i-54KmccXyWgRGZV1zCYUB6k" type="signatureBlock">
          <list xml:id="i-4ajuM6SmrFN4HtFfoeccSM">
            <item xml:id="i-URLuB36cNmj531kJ8b6WFL" who="i-73o5S2z3dmzixAt7gzz34E" type="signature">
              Sofia Westergren (M)
            </item>
            <item xml:id="i-5mzkcYhjaFEWCWEyv9KYE9" who="i-DGTHVhbApAq9J741uJW2uT" type="signature">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
