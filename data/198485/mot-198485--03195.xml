<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--03195">
  <teiHeader>
    <fileDesc>
      <titleStmt>
        <title>Radio- och TV-sändningar i kabelnät (prop. 1984/85:199)</title>
        <author>Sven-Erik Nordin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Radio- och TV-sändningar i kabelnät (prop. 1984/85:199)</title>
          <idno type="rdwebb">G8023195</idno>
          <rs type="number">3195</rs>
          <ref type="dokument_url_text">http://data.riksdagen.se/dokument/G8023195/text</ref>
          <ref type="dokument_url_html">http://data.riksdagen.se/dokument/G8023195</ref>
          <ref type="dokumentstatus_url_xml">http://data.riksdagen.se/dokumentstatus/G8023195</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8XUQMZkcTy5UrLLAFGh5Ah</idno>
            <name>SVEN-ERIK NORDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4Fpaw3XcFb6Gne8E62mhr1</idno>
            <name>KARL BOO</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-7pth3hroNEXFT34XUAtauT</idno>
            <name>BENGT KINDBOM</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XazZeCYyyq3u8LSAmNahPt</idno>
            <name>ELVING ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-G3dTAbcH3rBb7tfv3toPXH</idno>
            <name>KERSTIN GÖTHBERG</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3NQwgepQf2vTwvJTrqaMfi</idno>
            <name>SIGVARD PERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SpSJMkoRGxZKSZRTnifwrC" type="signed"/>
        <correspContext corresp="i-SpSJMkoRGxZKSZRTnifwrC">
          <note type="signatory" corresp="i-8XUQMZkcTy5UrLLAFGh5Ah"/>
          <note type="signatory" corresp="i-4Fpaw3XcFb6Gne8E62mhr1"/>
          <note type="signatory" corresp="i-7pth3hroNEXFT34XUAtauT"/>
          <note type="signatory" corresp="i-XazZeCYyyq3u8LSAmNahPt"/>
          <note type="signatory" corresp="i-G3dTAbcH3rBb7tfv3toPXH"/>
          <note type="signatory" corresp="i-3NQwgepQf2vTwvJTrqaMfi"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__3195/mot_198485__3195-001.pdf"/>
      <fw xml:id="i-CATRheC6EmwatqUQhTCLBK">
        Motion 1984/85: 3195
      </fw>
      <div xml:id="i-MDTWaEv8taB2CX8pTSRkKA" type="motHeader">
        <div xml:id="i-XAqRXj3P3PtEJkkvMMdWDe" type="motTitle"/>
        <div xml:id="i-TCzn3sY9fvpVDWrbNdjRgg" type="motSubmissionInfo"/>
      </div>
      <div xml:id="i-4ZNjWfeMScocpC56Lgkq9T" type="motBody">
        <div xml:id="i-8dhopZadwtCxex52JxhMTZ">
          <p xml:id="i-BxEL4ky5BwDg8nvjXN3Hks">
            31
          </p>
          <p xml:id="i-4Xd7susEMAuPyb3XKeja8q">
            Sven-Erik Nordin m. fl. Radio- och TV-sändningar i kabelnät (prop.
            1984/85: 199)
          </p>
          <p xml:id="i-XwRqanSt9jnPqhDs2ybMG7">
            Den föreliggande propositionens förslag bygger i all huvudsak
            på det arbete som utförts av massmediakommittén och som presenterades
            i dess betänkande Via satellit och kabel (SOU 1984:65). Massmediakommitténs
            arbete innebar att en relativt bred enighet kunde uppnås kring
            väsentliga frågor av betydelse för etablerandet och utbyggandet
            av ett kabel-TV-nät i Sverige. Centerns representant stod bakom
            grundtankarna i kommitténs förslag. Ett förverkligande av dessa
            skulle möjliggöra ett smidigt hanteran- de av kabel-TV-frågorna.
            Den debatt som förts i anledning av betänkandet visar emellertid
            att ytterligare förbättringar kan göras. Till en del förefaller
            regeringen ha tagit intryck av remiss- och debattopinionen. Enligt
            vår mening hade det emel- lertid varit angeläget att beakta denna
            opinion på ytterligare några punkter för att åstadkomma ett bättre
            regelverk som redan från början är bättre anpassat till den verklighetsbild
            i fråga om kabel-TV:s möjligheter och förutsättningar som alltmer
            växer fram. Vi konstaterar emellertid i detta sammanhang att regeringen
            åtminstone delvis synes vara medveten om dessa förhållanden genom
            att en särskild utredning om den radiorättsliga regleringen nu
            aviseras. I avvaktan på resultat från detta kommande utred- ningsarbete
            måste vissa av de nu presenterade förslagen karakteriseras som
            provisorier. Det aviserade utredningsarbetet gör det också rimligt
            att det redan i den nu presenterade lagstiftningen på vissa punkter
            görs öpp- ningar för att bedriva vissa typer av försöksverksamhet
            som kan ge ett bättre verklighetsunderlag för framtida bedömningar
            på vissa områden. I det följande kommer vi att lämna förslag med
            sådan inriktning.
          </p>
          <p xml:id="i-QzkNmAWGHavtve7W4hBmua">
            Vissa yttrandefrihetsfrågor
          </p>
          <p xml:id="i-Goos6HL5WZd4NUbKutbTz8">
            En av ambitionerna bakom massmediakommitténs arbete har varit
            att ge ett lagstiftningsunderlag som innebär att yttrande- och
            informationsfri- heten kan stärkas och utvecklas genom införande
            av kabel-TV. Flera av kommitténs förslag har också bedömts från
            denna utgångspunkt. Jämförel- ser har därvid bl. a. gjorts med
            det utredningsförslag om en ny yttrandefri- hetsgrundlag som gjorts
            av yttrandefrihetsutredningen. Vi gör för vår del bedömningen
            i nuläget att yttrandefrihet och mångfald bäst betjänas av ett
            system med koncessioner på det sätt som föreslås i propositionen.
            De tekniska villkor och förutsättningar som gäller för me- diet
            tyder på detta.
          </p>
          <pb facs="riksdagen-motions-pdf/data/198485/mot_198485__3195/mot_198485__3195-002.pdf"/>
          <fw xml:id="i-R5JG6AtCf5GwGkxu2rrZdj">
            Mot. 1984/85: 3195 32
          </fw>
          <p xml:id="i-XQDonqiC8GJcKqsNtckZCw">
            Från flera håll, bl.a. Tidningsutgivareföreningen, har kritik
            riktats mot den indragningsmakt som förslaget till Lag om lokala
            kabelsändningar innehåller (21, 24, 27 och 29$$). Förslagen har
            emellertid accepterats av lagrådet. För vår del vill vi inte motsätta
            oss att de föreslagna reglerna accepteras i ett inledningsskede.
            Senast i anslutning till att riksdagen föreläggs förslag om en
            yttrandefrihetslagstiftning bör dock dessa frågor få en annan
            lösning som närmare ansluter till det sätt på vilket ansvar och
            påföljd inom massmediasektorn i övrigt regleras. Förbud mot förhands-
            granskning (censur) och handläggning i domstol bör ingå i en sådan
            regle- ring. Vidare bör administrativ indragningsmakt utmönstras.
            Vi utgår vid dessa överväganden från att förslag till ny grundlagsreglering
            på det yttran- defrihetsrättsliga området kommer att föreläggas
            riksdagen senast under år 1987. Vad vi här anfört bör ges regeringen
            till känna.
          </p>
          <p xml:id="i-RTJkjkUDJftRQUX7Mfa3E5">
            Utbyggnaden av kabel-TV
          </p>
          <p xml:id="i-S5mpoQwZzi6FExGtubQQJ8">
            Massmediakommitténs förslag eller den föreliggande propositionen
            tar inte ställning till själva utbyggnadsformen. På flera punkter
            råder för närvarande betydande osäkerhet om vilka tekniska lösningar
            som bör väljas, varför den intagna ståndpunkten torde vara den
            mest relevanta i nuläget. Det är emellertid angeläget att de tekniska
            standardiseringspro- blem som är förknippade med denna typ av
            verksamhet snarast kan klaras ut. Televerket torde ha en ledande
            funktion i detta arbete. Kabelutbyggnaden sker inte endast för
            att tillgodose introduktionen av kabel-TV. I en inte alltför avlägsen
            framtid kan det också bli aktuellt att erbjuda även andra tjänster
            inom data och information direkt till såväl företag som enskilda
            hushåll. Enligt centerns mening är det särskilt mot denna bakgrund
            angeläget att de geografiska likhetsaspekterna vägs in. Om kabelutbyggnaden
            utvecklas till ett dynamiskt styrmedel för att ut- veckla den
            framtida samhällsstrukturen är det angeläget att ambitionen att
            nå alla hushåll läggs fast på ett tidigt stadium. Redan nu är
            det angeläget att kabelnämnden vid prövningen av koncessionsansökningar
            tar hänsyn till sökandens jligheter att täcka det geografiska
            koncessionsområdet så totalt som möjligt. I detta sammanhang bör
            också avgiftssättningen för abonnenterna beaktas. Strävan bör
            vara att erbjuda tjänsterna till så likvär- diga avgifter som
            möjligt. Detta bör ges regeringen till känna.
          </p>
          <p xml:id="i-QUqXyh6p4QCoYVub5SeEeH">
            Reklam i satellitsändningar
          </p>
          <p xml:id="i-GuuBJBFFBXKFqZ3wDm3pyf">
            Genom förslaget i 21 $ punkt 3 fullföljer regeringen massmediakommit-
            témajoritetens idé att förbjuda reklam som särskilt riktar sig
            till svenska konsumenter. Förslaget har mött kritik från åtskilliga
            remissinstanser. Risken är enligt vår mening betydande att tillämpningen
            av denna bestäm- melse kommer att erbjuda avsevärda svårigheter.
          </p>
          <pb facs="riksdagen-motions-pdf/data/198485/mot_198485__3195/mot_198485__3195-003.pdf"/>
          <fw xml:id="i-PUxfDqVoxSUcaThmc8Qpr5">
            Mot. 1984/85: 3195 33
          </fw>
          <p xml:id="i-6V74BAaUxgv6U1rZZfozn3">
            Diskussion och information kring aktuella satellitprojekt visar
            även på ett annat förhållande som gör att den föreslagna bestämmelsen
            kan komma att te sig mycket märklig. Det är nämligen endast vidaresändning
            av en svensk reklamkanal från satellit i fast trafik som kan stoppas
            denna väg. Enligt nu tillgängliga uppgifter har en ”Sverige-kanal”
            förmedlad av exem- pelvis den luxemburgska kommande direktsändande
            satelliten väl så hög aktualitet. Sändningar från direktsändande
            satelliter är att betrakta som rundradiosändningar mot vilka ingripanden
            ej kan ske med stöd av den nu framlagda lagstiftningen. Ett försök
            till vidgning av lagstiftningen så att ett sådant ingripande skulle
            möjliggöras torde också stå i strid med regerings- formens regler
            om informationsfrihet. Med tanke på det godtycke som skulle bli
            fallet om det föreslagna reklamförbudet infördes bör riksdagen
            avvisa detsamma.
          </p>
          <p xml:id="i-CsPWrYxB8gniK27cHiM6wx">
            Parabolöar
          </p>
          <p xml:id="i-66GLREzoZteLE7v3KzV8Mh">
            Diskussionen om introduktionen av kabel-TV under det senaste
            halvåret visar att stor osäkerhet råder om utbyggnadstakten på
            många håll. Denna diskussion har också visat att för många småorter
            och byar på landsbygden kan uppkablingen komma att dröja. Vidare
            visar diskussionen att det kan finnas ett intresse av att modernisera
            befintliga centralantennanläggningar och koppla dem till en egen
            parabolantenn. Enligt vår mening måste lagstiftningen vara så
            neutral som möjligt i fråga om valet av tekniska lösningar. Handläggningen
            av tillståndsärenden mås- te också vara smidig. Denna strävan
            skulle kunna äventyras om nämnden skulle belastas av en mängd
            småärenden. Därför bör gränsen för antalet hushåll som skall kunna
            nås av kabelnätet för att tillstånd skall krävas sättas högre.
            Om den sätts till 250 hushåll möjliggör det för byar på landsbygden,
            småtätorter, hyresgästsammanslutningar och bostadsrätts- föreningar
            att söka egna lokala lösningar på mottagningsproblemen. Enligt
            vår bedömning kan det också vara aktuellt att låta befintliga
            föreningsbild- ningar (byalag, villaföreningar, vägsamfälligheter)
            vidga sin verksamhet till att omfatta vidaresändning av satellitkanaler.
            En sådan utveckling innebär lokal utveckling och lokalt initiativ
            som inte onödigtvis bör förhindras. För att motverka att ärendemängden
            hos nämnden blir alltför betungande bör kabelnät som kan nå färre
            än 250 hushåll undantas från tillståndskravet (4 $).
          </p>
          <p xml:id="i-TfYwBqA3qY33qkAB5VVunY">
            Lokal TV-produktion
          </p>
          <p xml:id="i-3r5ez74ySHYVQhSBMcDGbL">
            Centerpartiet hälsar med tillfredsställelse de möjligheter att
            utveckla lokal programproduktion som utbyggnaden av kabel-TV erbjuder.
            För att balansera ett allt intensivare internationellt utbud är
            det angeläget att den lokala produktionen får sådana förutsättningar
            ur ekonomisk och teknisk
          </p>
          <pb facs="riksdagen-motions-pdf/data/198485/mot_198485__3195/mot_198485__3195-004.pdf"/>
          <fw xml:id="i-GK4PCyhQsJai3LcmdpVHP6">
            Mot. 1984/85: 3195 34
          </fw>
          <p xml:id="i-8wFQZB2xR6dtPYHZhQRb5Y">
            synpunkt att den verkligen kan komma till stånd. Den debatt som
            förts kring dessa frågor under det senaste halvåret visar att
            kabel-TV-lagstift- ningen bör få en annan utformning på några
            väsentliga avsnitt för att underlätta lokal produktion. Enligt
            vår mening är de många avhoppen från pressens sida från de tilltänkta
            försöken på vissa orter ett allvarligt tecken i detta sammanhang.
            Svårigheterna att finna finansieringsmöjligheter är det dominerande
            skälet till motståndet att engagera sig i kabel-TV. Förenings-
            och samfundslivets möjligheter att finansiera kostsam TV-produktion
            ge- nom insamlade medel är mycket små — för att inte säga obefintliga.
            Kommunernas villighet att engagera sig torde också vara mycket
            begrän- sad i den nuvarande ekonomiska situationen. Abonnemangsavgifter
            kan möjligen ge ett tillskott, men denna finansieringskälla är
            högst osäker. Det är mot denna bakgrund vi har övervägt att medge
            en prövning av möjlighe- terna att låta finansiera lokal kabel-TV-verksamhet
            genom att upplåta sändningarna för reklam. Kabelnämnden bör därför
            bemyndigas att medge försök med reklamfinansiering på högst åtta
            orter och under en tid av högst två år. Dessa försök bör utvärderas
            noga bl.a. med avseende på den inverkan reklamfinansieringen kan
            ha på pressen på orten. Försöken bör vara upplagda på ett sådant
            sätt att samtliga tidningar på orten skall ha erbjudits medverka
            i kabel-TV med reklam. De av oss föreslagna reglerna kan lämpligen
            tas in som en fjärde punkt i övergångsbestämmelserna. Vi vill
            också i detta sammanhang ange Uppsala, Sundsvall, Växjö, Lund,
            Västerås, Göteborg, Luleå och Södertälje som exempel på lämpliga
            orter för en försöksverksamhet. Med detta förslag har vi inte
            slutgiltigt accepte- rat reklam som finansieringskälla. En försöksverksamhet
            kan emellertid ge värdefullt underlag vid ett slutligt ställningstagande.
            Flera mediakunniga remissinstanser och debattörer har pekat på
            mass- mediakommitténs förslag till förbud mot s.k. centralprogramavveckling
            som ett hinder för att utveckla lokala TV-kanaler. Man har exempelvis
            menat att även en relativt framgångsrik lokal produktion måste
            komplet- teras med mera allmängiltigt material för att sammantaget
            utgöra ett attrak- tivt alternativ för tittarna. Enligt vår bedömning
            får inte utvecklandet av attraktiva lokala kanaler förhindras.
            Det är därför rimligt att en angelägen komplettering och stött-
            ning kan medges. Förbudet mot samtidig vidaresändning inom flera
            kabel- TV-områden får därför inte göras absolut som regeringen
            föreslår utan på lämpligt sätt inordnas i tillståndsgivningen.
            Vi konstaterar också i detta sammanhang att risken för att förbudet
            kan kringgås måste betraktas som överhängande. Något hinder att
            sprida sam- ma program till flera kabelnät samtidigt genom att
            distribuera videokasset- ter föreligger inte. Vid sidan av kassetter
            kan tekniskt sett radiolänk och satellit komma i fråga. Den föreslagna
            lydelsen av 15 $ andra stycket tar uppenbart sikte på radiolänköverföring.
            Det är oklart om också satellitdis-
          </p>
          <pb facs="riksdagen-motions-pdf/data/198485/mot_198485__3195/mot_198485__3195-005.pdf"/>
          <fw xml:id="i-SXmKxSZHEwsv2uvJRB6BsT">
            Mot. 1984/85: 3195 35
          </fw>
          <p xml:id="i-U583ViLwg7iw2g2BRD8wqw">
            tribution skall innefattas. Ett förfarande som innebär fördröjd
            utsändning av en mottagen radiolänk- eller satellitsignal torde
            också vara tillåten. En sådan fördröjning kan göras mycket kort.
            Det torde också stå klart att satellitmatning av flera lokala
            kabelnät kan utvecklas till en realistisk distributionsform i
            ett läge där transponderutrymme erbjuds till begränsa- de kostnader
            bl. a. på grund av överetablering av överföringskapacitet. En
            utveckling där man i kabel-TV skulle kunna nås av direkta sändningar
            från London, Paris och New York men inte från Stockholm förefaller
            märklig ur allmänhetens synpunkt. Det mest realistiska är därför
            att dessa frågor regleras på sådant sätt att kabelnämnden får
            reglera omfattningen av central programavveckling som ett led
            i tillståndsgivningen. Ett accepterande av viss gemensam programsättning
            innebär också att förbudet mot blandade kanaler inte kan upprätthållas
            fullt ut. Även detta bör kabelnämnden ha möjlighet att reglera
            genom tillståndsgivningen.
          </p>
          <p xml:id="i-SAaUfpBfho1BuvCi46HFxw">
            Hemställan
          </p>
          <p xml:id="i-SCUMrb6buqdKMhbPUZumrr">
            Med hänvisning till det anförda hemställs 1. att riksdagen beslutar
            som sin mening ge regeringen till känna vad i motionen anförs
            rörande den framtida lösningen av vissa yttrandefrihetsfrågor
            m. m., 2. att riksdagen som sin mening ger regeringen till känna
            vad i motionen anförts om teknisk utformning, anslutningsavgifter
            och geografisk täckning av kabelnät, 3. att riksdagen beslutar
            anta följande lydelse av 4 $ Lag om lokala kabelsändningar: För
            — — — fråga om 1. vidaresändning — — — eller, 2. sändningar som
            enbart kan tas emot i bostäder och som inte når flera än 250 bostäder,
            4. att riksdagen beslutar anta följande lydelse av 15 $ Lag om
            lokala kabelsändningar: Satellitsändningar — — — kanaler. Satellitsändningar
            och vidaresända radioprogram som samtidigt riktar sig till kabelnät
            i flera tillståndsområden får ingå som del av egensändning i den
            utsträckning kabelnämnden bestämmer. , 5. att riksdagen beslutar
            att med avslag på punkt 3 i regeringens förslag anta följande
            lydelse av 21 $ Lag om lokala kabelsänd- ningar: Kabelnämnden
            — — — om 1. det i programkanalen — — — människor eller djur, 2.
            programkanalen — — — pornografiska program. Det sagda — — — yttrandefrihets-
            och informationsfrihetssynpunkt., 6. att riksdagen beslutar anta
            följande tillägg till övergångsbestäm- melserna till Lag om lokala
            kabelsändningar:
          </p>
          <pb facs="riksdagen-motions-pdf/data/198485/mot_198485__3195/mot_198485__3195-006.pdf"/>
          <fw xml:id="i-BCyGgsssLvYCdUi4hjUwJx">
            Mot. 1984/85: 3195 36
          </fw>
          <p xml:id="i-R8cgTF1bAVWBX5VqKqazBz">
            4. Utan hinder av vad som i denna lag stadgas äger kabelnämnden
            medge försöksverksamhet med kommersiell finansiering av lokala
            kabelsändar- företags egensändningar eller egensändningar i upplåtna
            kanaler på högst åtta orter och under en tid av två år.
          </p>
          <p xml:id="i-CUburE4Gq8FczqVjzTDywy" type="date">
            Stockholm den 2 maj 1985
          </p>
          <div xml:id="i-K1w9Vw9JFHnYJ5MSQU2LWA" type="signatureBlock">
            <p xml:id="i-DMBpuV2jZ2mSmigknGs7GB" who="i-8XUQMZkcTy5UrLLAFGh5Ah" type="signature">
              SVEN-ERIK NORDIN (c)
            </p>
            <p xml:id="i-FnhiTbNJHdBryh22vVdCc7" who="i-4Fpaw3XcFb6Gne8E62mhr1" type="signature">
              KARL BOO (c)
            </p>
            <p xml:id="i-XeYWd5SzCT2zzYMizrrbmu" who="i-7pth3hroNEXFT34XUAtauT" type="signature">
              BENGT KINDBOM (c)
            </p>
            <p xml:id="i-3Dd5mo6FB1zsbgzRvk3JHx" who="i-G3dTAbcH3rBb7tfv3toPXH" type="signature">
              KERSTIN GÖTHBERG (c)
            </p>
            <p xml:id="i-2tqHGFJp9b6HqNarTq4bS5" who="i-XazZeCYyyq3u8LSAmNahPt" type="signature">
              ELVING ANDERSSON (c)
            </p>
            <p xml:id="i-BDsqowHqjpihAtJ3iuEkjL" who="i-3NQwgepQf2vTwvJTrqaMfi" type="signature">
              SIGVARD PERSSON (c)
            </p>
          </div>
          <p xml:id="i-JbibteA85raZi3JeG2Bz8A">
            Norstedts Tryckeri, Stockholm 1985
          </p>
        </div>
      </div>
    </body>
  </text>
</TEI>
