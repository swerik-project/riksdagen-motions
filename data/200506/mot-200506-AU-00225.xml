<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-AU-00225">
  <teiHeader>
    <fileDesc>
      <titleStmt>
        <title>Strukturell diskriminering</title>
        <author corresp="i-DMGKRcZKJjLDnd1Mozdje8">av Camilla Sköld Jansson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Strukturell diskriminering</title>
          <idno type="rdwebb">GT02A225</idno>
          <rs type="number">A225</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GT02A225/text</ref>
          <ref type="dokument_url_html">http://data.riksdagen.se/dokument/GT02A225</ref>
          <ref type="dokumentstatus_url_xml">http://data.riksdagen.se/dokumentstatus/GT02A225</ref>
          <ref type="doc">http://data.riksdagen.se/fil/0D531E0D-9B00-4628-966E-42742232B79E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DMGKRcZKJjLDnd1Mozdje8</idno>
            <name>Camilla Sköld Jansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RsJr1rsFNFbn3SapToHxbM</idno>
            <name>Britt-Marie Danestig</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LB9Tn6B1RXiAHZEWEK1hYC</idno>
            <name>Ulla Hoffmann</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6La2bzGmA15E65UbwcJ4tP" type="signed"/>
        <correspContext corresp="i-6La2bzGmA15E65UbwcJ4tP">
          <note type="signatory" corresp="i-DMGKRcZKJjLDnd1Mozdje8"/>
          <note type="signatory" corresp="i-RsJr1rsFNFbn3SapToHxbM"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-LB9Tn6B1RXiAHZEWEK1hYC"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-WTCYyz27itjvuvffL1vZLi"/>
        </correspContext>
        <correspAction type="referral" xml:id="i-7KH4V3yssjip98ZYWevzSq">
          <date when="2005-10-13"/>
        </correspAction>
        <correspAction type="dismissal" xml:id="i-Syhg8xrHAPSevBm2azzd65">
          <date when="2005-10-13"/>
        </correspAction>
        <correspAction type="submission" xml:id="i-75mWAjVRz2sF6pLLUE5Mzb">
          <date when="2005-10-05"/>
        </correspAction>
        <correspAction type="assigned" xml:id="i-KpUAcP2QDKCiM66kf2MHCe"/>
        <correspContext corresp="i-KpUAcP2QDKCiM66kf2MHCe">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_A_0225/mot_200506_A_0225-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06
          </p>
          <p>
            Motion till riksdagen 2005/06:A225
          </p>
          <p>
            av Camilla Sköld Jansson m.fl. (v)
          </p>
          <p>
            Strukturell diskriminering
          </p>
          <p>
            1 Innehållsförteckning
          </p>
          <p>
            PU BWNH
          </p>
          <p>
            Innehållsförteckning, Förslag till riksdagsbeslut. MOtivering......sssssesesesenennnn
            Strukturell diskriminering..... Lagstiftningen mot könsdiskriminering...
            Ett Självständigt liV.....sssssessessessesessrosessessnssrsersrrrrrsrrrnrrnnnnrnnn
            rn rnn 3
          </p>
          <p>
            mnr: A225 pnr: v303
          </p>
          <pb facs="riksdagen-motions-pdf/data/200506/mot_200506_A_0225/mot_200506_A_0225-002.pdf"/>
          <p>
            2005/06:A225
          </p>
          <p>
            2 Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att regeringen bör tillsätta en utredning som
            har i uppdrag att identifiera och analysera mekanismerna bakom
            strukturell diskriminering på grund av kön och föreslå åtgärder
            som motverkar dessa mekanismer i syfte att upphäva den ordning
            som systematiskt gynnar män på kvinnors bekostnad. 2. Riksdagen
            tillkännager för regeringen som sin mening vad som i motionen
            anförs om att förslagen till åtgärder skall syfta till att stärka
            kvinnors rätt till egen försörjning och ett självständigt liv.
          </p>
          <p>
            3 Motivering
          </p>
          <p>
            I Jämställdhetspolitiken inför 2000-talet (1999/2000:24) skriver
            regeringen:
          </p>
          <p>
            Jämställdhet handlar om rättvisa och fördelning av ekonomisk
            och politisk makt. Det handlar om demokrati, om att värdera kvinnor
            och män lika. Det handlar om att bryta den samhällsstruktur som
            fortfarande råder och som varje dag säger oss att män är norm
            och kvinnor är undantag, män är överordnade och kvinnor är underordnade,
            män har stor makt, kvinnor liten.
          </p>
          <p>
            Det är en beskrivning som fortfarande äger högsta giltighet.
            Denna samhällsstruktur tar sig uttryck i dessa väl kända fakta:
          </p>
          <p>
            e Trots att de särskilda kvinnolönerna avskaffades för mer än
            40 år sedan tjänar kvinnor i dag i genomsnitt ca 20 26 mindre
            än män per arbetad timme. Kvinnors löner är generellt lägre över
            hela arbetsmarknaden. e Ju fler kvinnor som arbetar inom en sektor
            desto lägre är lönerna där. Arbetsmarknadens lägsta löner har
            de som arbetar i kvinnodominerade yrken inom skola, vård, omsorg,
            detaljhandel och i fastighets-, hotell- och restaurangyrken. e
            155 000 kvinnor arbetar deltid mot sin vilja. Deltidsarbete värderas
            lägre och ger sämre arbetsvillkor, mindre inflytande över arbetet,
            sämre möjligheter till kompetens- och karriärutveckling, lägre
            ersättningar i socialförsäkringssystemet och lägre pensionsinkomster.
            « Mer än 300 000 kvinnor har otrygga anställningar. + 85 000 kvinnor
            har så kallade behovsanställningar helt på arbetsgivarens villkor.
            Vanligast är de inom Hotell- och Restaurang, Handels, Fastighets,
            Transport och Kommunal. + Drygt 60 260 av de tidsbegränsat anställda
            är kvinnor. Det är en fördubbling sedan 1990. 30 26 av LO-kvinnorna
            i åldern 25 till 29 år har tidsbegränsade anställningar. + 198
            000 kvinnor i Sverige är ensamstående med barn. Deras genomsnittliga
            disponibla inkomst, inklusive bostadsbidrag, barnbidrag, underhållsstöd,
            är 100 000 kr per år. Det är den lägsta genomsnittliga
          </p>
          <pb facs="riksdagen-motions-pdf/data/200506/mot_200506_A_0225/mot_200506_A_0225-003.pdf"/>
          <p>
            inkomsten för alla typer av hushåll. För en majoritet av de ensamstående
            mödrarna äts höjningarna av barnbidrag och underhållsstöd upp
            av sänkta socialbidrag. De och deras barn lever i fattigdom. e
            Föräldraskapet är 30 år efter föräldraförsäkringens införande
            fortfarande inte jämställt trots att detta var ett av syftena
            med reformen. Kvinnor tar ut drygt 80920 av föräldraledigheten.
            Också efter det att de återgått i förvärvsarbete har de huvuddelen
            av ansvaret för hem och barn. « Kvinnor ansvarar i huvudsak även
            för vård- och omsorgsarbetet för funktionshindrade och äldre familjemedlemmar.
            77 20 av allt sådant arbete, såväl det avlönade som det oavlönade,
            utförs av kvinnor.
          </p>
          <p>
            Listan kan göras längre. Bristen på jämställdhet mellan könen
            är väl dokumenterad, och det råder en bred konsensus i offentligheten
            om orimligheten i de uppenbara könsorättvisorna. Det ska framhållas
            att viktiga förändringar sker, att det pågår utrednings- och forskningsarbete
            och att en rad reformer förbereds. Samtidigt står det klart att
            det fortfarande tycks saknas politisk vilja och tillräckliga kunskaper
            för att ta ett helhetsgrepp på de grundmurade könsorättvisorna
            och hur de ska bekämpas. Vänsterpartiets uppfattning är därför
            att det nu är dags att utifrån erkännandet av könsorättvisorna
            som ett allvarligt och oacceptabelt samhällsproblem ta ytterligare
            ett steg genom att undersöka hur de ojämlika förhållandena mellan
            könen ska brytas och konkretisera vad det innebär. Det kräver
            ett samlat grepp på fenomenet strukturell diskriminering, och
            det ur ett könsmaktsperspektiv, det vill säga ett feministiskt
            perspektiv.
          </p>
          <p>
            I den senaste jämställdhetsskrivelsen Jämt och ständigt — Regeringens
            jämställdhetspolitik med handlingsplan för mandatperioden (2002/03:140)
            lyfts begreppet = könsmaktordning fram och de hinder som jämställdhetspolitiken
            mött:
          </p>
          <p>
            Trots en lång historia av aktivt jämställdhetsarbete präglas
            vårt samhälle fortfarande av en könsmaktordning. Arbetet måste
            fortsättningsvis ges en mer feministisk inriktning. Det innebär
            att vi måste vara medvetna om att det råder en könsmaktordning,
            att kvinnor är underordnade och män är överordnade, och vilja
            förändra den. /---/Arbetet med att öka representationen av kvinnor
            på beslutsfattande positioner och få fler kvinnor till arbetsmarknaden
            har inte alltid inneburit att kvinnor fått tillgång till reell
            makt. Jämn representation mellan kvinnor och män är fortfarande
            viktigt men vi måste även rikta in oss på maktfrågor. Utmaningen
            i jämställdhetsarbetet framöver måste således vara att förändra
            kvinnors och mäns kvalitativa rättigheter och möjligheter. Vi
            måste synliggöra könsmaktordningen och angripa de strukturer som
            upprätthåller den.
          </p>
          <p>
            Vänsterpartiet menar att för att kunna vidta de nödvändiga politiska
            åtgärderna för att åstadkomma detta är det viktigt att närmare
            undersöka och analysera den strukturella diskrimineringen och
            dess förutsättningar för att
          </p>
          <p>
            systematiskt nedvärdera och underordna kvinnor. En utredning
            bör tillsättas som har i uppdrag att identifiera och analysera
            mekanismerna bakom strukturell diskriminering på grund av kön
            samt återkomma med förslag på åtgärder för att motverka dessa
            mekanismer i syfte att upphäva den ordning
          </p>
          <p>
            2005/06:A225
          </p>
          <pb facs="riksdagen-motions-pdf/data/200506/mot_200506_A_0225/mot_200506_A_0225-004.pdf"/>
          <p>
            2005/06:A225
          </p>
          <p>
            som systematiskt gynnar män på kvinnors bekostnad. Detta bör
            riksdagen som sin mening ge regeringen till känna.
          </p>
          <p>
            4 Strukturell diskriminering
          </p>
          <p>
            Ett samhälle som, formellt eller informellt, lagligt eller olagligt,
            bärs upp av strukturer som systematiskt gynnar en grupp genom
            att missgynna en annan grupp, ägnar sig åt strukturell diskriminering.
            Ett av de tydligaste exemplen på detta är lönediskriminering av
            kvinnor. LO-ekonomen Anna Thoursie lyfter fram framför allt tre
            nationalekonomiska teorier som kan tjäna som förklaringsmodeller
            som preciserar vad strukturell diskriminering går ut på och hur
            den kan uppstå. ”Varför tjänar kvinnor mindre? Handbok i lönediskriminering”
            (LO 2004). Den första är preferensteorin, som bygger på att arbetsgivaren,
            eller arbetsgivarens kunder eller andra anställda, ogillar eller
            har fördomar mot en grupp människor/kvinnor med vissa egenskaper
            som inte har med deras arbetsproduktivitet att göra, men ändå
            gör dem mindre attraktiva som arbetskraft i arbetsgivarens ögon.
            Preferensdiskrimineringen riktar sig mot individer. Den andra
            är teorin om statistisk diskriminering, som grundar sig på att
            arbetsgivaren inte kan få all den information om den arbetssökande
            eller anställda som han skulle vilja, till exempel om och när
            en kvinna tänker skaffa barn. Av rationella skäl utgår arbetsgivaren
            från att hon gör det om hon är i fertil ålder, och att hon kommer
            att ha hög frånvaro, eftersom hon är kvinna och kvinnor tar det
            största ansvaret för barnen. Också statistisk diskriminering riktar
            sig mot individer. Den tredje teorin som kan förklara varför kvinnor
            missgynnas som grupp på arbetsmarknaden är värdediskrimineringsteorin.
            Den utgår från att arbeten som i huvudsak innehas av kvinnor värderas
            och därmed avlönas lägre än arbeten med liknande kvalifikationskrav
            som innehas av män. Det innebär att i yrken där en majoritet kvinnor
            arbetar råder sämre villkor vad gäller löner, arbetstider och
            anställningsvillkor etc. än i yrken där en majoritet av män arbetar.
            Och ju fler kvinnorna är inom en sektor desto lägre är lönerna
            inom denna sektor. Värderingarna återspeglar marknadens intressen
            och avgör styrkepositionerna i förhandlingar. Värderingsdiskriminering
            i fråga om kön bygger på att arbetsmarknaden är könsuppdelad och
            könssegregerad. Om könssegregeringen bryts, till exempel genom
            att ett s.k. mansyrke övergår till att bli ett s.k. kvinnoyrke,
            eller fler män börjar arbeta inom ett tidigare kvinnodominerat
            yrke, och dessa förändringar sker utan att nedvärderingen av kvinnors
            arbete upphör, påverkar det inte lönerna inom dessa yrken. Det
            betyder att både män och kvinnor som arbetar i kvinnodominerade
            yrken lönediskrimineras. Värdediskrimineringen är riktad mot just
            yrken, inte individer. En fjärde teori är den om fördelningsdiskriminering.
            Den förklarar inte, men beskriver hur kvinnor och män fördelas
            till olika arbetsplatser och i olika
          </p>
          <pb facs="riksdagen-motions-pdf/data/200506/mot_200506_A_0225/mot_200506_A_0225-005.pdf"/>
          <p>
            befattningar till nackdel för kvinnorna. Teorin går ut på att
            kvinnor i jämförelse med män med liknande kvalifikationer har
            begränsad tillgång till högre positioner i organisationen; så
            kallad vertikal segregering. Det vill säga, kvinnor och män befinner
            sig på olika befattningar och positioner i hierarkin och att det
            är betydligt vanligare med män än med kvinnor på högre och därmed
            också bättre betalda positioner. Eller så har kvinnor endast begränsad
            tillgång till vissa yrken, det vill säga kvinnor och män har olika
            yrken och/eller finns i olika branscher/sektorer, s.k. horisontell
            segregering. Resultatet blir en könssegregerad arbetsmarknad.
            Dessa och andra teorier bidrar till att beskriva den komplexa
            verklighet där den strukturella diskrimineringen uppstår och reproduceras.
            Många gånger samverkar de olika teorierna.
          </p>
          <p>
            5 Lagstiftningen mot könsdiskriminering
          </p>
          <p>
            Från den 1 juli 2005 fick Sverige en ny skärpt lagstiftning mot
            könsdiskriminering. Förbudet mot könsdiskriminering gäller inte
            bara arbetslivet och högskolan genom jämställdhetslagen (1991:433)
            och lagen om likabehandling av studenter i högskolan (2001:1286)
            utan även inom helt nya samhällsområden. Lagen om förbud mot diskriminering
            (2003:307) omfattar nu även diskrimineringsgrunden kön. Lagens
            diskrimineringsförbud gäller sålunda kön, etnisk tillhörighet,
            religion eller annan trosuppfattning, sexuell läggning och funktionshinder.
            Definitionerna av direkt och indirekt diskriminering har ändrats
            i överensstämmelse med EG-rätten. Skyddet mot könsdiskriminering
            gäller dock inte försäkringstjänster, vilket föranlett kritik
            från bland annat Vänsterpartiet och JämO. Men många andra områden
            saknas också. Lagen är långtifrån heltäckande.
          </p>
          <p>
            6 Ett självständigt liv
          </p>
          <p>
            Värdediskriminering har sina rötter och får sin näring ur hela
            den samhälliga könsarbetsdelningen, det vill säga fördelningen
            av det betalda och det obetalda arbetet mellan kvinnor och män.
            Ett faktum som slagits fast av åtskilliga arbetslivsforskare och
            ekonomer är att den könsuppdelade och könssegregerade arbetsmarknaden
            är den grundläggande orsaken till lönediskrimineringen av kvinnor.
            Vänsterpartiet anser att värdediskrimineringsteorin förefaller
            vara en konstruktiv utgångspunkt för att studera den strukturella
            könsdiskrimineringen. Det är viktigt att skilja mellan enbart
            beskrivande diskrimineringsbegrepp och de begrepp som förklarar
            hur olika former av diskriminering uppstår. Begreppen direkt och
            indirekt diskriminering är just beskrivande, men förklarar inte
            hur och varför diskrimineringen uppkommit.
          </p>
          <p>
            2005/06:A225
          </p>
          <pb facs="riksdagen-motions-pdf/data/200506/mot_200506_A_0225/mot_200506_A_0225-006.pdf"/>
          <p>
            2005/06:A225
          </p>
          <p>
            Lagstiftningen mot könsdiskriminering tillhandahåller inga redskap
            för att komma åt strukturell diskriminering av kvinnor. Lagstiftning
            är heller inte något universalmedel, könsdiskriminering måste
            angripas på många nivåer med många olika verktyg. Vänsterpartiet
            har i sina motioner genom åren pekat på behovet av olika strategier.
            Vi tycker det nu är hög tid för en samlad attack. Nu handlar det
            verkligen om att anta utmaningen i det framtida jämställdhetsarbetet
            och förändra kvinnors och mäns kvalitativa rättigheter och möjligheter.
            Den svenska arbetsmarknaden står också inför en mängd viktiga
            utmaningar som i högsta grad hör ihop med utmaningen i jämställdhetsarbetet.
            Stora rekryteringsbehov i den offentliga sektorn, hög arbetslöshet,
            höga sjukskrivningstal och stora pensionsavgångar kräver att den
            könssegregerade arbetsmarknaden ställs i fokus. Mot bakgrund av
            ovanstående anser Vänsterpartiet att de förslag som utredningen
            om strukturell diskriminering av kvinnor ska utmynna i ska gälla
            åtgärder som stärker kvinnors rätt till egen försörjning och ett
            självständigt liv. Detta bör riksdagen som sin mening ge regeringen
            till känna.
          </p>
          <p>
            Stockholm den 28 september 2005
          </p>
          <p>
            Camilla Sköld Jansson (v)
          </p>
          <p>
            Britt-Marie Danestig (v) Rossana Dinamarca (v) Ulla Hoffmann
            (v) Siv Holma (v) Kalle Larsson (v) Elina Linna (v)
          </p>
        </div>
      </div>
    </body>
  </text>
</TEI>
