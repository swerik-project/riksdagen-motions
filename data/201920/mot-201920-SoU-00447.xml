<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-00447">
  <teiHeader>
    <fileDesc>
      <titleStmt>
        <title>Motion om Systembolaget</title>
        <author corresp="i-DyMWrZMvLW1B7NfePkXTu4">av Fredrik Christensson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:447 av Fredrik Christensson (C)</title>
          <idno type="rdwebb">H702447</idno>
          <rs type="number">447</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H702447/text</ref>
          <ref type="dokument_url_html">http://data.riksdagen.se/dokument/H702447</ref>
          <ref type="dokumentstatus_url_xml">http://data.riksdagen.se/dokumentstatus/H702447</ref>
          <ref type="docx">http://data.riksdagen.se/fil/3D28186D-1D06-4678-B285-266C69D4102E</ref>
          <ref type="pdf">http://data.riksdagen.se/fil/2A8D6D17-4665-4633-AFE2-BAE27093E65F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DyMWrZMvLW1B7NfePkXTu4</idno>
            <name>Fredrik Christensson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-37n4gtnHDDPtak4D8qkUaS" type="signed"/>
        <correspContext corresp="i-37n4gtnHDDPtak4D8qkUaS">
          <note type="signatory" corresp="i-DyMWrZMvLW1B7NfePkXTu4"/>
        </correspContext>
        <correspAction type="submitted" xml:id="i-UfCUMH4QDpzyttWSB48Dzj">
          <date when="2019-09-26"/>
          <time when="10:22:16"/>
        </correspAction>
        <correspAction type="reviewed" xml:id="i-Xp2NXipGAJ3VaQTL54Wajo">
          <date when="2019-09-26"/>
          <time when="14:11:45"/>
        </correspAction>
        <correspAction type="referred" xml:id="i-7rM99fb6HyzEDTXAHDybSh">
          <date when="2019-10-11"/>
        </correspAction>
        <correspAction type="assigned" xml:id="i-WQ3zU7NRrixdnRpvviL59r">
          <date when="2020-03-04"/>
          <time when="16:44:29"/>
        </correspAction>
        <correspContext corresp="i-WQ3zU7NRrixdnRpvviL59r">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-8xvZaJXqsZNfRhYt1LLgTk"/>
        <correspContext corresp="i-8xvZaJXqsZNfRhYt1LLgTk">
          <ref type="uppgift">2019/20:SoU7</ref>
          <ref type="ref_dok_id">H701SoU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU7</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:447 av Fredrik Christensson (C) Motion om Systembolaget</div>
      </div>
      <div type="motBody">
        <div type="motProposal" subtype="förslag">
          <head xml:id="i-DbZFjduCcHY8WzXSzKxmAo">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-FW2tozZMBNpDADof2sGDGj">
              Riksdagen ställer sig bakom det som anförs i motionen om att
              minska trösklarna för små producenter och distributörer som vill
              komma in på den svenska alkoholmarknaden, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-GpWMXoh6dr3ZrxXsEhRgVr">
            Motivering
          </head>
          <p xml:id="i-DFBoiX7FKpMqFaYHHwLcTC">
            Sverige har under senare år sett en kontinuerlig ökning av antalet
            producenter av öl, cider, vin och sprit. Merparten av dessa är
            småskaliga och på landsbygden eller i mindre orter. Detta är positivt
            särskilt för den svenska landsbygden såväl när det gäller arbetstillfällen
            inom produktion och distribution av produkten, som när det gäller
            att skapa nya turistmål och mer attraktiva besöksupplevelser för
            turister. Tillväxt, arbetstillfällen och utveckling av närområdet
            är positiva effekter av den verksamhet som dessa nya producenter
            bedriver.
          </p>
          <p xml:id="i-9vcGQM3tJj52ekP1YXN2T9">
            För att en verksamhet skall kunna fortleva krävs att dess produkter
            kan få en effektiv omsättning på marknaden, under rimliga villkor.
            Ingen producent av öl, vin eller sprit kan överleva enbart på
            att sälja turistupplevelser och drycker i samband med det och
            få kan överleva enbart på att sälja till innehavare av serveringstillstånd.
            En bredare marknad måste finnas tillgänglig.
          </p>
          <p xml:id="i-BftisjwsVFgbXRKtbLUboH">
            I Sverige gäller idag ett absolut detaljhandelsmonopol, vilket
            utövas av Systembolaget AB. Därtill har Sverige mycket restriktiva
            regler gällande marknadsföring och exponering av alkoholhaltiga
            produkter, vilket gör att rätten att finnas på Systembolagets
            hyllor är helt avgörande för möjligheten att skapa uppmärksamhet
            och därmed även avsättning för produkterna. Särskilt gäller detta
            spritdrycker, då alkoholhaltiga produkter med över 15 procents
            styrka är förbjudna att marknadsföras genom exempelvis annonser.
          </p>
          <p xml:id="i-GaYjVJqcDSWwY2zcXWvGpD">
            Systembolaget har idag ett produktutbud som är uppdelat i olika
            s.k. sortiment av produkter, vilka sedan kan fördelas ut till
            butik enligt olika s.k. moduler. Det fasta sortimentet (”FS”)
            är det som finns i butikshyllan för en obestämd tid, så länge
            som de inte konkurreras ut av nya produkter; detta handlar om
            volymmässiga storsäljare som repeteras i batcher, d.v.s. en industriell
            produktion. I butik finns även det tillfälliga exklusiva sortimentet
            (”TES”), men oftast i ett mindre antal eller rent av ett fåtal
            butiker; här kan det handla om nyheter, eller om mer exklusiva
            produkter, där det finns ett tak för hur många enheter som får
            säljas. Det går inte att genom god försäljning inom TES kvala
            in till FS och således få stanna kvar på hyllan i butikerna, utan
            när anvisad kvot sålt slut, då utgår produkten ur sortimentet.
            För än mer exklusiva produkter som bara finns i ett fåtal enheter,
            såsom mycket exklusiva viner, eller som antas få en snabb och
            omfattande genomförsäljning, som svensk whisky, så finns en särskild
            version av TES i form av s.k. webbsläpp, där en produkt erbjuds
            för beställning endast via Systembolagets hemsida, under en period
            av fyra dagar; ingen exponering sker av produkten annat än som
            ett namn på hemsidan under dessa fyra dagar och produkten blir
            som regel aldrig känd utanför kretsen av invigda som vet vad denna
            specialform för försäljning innebär. Vidare finns det s.k. lokala
            sortimentet (”TSLS”), där en lokalt producerad produkt kan finnas
            i den butik som ligger närmast produktionsstället samt därtill
            teoretiskt i upp till tiotalet ytterligare butiker, inom en femtonmilsradie
            från produktionsstället; här sker en exponering på hyllan i butiken
            och produkten kan även beställas till andra butiker, men över
            tid så krymps antalet butiker ihop och det framstår inte som en
            möjlig väg till etablering av en produkt att gå enbart via detta
            sortiment. Det går inte heller att kvala in till FS genom god
            försäljning genom TSLS.
          </p>
          <p xml:id="i-65AQuNXVqA7eQEHMVskGgw">
            Utöver de nu nämnda sortimenten, som är Systembolagets egna sortiment,
            så finns också det s.k. beställningssortimentet (”BS”) och möjligheten
            till s.k. privatimport (”PRIV”). BS är produkter som är lagerhållna
            och – miljötveksamt nog i enstaka flaskor – distribuerade till
            butik av leverantörerna. De lagerhålls inte alls av Systembolaget
            utan finns bara registrerade med ett artikelnummer och data. Det
            är formellt möjligt att konkurrera sig in med en produkt från
            BS till FS, genom hög omsättning inom en viss period. Motsvarande
            som för BS gäller i princip även för privatimporter, vilka dock
            inte ens är registrerade hos Systembolaget. För båda dessa sortiment
            gäller att exponering av produkten saknas och att den administrativa,
            logistiska och kostnadsmässiga hanteringen är mycket mer betungande
            per produkt, än i de sortiment som finns i butik; prisläget för
            konsument ligger regelmässigt också högre per produkt i dessa
            sortiment, varför konkurrensförmågan relativt etablerade produkter
            är svår och en tröskeleffekt således föreligger mot såväl andra
            svenska som övriga producenter och leverantörer.
          </p>
          <p xml:id="i-HK2DVDXSWeKoLy3swtPKPG">
            Att ens kunna erbjuda en produkt i något av de exponerade sortimenten
            och därmed uppnå viss konkurrenslikhet med etablerade varumärken
            är idag svårt för nya, små aktörer. Nya produkter offereras in
            i Systembolagets affärssystem och prover erbjuds, antingen mot
            en aviserad offertförfrågan eller på leverantörens initiativ.
            Långt ifrån alla produkter antas. Enda möjligheten att få in en
            produkt i sortimentet och driva efterfrågan mot denna är att gå
            vid sidan av de offertförfrågningar som avser anvisade platser
            i det fasta sortimentet (FS) och alltså rikta in sig mot sortimenten
            TES och TES/WEBB, eller möjligen TSLS för begränsad spridning.
            De produkter som erbjuds bedöms sedan enväldigt av Systembolaget.
            Producenter har påtalat att det förekommer avvisningar av mycket
            bra, nya produkter på grunder såsom ”okänd på marknaden”, ”låg
            särskiljning i design” och ”sensoriskt ointressant”. Det är alltså
            subjektiva åsikter om produkter som kan utgöra den avgörande grunden
            för att avvisa dem från sortimenten. Detta system för att hantera
            erbjudna produkter och leverantörer framstår som behäftat med
            uppenbara brister vad gäller förutsägbarhet, rättssäkerhet och
            möjlighet till överprövning av fristående organ. Den typen av
            brister minskar tilltron till dagens system med monopol på försäljning
            av alkohol och missgynnar små producenter av öl, vin och sprit
            i Sverige.
          </p>
          <p xml:id="i-7go6g4P95fqGdCXd5Kr2Wi">
            Regeringen bör därför vidta åtgärder för att minska trösklarna
            för små och/eller nya producenter och distributörer att komma
            in på den svenska alkoholmarknaden, minimera konkurrensnackdelarna
            för samma kategori av producenter och distributörer samt säkerställa
            att Systembolaget erbjuder ett effektivt och rättssäkert system
            för bedömning och inköp av nya produkter.
          </p>
        </div>
        <div type="motSignatures">
          <list>
            <item xml:id="i-1Y8BHetjy1mCCh4LRULSK">
              Fredrik Christensson (C)
            </item>
          </list>
        </div>
      </div>
    </body>
  </text>
</TEI>
