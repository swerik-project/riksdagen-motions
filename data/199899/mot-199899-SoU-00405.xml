<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199899-SoU-00405">
  <teiHeader>
    <fileDesc>
      <titleStmt>
        <title>Demens</title>
        <author corresp="i-VHSPVhF5LjvV5m4yU1W3FJ i-VHSPVhF5LjvV5m4yU1W3FJ">av Birgitta Carlsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Demens</title>
          <idno type="rdwebb">GM02So405</idno>
          <rs type="number">So405</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GM02So405/text</ref>
          <ref type="dokument_url_html">http://data.riksdagen.se/dokument/GM02So405</ref>
          <ref type="dokumentstatus_url_xml">http://data.riksdagen.se/dokumentstatus/GM02So405</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VHSPVhF5LjvV5m4yU1W3FJ</idno>
            <name>Birgitta Carlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-VHSPVhF5LjvV5m4yU1W3FJ</idno>
            <name>Birgitta Carlsson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2UntMbEcvBUydycoNggyef" type="signed"/>
        <correspContext corresp="i-2UntMbEcvBUydycoNggyef">
          <note type="signatory" corresp="i-VHSPVhF5LjvV5m4yU1W3FJ"/>
          <note type="signatory" corresp="i-VHSPVhF5LjvV5m4yU1W3FJ"/>
        </correspContext>
        <correspAction xml:id="i-R8sUFg63R3yDyQhYyjaG8K" type="referral">
          <date when="1998-11-03"/>
        </correspAction>
        <correspAction xml:id="i-En4nkqhYk7b7jPeRhuRMEa" type="dismissal">
          <date when="1998-11-03"/>
        </correspAction>
        <correspAction xml:id="i-XzJ7772bFhe3Gy38XgRbFT" type="submission">
          <date when="1998-10-28"/>
        </correspAction>
        <correspAction xml:id="i-QGREz37HBcVa6WdektumH5" type="referral">
          <date when="1998-11-03"/>
        </correspAction>
        <correspAction xml:id="i-AddPWKP318MMvR8X3NCNC9" type="dismissal">
          <date when="1998-11-03"/>
        </correspAction>
        <correspAction xml:id="i-8nRqGm79Kc8x9AQfR1ZaWq" type="submission">
          <date when="1998-10-28"/>
        </correspAction>
        <correspAction xml:id="i-T19BF3RESasohHrCNg4LJx" type="assigned"/>
        <correspContext corresp="i-T19BF3RESasohHrCNg4LJx">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_So_0405/mot_199899_So_0405-0001.pdf"/>
      <div xml:id="i-XvcXruioPxNEWYdTmUyiRj" type="motHeader">
        <div xml:id="i-Q4BDPCCpZWYaANQYgmY5SC" type="motTitle"/>
        <div xml:id="i-FGHPUPqRDsz1ibcJ4TvC7W" type="motSubmissionInfo"/>
      </div>
      <div xml:id="i-MVnBkngUtghbQ1UVD8oUeV" type="motBody">
        <div xml:id="i-P8nUzpvEmEVrbScAvYeN9R">
          <p xml:id="i-AVCstwquD2mkBNootVWqzW">
            1998/99 S0405 S0405
          </p>
          <p xml:id="i-BUbYygSmN8xErGVZJHVsX3">
            Motion till riksdagen 1998/99:S0405
          </p>
          <p xml:id="i-43zs77BZvEG6fPMN2MA5Vh">
            av Birgitta Carlsson (c) Demens
          </p>
          <p xml:id="i-FJESYmjW3DJkQESMUg7tRD">
            Vad är demens?
          </p>
          <p xml:id="i-Di9mtKSwm14rTPu3NKrpti">
            För några årtionden sedan visste man inte mycket om orsakerna
            till demens. När äldre människor blev glömska och förvirrade kallades
            de åderförkalkade eller senila, och besvären ansågs ofta tillhöra
            det normala åldrandet. Numera vet man att demens beror på sjukliga
            förändringar i hjärnan och att det finns en lång rad olika demenssjukdomar
            som har skilda orsaker.
          </p>
          <p xml:id="i-6Ffx1NmsUQvxTVNe3ZZEy2">
            Definition av demens
          </p>
          <p xml:id="i-3B2UMU1mgY8sihJc5bpfiM">
            Demens är ingen enhetlig sjukdom utan ett samlingsnamn för en
            grupp symptom som tyder på att hjärnans funktioner försämrats
            på ett karaktäristiskt sätt — oavsett vad som orsakat symptomen.
            Demens kan beskrivas som ett förvärvat tillstånd som karaktäriseras
            av försämrade mentala, intellektuella och känslomässiga funktioner.
            Viktiga symptom är minnesstörning, nedsatt förmåga till abstrakt
            tänkande, språkstörning, nedsatt initiativförmåga, praktiska svårigheter
            samt personlighetsförändringar som försämrat omdöme och känslomässig
            avtrubbning.
          </p>
          <p xml:id="i-QGs1bhoXfW4babLZLyf9B6">
            Hur vanlig är demens?
          </p>
          <p xml:id="i-BZBLpLp6Pjarj8rxQWekM2">
            Även om demens inte tillhör det normala åldrandet så ökar demenssjukdomarna
            kraftigt med ökad ålder. Hjärnan har en enorm reservkapacitet
            och kan normalt kompensera den nervcellsdöd och tillbakabildning
            som sker med ökad ålder. Men vid demenssjukdomarna sker nervcellsdöden
            i vissa delar av hjärnan snabbare och hjärnans kompensationsmekanismer
            fungerar sämre än vid det normala åldrandet. En sammanställning
            av flera olika undersökningar har visat att medelsvår till svår
            demens förekommer hos omkring en procent av befolkningen i åldersgruppen
            65-69 år. För 70-74-åringar är motsvarande siffra tre procent,
            och i åldersintervallet 75-79 år sex procent. Cirka 11 procent
            av 80-84- åringar och 21 procent i åldersgruppen 85-89 år har
            medelsvår till svår demens. Man beräknar att av människor över
            95 år är 40 procent dementa.
          </p>
          <pb facs="riksdagen-motions-pdf/data/199899/mot_199899_So_0405/mot_199899_So_0405-0002.pdf"/>
          <p xml:id="i-4fDVv6fRDSy42QwJbuNXxo">
            Ökade vårdkostnader
          </p>
          <p xml:id="i-VAad3o7u9cRj7fmgGyf6Jt">
            På grund av att vår medellivslängd ökar och antalet gamla blir
            alltfler kommer demenssjukdomarna att öka kraftigt i vårt samhälle
            under den närmaste framtiden. Man har beräknat att det i Sverige
            år 1990 fanns omkring 100 000 människor med måttlig till svår
            demens. Det motsvarar 6,4 procent av alla personer som är 65 år
            och äldre. År 2000 beräknas antalet ha ökat till drygt 120 000
            och år 2025 till 154 000, då motsvarande 7,5 procent av samma
            åldersgrupp. År 1991 beräknades de årliga kostnaderna för demensvården
            i vårt land till omkring 30 miljarder kronor. Ökningen av dementa
            skulle, förutsatt att samma typ av vård ges, betyda att demensvården
            år 2000 kostar 35 miljarder kronor och år 2025 cirka 46 miljarder
            kronor. Förbättrad behandling och nya metoder skulle därför inte
            bara kunna minska lidandet hos de drabbade och deras anhöriga
            utan även innebära stora besparingar för samhället.
          </p>
          <p xml:id="i-3DXMoNPcxGDVC7NVbSe9kc">
            Vad ökar risken för Alzheimers sjukdom?
          </p>
          <p xml:id="i-Q8MEL5MbQuZyWJyzbkHoQM">
            De i särklass bäst dokumenterade riskfaktorerna för Alzheimers
            sjukdom (som är den vanligaste av demenssjukdomarna) är hög ålder
            och genetiska förändringar. Man vet betydligt mindre om hur livsstilen
            och olika miljöfaktorer påverkar risken att insjukna.
          </p>
          <p xml:id="i-QAPa5SrSXnNA5Cu9svkHuC">
            Skallskada
          </p>
          <p xml:id="i-5NiHt5RqYYQduebNPqfsQY">
            Flera studier har visat att skalltrauma, dvs kraftigt slag eller
            våld mot huvudet i samband med t ex olyckor, är en riskfaktor
            för Alzheimers sjukdom.
          </p>
          <p xml:id="i-SU8eEzoQKNCHpLAdKy4Tfk">
            Näringsbrist, fria radikaler och aluminium
          </p>
          <p xml:id="i-HeGngLravKic5xZBRCBKSy">
            Många äldre har en dålig kosthållning och brist på viktiga näringsämnen
            kan bidra till att minska hjärnans reservkapacitet och därmed
            påskynda utvecklingen av Alzheimers sjukdom. Det har visat sig
            att omkring hälften av Alzheimerpatienterna har brist på vitamin
            B12. Fria radikaler är giftiga ämnen som bildas i cellernas normala
            ämnes- omsättning. Om kroppens normala skydd mot fria radikaler
            försämras, t ex av brist på grundämnet selen eller vitamin C och
            E, kan olika delar av cellerna, även arvsmassan, skadas. Eftersom
            man funnit små mängder av grundämnet aluminium i de senila placken
            i hjärnan hos vissa Alzheimerpatienter har man länge diskuterat
            om denna metall, som är mycket vanlig i vår miljö, kan vara en
            bidragande sjukdomsorsak. Numera tycks dock de flesta forskare
            anse att inlagring av aluminium inte är någon riskfaktor utan
            snarare ett sekundärt fenomen.
          </p>
          <p xml:id="i-SocwJwFfw5HaNRAofL8GM7">
            Mot. 1998/99S0405
          </p>
          <p xml:id="i-9YooAbpkzBKWrEHAJzhBnH">
            10
          </p>
          <pb facs="riksdagen-motions-pdf/data/199899/mot_199899_So_0405/mot_199899_So_0405-0003.pdf"/>
          <p xml:id="i-7ragi2xvVTuGWWpURhcfnV">
            Mot. 11 — Stress och social isolering 1998/99S0405
          </p>
          <p xml:id="i-9QeGFkbuAaMy6cDGZTVRAW">
            För äldre människor kan olika former av stress vara en riskfaktor
            för Alzheimers sjukdom. Stress ökar bl a utsöndringen av stresshormonet
            kortisol, och när detta binds i hjärndelen hippocampus i tinningloben
            hämmas normalt stressreaktionen. Men äldre människor är känsligare
            för stressiga förhållanden och har svårare att ”stänga av” stressreaktioner.
            Social isolering och ensamhet kan i sig innebära ökad stress och
            även p g a bristande stimulans vara en riskfaktor för demens.
            Såväl intellektuell som fysisk aktivitet anses ha en vitaliserande
            effekt och bidrar till att bibehålla olika hjärnfunktioner.
          </p>
          <p xml:id="i-NNuSz9KmqDjNLjnQ6ky3yD">
            Demens efter slaganfall
          </p>
          <p xml:id="i-AmPcR7F2fKKPk1vEA4SgfF">
            Slaganfall (stroke), dvs hjärninfarkt och hjärnblödning, är en
            av de vanligaste orsakerna till att hjärnan skadas. Varje år drabbas
            omkring 35 000 personer i vårt land av slaganfall; fyra femtedelar
            av dessa är äldre än 70 år. Man beräknar att upp till hälften
            av dem som drabbas av slaganfall så småningom utvecklar ett demenstillstånd,
            vars svårighetsgrad också varierar p ga vilka områden i hjärnan
            som påverkats. Ju större skadeområde, desto större är som regel
            risken för demensutveckling.
          </p>
          <p xml:id="i-4kFUKkZ58Us6s3JAT8twv8">
            Åderförkalkning bakomliggande orsak
          </p>
          <p xml:id="i-TqTugwmW4i6xuMEmpmDkSZ">
            En bakomliggande orsak till såväl slaganfall som multiinfarktdemens
            är åderförkalkning/åderförfettning av blodkärlen, som ökar risken
            för bildning av blodproppar och försvagar kärlväggarna så att
            blödningar lättare uppstår.
          </p>
          <p xml:id="i-8d2qZuBM9g64HCFHsxk8mt">
            Frontallobsdemens
          </p>
          <p xml:id="i-Sg5XYSiepEAvaFGvGLP6gM">
            Man räknar med att frontallobsdemens svarar för omkring nio procent
            av alla demenssjukdomar. Sjukdomen brukar debutera förhållandevis
            tidigt i livet, före 65 års ålder. Vid frontallobsdemens brukar
            dock minnesförmågan vara betydligt mindre påverkad, medan det
            däremot snabbt uppstår uttalade personlighetsförändringar. Ibland
            förväxlas sjukdomarna även med andra tillstånd som kan drabba
            pannlobens funktioner. Liknande symptom kan bl a förekomma vid
            hjärntumörer, schizofreni och grava alkoholskador (alkoholdemens).
          </p>
          <p xml:id="i-ETTgTFEqxs381M9DMXDs5y">
            Framtidsperspektiv
          </p>
          <p xml:id="i-J99MrWWcYHtjWkAa8KoRUF">
            Det genombrott som skett inom demensforskningen har på kort tid
            förändrat synen på dessa svåra neurologiska sjukdomar, som tidigare
            betraktades som obotliga och icke behandlingsbara. Framstegen
            har kanske varit mest påtagliga när det gäller Alzheimers sjukdom.
            Men tack vare den snabba utvecklingen inom framför allt den molekylärgenetiska
            forskningen har man
          </p>
          <pb facs="riksdagen-motions-pdf/data/199899/mot_199899_So_0405/mot_199899_So_0405-0004.pdf"/>
          <p xml:id="i-bvEdfTn4QRGpQzYmj8eZi">
            nu dessutom kunnat kartlägga såväl sjukdomsgener som sårbarhetsgener
            och Mot. 12 sannolika sjukdomsmekanismer. 1998/99S0405
          </p>
          <pb facs="riksdagen-motions-pdf/data/199899/mot_199899_So_0405/mot_199899_So_0405-0005.pdf"/>
          <p xml:id="i-V9uXQjcskfSbenrLNt7HBa">
            Mot. 1998/99S0405
          </p>
          <p xml:id="i-6winUv9FdswiCLCpHeJAPS">
            13 Flera olika läkemedel
          </p>
          <p xml:id="i-D4Mi4uV9dqbVNvhoAJugEG">
            Kommer dessa genombrott i grundforskningen att inom rimlig tid
            komma de demenssjuka till godo? Många forskare anser att det finns
            skäl för optimism.
          </p>
          <p xml:id="i-SVYy2pSjFrzMKaU8V6K4Bf">
            Förbättrad vårdkvalitet
          </p>
          <p xml:id="i-TpX9TyL74esFXEzc5P4ha8">
            Parallellt med framstegen inom forskningen och de ökade medicinska
            behandlingsmöjligheterna har även omvårdnaden förbättrats, och
            den allmänna attityden till demenssjukdomarna har blivit mer positiv.
            Forskning har också visat att god omvårdnad och psykologisk behandling
            kan minska vissa symptom och gynnsamt påverka sjukdomsförloppet.
          </p>
          <p xml:id="i-DRgpYQhwmQKWTJyhFanP3q">
            Kan demens förebyggas?
          </p>
          <p xml:id="i-QLtuab3bDeQseC1CJtnca6">
            Förhoppningsvis kommer man i framtiden också att få bättre möjligheter
            att på olika sätt förebygga demenssjukdomarna, bl a genom att
            kartlägga och försöka minska de faktorer som påskyndar de sjukliga
            processerna. Eftersom såväl högt blodtryck som alltför lågt blodtryck
            är riskfaktorer för vissa former av demens kan förbättrad blodtrycksbehandling
            bidra till att minska dessa sjukdomar. Det är också viktigt att
            äldre människor äter en fullvärdig kost, eftersom brist på viktiga
            näringsämnen kan bidra till uppkomsten av demens. Även den psykiska
            och sociala miljön för äldre människor anses ha betydelse för
            att förebygga demens. Boendeformer för äldre som minskar ensamheten
            och ger möjlighet till sociala kontakter och ”lagom” aktivering
            och stimulans kan därför bidra till att förebygga såväl depression
            som demenssjukdomar.
          </p>
          <p xml:id="i-ABHVpxc4wtfC7x5UhzCxms">
            Yngre dementa
          </p>
          <p xml:id="i-KDHNyauczYRft7Bopmv4K7">
            Demenssjukdomar förekommer även i åldrarna 40-50 år. Man befinner
            sig då mitt i livet, är yrkesverksam och har ofta familj. Familjen
            behöver stöd. Dagvård och gruppboende måste anpassas till yngre
            dementa.
          </p>
          <p xml:id="i-HP49UQH5tDbU7HyLwG6Kho">
            Folksjukdomar
          </p>
          <p xml:id="i-AHgPJ6b2Frj8PRJRy79Rq2">
            Demenssjukdom bör betecknas som en folksjukdom, och ett nationellt
            hälsopolitiskt handlingsprogram bör upprättas. Alla människor
            ska, oavsett bostadsort, ha samma möjlighet att få en diagnos.
            Så är inte fallet idag, beroende på bl a brist på specialistutbildade
            läkare (främst geriatriker och psykiatriker), geografisk placering
            av utredningsteknik, okunskap m m. Det är av största vikt att
            få diagnos så tidigt som möjligt, för att kunna konstatera demenssjukdomens
            art och möjligheter till läkemedelsbehandling, samt att utesluta
            behandlingsbara orsaker till demensliknande tillstånd (infektion,
            tumör m fl). Det finns också enligt vissa forskare, s k riskgrupper.
            I dessa ingår lågutbildade, kvinnor, arbete med lösningsmedel
            m fl. Detta är
          </p>
          <pb facs="riksdagen-motions-pdf/data/199899/mot_199899_So_0405/mot_199899_So_0405-0006.pdf"/>
          <p xml:id="i-BASZz1es5GRuXiRpzcaDXG">
            ytterligare ett skäl till att upprätta ett nationellt hälsopolitiskt
            Mot.
          </p>
          <p xml:id="i-7knjTmNmhkZp1j9Mwpjdvm">
            handlingsprogram.
          </p>
          <p xml:id="i-MgTuVp9uDgsxybLuHuZWMS">
            Läkare
          </p>
          <p xml:id="i-X7fedLcykFG2xvwUzuQViN">
            Det råder stor brist på specialistutbildade läkare (främst geriatriker
            och psykiatriker), och för att täcka behovet krävs att denna utbildning
            prioriteras. Distriktsläkarna som ofta får den första kontakten
            med misstänkta demensfall, måste ha kunskap för att känna igen
            tecknen. Många distriktsläkare skulle genom påbyggnadsutbildning
            inom demensområdet kunna avlasta en del av diagnostiseringen.
            Det krävs också ökad kunskapsspridning om demenssjukdomar och
            äldres psykiska ohälsa, för att få fler intresserade av denna
            del i läkarutbildningen.
          </p>
          <p xml:id="i-NMcXvCidLHGPe2NdssatYp">
            Konsekvenser för den enskilde, närstående och samhället
          </p>
          <p xml:id="i-AqeVmzuwk1x1Y5NAzQKzmS">
            Demenssjukdomarna räknas ej som dödsorsak och ingår därför inte
            i s k dödsorsaksstatistik, eller annan traditionell statistik.
            Sjukdomen har först på senare tid uppmärksammats, trots att den
            varit känd i omkring 100 år. Demenssjukdomar inräknas under psykisk
            ohälsa och är utbredd i många befolkningsgrupper. Den ökar beroende
            på att befolkningen blir äldre, speciellt ökar antalet äldre-äldre,
            som utgör den största riskgruppen. För den enskilde orsakar demenssjukdomen
            svåra problem, funktionsnedsättning och handikapp. För de anhöriga
            innebär det stora uppoffringar, isolering och många gånger depressioner
            och psykiska besvär. För samhället orsakar sjukdomen ökade vårdkostnader,
            produktionsbortfall, sjukskrivningar m m.
          </p>
          <p xml:id="i-JRyaWwhizrgQmsGHCXKPw5">
            Hemställan
          </p>
          <p xml:id="i-7T96UV4xTjKH8yzTVUSWFo">
            Med hänvisning till det anförda hemställs 1. — att riksdagen
            som sin mening ger regeringen till känna vad i motionen = anförts
            om «att ett nationellt = hälsopolitiskt handlingsprogram för demenssjukdomar
            upprättas, 2. att riksdagen som sin mening ger regeringen till
            känna vad i motionen anförts om att demenssjukdomar betecknas
            som en folksjukdom, 3. — att riksdagen som sin mening ger regeringen
            till känna vad i motionen — anförts om att utbildning av specialister
            [främst geriatriker och (äldre) psykiatriker] prioriteras och
            att distriktsläkare ges möjlighet till vidareutbildning med inriktning
            mot demens och andra åldersrelaterade sjukdomar.
          </p>
          <p xml:id="i-HiLevcf2ipyEBRrb8Nikda" type="date">
            Stockholm den 28 oktober 1998
          </p>
          <p xml:id="i-96d1k4RL2bZbzqByy6n2WG" type="signatureBlock">
            Birgitta Carlsson (c)
          </p>
          <p xml:id="i-Sjgde2p9ohwLy3xYukZz5v">
            1998/99S0405
          </p>
          <p xml:id="i-7m4EG4WSHkbd8JLzwdspSh">
            14
          </p>
        </div>
      </div>
    </body>
  </text>
</TEI>
