<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02567">
  <teiHeader>
    <fileDesc>
      <titleStmt>
        <title>Ändring i brottsbalken m. m. (sexualbrotten) (prop. 1983/84:105)</title>
        <author>Margareta Persson och Ingrid Andersson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändring i brottsbalken m. m. (sexualbrotten) (prop. 1983/84:105)</title>
          <idno type="rdwebb">G7022567</idno>
          <rs type="number">2567</rs>
          <ref type="dokument_url_text">http://data.riksdagen.se/dokument/G7022567/text</ref>
          <ref type="dokument_url_html">http://data.riksdagen.se/dokument/G7022567</ref>
          <ref type="dokumentstatus_url_xml">http://data.riksdagen.se/dokumentstatus/G7022567</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>MARGARETA PERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>INGRID ANDERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EmhYxCYuig12MQuiPMt8hn" type="signed"/>
        <correspContext corresp="i-EmhYxCYuig12MQuiPMt8hn">
          <note type="signatory" corresp="r-0"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2567/mot_198384__2567-001.pdf"/>
      <fw xml:id="i-LrPAYzWKH72AH96thjav1W">
        Motion 1983/84:2567
      </fw>
      <div xml:id="i-QWX22wD7ptV2QV5wVswQck" type="motHeader">
        <div xml:id="i-HkjKQspEKfcVhLf5pVSEjM" type="motTitle"/>
        <div xml:id="i-MH83NJny4ysgHZLV9XRYJn" type="motSubmissionInfo"/>
      </div>
      <div xml:id="i-TibMVcnb5ir7TiXASxretk" type="motBody">
        <div xml:id="i-KZepRHzhmnH7LS7MGsEPa7">
          <p xml:id="i-VwaV1pqDRKUFes98m1qHid">
            Margareta Persson och Ingrid Andersson Ändring i brottsbalken
            m. m. (sexualbrotten) (prop. 1983/84:105)
          </p>
          <p xml:id="i-2b5yz4ifkwtA44aVjbnJmz">
            Prostitution är det yttersta tecknet på kvinnoförnedring och
            på en patriarkalisk syn på sexualitet. I ett jämställt samhälle
            frodas inte prostitu- tion. Och i ett samhälle där kvinnors sexualitet
            erkänns och respekteras frodas inte heller synen på kvinnan som
            en hora. Ett samhälle som är positivt till mäns och kvinnors sexualitet,
            som erkänner den sexuella drivkraften och som vill främja varma,
            hänsynsfulla och ömsesidiga sexuella relationer — i ett sådant
            samhälle kan knappast prostitutionen finnas kvar. Prostitutionens
            flertusenåriga historia är historien om männens makt över samhällenas
            olika institutioner. Det är också historien om kvinnornas underkastelse.
            Det är historien om männens erkända sexualitet och kvinnornas
            förnekade sexuali- tet. Det är historien om att männen delat in
            kvinnorna i två sorter — båda behövliga för deras behov. Den vanliga,
            normala kvinnan var hustrun/ modern. Hon var den ärbara, anständiga,
            hon fick till varje pris inte förknippas med skamliga laster,
            såsom sexuella behov. Men för mannens sexuella tillfredsställelse
            behövdes också den andra typen av kvinnor — horan. Horan blev
            representant för den kvinnliga sexualiteten — alla kvinnor som
            visade det minsta sexuella intresse var skamliga och därmed ansåg
            sig männen ha fri tillgång till deras kroppar. Många kvinnor har
            blivit kallade för horor — utan att de någonsin tagit betalt för
            sin kropp. En del kvinnor har under oket av detta kvinnoförtryck
            tvingats att sälja sin kropp under århundrandenas lopp. I modern
            tid har många kommittéer och utredningar grubblat över psotitutionen.
            Men nästan hela tiden är det kvinnorna som utgjort proble- met,
            kunderna — de som efterfrågar kvinnorna — har bara nämnts i parenteser.
            Under tidsepoker då man önskat kväva prostitutionen, så har lagstiftningen
            inriktats mot kvinnorna. Männen har gått fria. Prostitutionens
            bekämpare under senare år har egentligen varit av två slag: de
            som av strängt moraliska skäl tyckt illa om sexualitet och velat
            bekämpa allt som har med detta ”skamliga” att göra — och de som
            sett prostitutionen som en förnekelse av den sanna och riktiga
            sexualiteten. I debatten blandas ofta dessa grupper ihop — fast
            de egentligen har helt olika utgångspunkter för sin kritik. Den
            ena gruppen är negativ till sexualitet, den andra gruppen är positiv
            och vill främja en öppen och varm sexualitet. Prostitutionen anses
            som ”världens äldsta yrke” i den patriarkaliska världen. Ändå
            har prositutionen bytt ansikte, ökat och minskat i omfattning
            — alltefter den ekonomiska och sociala situationen i resp. samhälle.
            Det som varit gemensamt hela tiden är mannens herravälde över
            kvinnor och
          </p>
          <p xml:id="i-B9igLqnfaqP9Dav23pDhgt">
            1 Riksdagen 1983/84.3 saml. Nr 2567-2569
          </p>
          <p xml:id="i-FiwCiwizZHdSBUHx9kdt4J">
            Mot. 1983/84 2567-2569
          </p>
          <pb facs="riksdagen-motions-pdf/data/198384/mot_198384__2567/mot_198384__2567-002.pdf"/>
          <fw xml:id="i-CaifRNKisK2x9wqQVDdnH3">
            - Mot. 1983/84:2567 2
          </fw>
          <p xml:id="i-PBbX2PpnM8R9ySQ8tpY4d">
            förnekandet av den kvinnliga sexualiteten. Men behovet — efterfrågan
            — har skiftat mellan olika samhälleliga kulturer. De ekonomiska
            och sociala villkoren har tillsammans med den andliga, moraliska
            synen i samhället påverkat efterfrågan. Det är alltså samhällets
            utformning i social, ekonomisk och moralisk bemärkelse som avgör
            hur stor eller liten prostitutionen skall vara. Det finns få saker
            som är så mytomsusat som prostitutionen. Nu har omfattande utredningar
            och socialt fältarbete krossat de flesta myter. Myten om att det
            är kvinnor med särskilda sexuella behov som blir prostituerade
            är totalt krossad — det är ofta tvärtom. Många av de här kvinnorna
            har från början fått en mycket negativ syn på sexualitet genom
            bl.a. våld och övergrepp under barndomen och ungdomen. Myten om
            att prostitutionen behövs för ensamma och handikappade män är
            också totalt krossad. Det är vanliga, gifta män i alla yrkeskategorier
            som går till prostituerade. Man räknar med att var femte man någon
            gång under sitt liv besökt en prositituerad. Tvärtemot vad som
            sägs, blir i själva verket ofta ”avvikande” män avvisade av de
            prostituerade. Synen på sexualitet har totalt förändrats under
            bara några decennier. Kvinnors sexualitet har äntligen erkänts.
            Preventivmedel och abort har blivit tillåtna. Kunskaperna om sexualitet
            har ökat. Mycket av smussel och skam är borta. ”Att hålla på sig”
            till man gift sig är ett minne blott. Sexuell otrohet är inte
            lika omstörtande som för ett antal år sedan. Man talar inte längre
            om att det är mannens ”rätt” att inom äktenskapet ha tillgång
            till kvinnans kropp och hennes skyldighet att ”ställa upp”. Nu
            handlar det om att både mannens och kvinnans sexuella behov behöver
            tillfredsställas. I slutet av förra seklet och i början av det
            här seklet tog en del kvinnor både sina egna och fostrets eller
            barnets liv inför skammen att bli ogift mor. Eller också — om
            hon hade ekonomiska möjligheter — reste hon bort och lämnade barnet
            hos en ”änglamakerska”. I kyrkoböckerna stod det ”okänd mor”.
            Männen gick fria. Det var hon som lockat, förfört — mannen kunde
            inte ställas till ansvar för sina sexuella behov, när hon en gång
            väckt dem. Det var hennes fel. Allt det där är i vårt land borta
            nu. De sista tjugo åren har inneburit en revolution för kvinnorna.
            Parallellt med denna sexualitetens frihetsrevolution borde prosti-
            tutionen drastiskt ha sjunkit. Men så blev det inte. Den gamla,
            moraliskt/ religiöst färgade synen på sexualitet som något förkastligt
            byttes hastigt ut mot något annat: kommersialismens förtinglingande
            av sexuella relationer. Under de tider då sexualiteten omgärdats
            med förbud och skam, där män under långa tider hållits avskilda
            från kvinnor, där giftasåldern varit hög — är det mer begripligt
            att männens sexuella behov kanaliserats till prostituerade —-eftersom
            de var de enda kvinnor som var ”tillåtna”. Men när så sexualsynen
            ändrades, kvinnors sexuella behov erkändes, preventivmedel kom,
            föräkten- skapliga förbindelser blev inte bara accepterade utan
            också det normala — så ökade ju uppenbart möjligheterna till normala
            sexuella kontakter, baserade
          </p>
          <pb facs="riksdagen-motions-pdf/data/198384/mot_198384__2567/mot_198384__2567-003.pdf"/>
          <fw xml:id="i-2rjuhvDp2CNqV99byox7CD">
            Mot. 1983/84:2567 3
          </fw>
          <p xml:id="i-PJXS5b6fcnX7wkbQn4HTA2">
            på ömsesidiga relationer mellan män och kvinnor. ”Behovet” av
            prostitutio- nen borde därför drastiskt ha minskat. I stället
            ersatte Mammon Gud och den gamla moralen, snabbare än någon förstod.
            Det är under de sista tjugo åren vi överösts av reklam, mode,
            musik, film som hela tiden speglat på våra sexuella behov. Porren
            släpptes samtidigt fri. Den nya, ”fria” sexualiteten kunde köpas
            för pengar, precis som vilken vara som helst. Vi skulle bli förföriska,
            superkvinnliga, supermanliga. Kanske drömprinsen/prinsessan kunde
            fångas med en ny doft, ett nytt läppstift, en ny slips... Undermedvetet
            har vi itutats att vi skall inte vara nöjda, kanske något/någon
            bättre finns runt nästa hörn — men då gäller det att vara attraktiv.
            Vi har köpt sexuella skal, sexiga förpackningar — för att det
            motsatta könet ska tända på oss. Om vi inuti varit någorlunda
            sexuellt fria och kunnat ha glädje av sexualiteten har inte skalet
            talat om. Under dessa år har också samhället över huvud taget
            kommersialiserats. Köp-slit-släng blev refrängen när ekonomin
            gick framåt och alla fick det bättre. Samtidigt skedde stora befolkningsomflyttningar.
            Många ryktes upp med rötterna, förlorade sitt sociala fäste i
            tillvaron. Lyckan kunde köpas för pengar, det gällde allt från
            möbler till sexualitet. Sexklubbarna ökade snabbt. Prostitu- tionen
            frodades. Kärleken blev en vara, en kropp — några djupare känslor
            behövde man inte besvära sig med att ha, kroppen behövdes bara
            för stundens snabba, kroppsliga utlösning. Så just i den tidsperiod
            när sexualiteten äntligen befriades från sina bojor och kvinnorna
            började resa sig efter sekler av förtryck, så slog det kapitalistiska
            samhällets motor obarmhärtigt till. ”Här fanns nya marknader,
            här kunde göras pengar.” Och sexualiteten som underliggande budskap
            i nästan all reklam blev ett faktum. Den sexuella kärleken som
            förut varit instängd i sängkammarens mörkaste hörn, blev plötsligt
            en lockande vara som kunde köpas på kapitalets marknadstorg. Så
            blev sexualiteten ändå inte befriad. Den blev belagd med nya bojor.
            I det kommersiella utbudet förlorade sexualiteten all kontakt
            med mänskliga känslor, med ömhet, värme, ömsesidig respekt, kropparnas
            och själarnas totala förening — för att uttrycka sig lite poetiskt.
            Sexualiteten blev blott och bart den fysiska utlösningen. Och
            en sådan kan man ju köpa —- om man är man. Dessutom slipper man
            trassla in sig i ansträngande mänskliga relatio- ner. Ungefär
            så har undertonen varit i våra herrtidningar, som pumpats ut i
            hundratusentals exemplar varje vecka det senaste decenniet. Så
            kunde prostitutionen leva vidare, trots att de egentliga grundvalarna
            förändrades. Parallellt med den jämställda könsrollsdebatten i
            dagspressen, fördes den råa, manliga sexualitetens syn på kvinnan
            som kropp fram i enorma upplagor av herrtidningarna. Samhället
            började ingripa mot sexklubbsverksamheten. Prostitutionen som
            nådde sin topp 1976 sjönk därefter till nästan hälften. De politiska
            och polisiära ingripandena mot sexklubbarna gav snabbt resultat.
            Prostitutionen sjönk.
          </p>
          <pb facs="riksdagen-motions-pdf/data/198384/mot_198384__2567/mot_198384__2567-004.pdf"/>
          <fw xml:id="i-2K3GZRdyqh1bw7vnSSJFv3">
            Mot. 1983/84:2567 4
          </fw>
          <p xml:id="i-LJumGXkGdZFff2N6d4XYbp">
            Så står vi nu mitt uppe i 1980-talet. Bakom oss har vi uppbrottet
            från den förtryckta sexualiteten, vi har kvinnornas ökade frihet.
            Vi har den ökade jämställdheten mellan män och kvinnor, men vi
            har också det ökade kommersiella trycket i samhället. Vi har erfarenhet
            av hur människors känslor utnyttjas krasst i ekonomiska syften
            och hur denna exploatering ständigt försvårar och trycker tillbaka
            mäns och kvinnors jämställdhet som vi uppnått på andra områden.
            Vi har också fått kunskap om prostitutionen. Vi vet i dag att
            det är ”vanliga” gifta män som går till prostituerade. Vi vet
            också att merparten av de kvinnor som dras in i prostitutionen
            inte är missbrukare, de dras in i prostitutionen därför att det
            är lättförtjänta pengar. Många av dem som nu — mer eller mindre
            tillfälligt — börjat på gatan har inte varit ”tvingade” av sociala
            skäl. Däremot har de en känslomässig bakgrund som gjort att de
            utsatts hårdare än andra av det kommersiella samhällets sexuella
            exploate- ring och drömmen om att lyckan köpas för pengar. Men
            vi vet att den som fastnar i prostitutionen snabbt tar steget
            från att tillhöra det normala samhället till en subkultur, där
            våld och förnedring är så vardagligt, att det helt enkelt är en
            ”normal” del av livet. Men vad som händer med de hundratals ”tillfällighetsprostituerade”
            som finns varje år, vet vi mindre om. Vi kan bara ana att tiden
            som prostituerad sätter sina outplånliga spår, även om den sociala
            fasaden utåt kan verka trygg. Mansföraktet och självföraktet riskerar
            att leva kvar för evigt. Vi har alltså äntligen fått ett samhälle
            där prosititutionen inte ”behövs” av sexuella skäl. Vi vet att
            sexualitet som är förknippad med ömsesidiga känslor, både andliga
            och kroppsliga, är vida överlägsen den patriarkaliska sexualiteten
            — även för männen. Samtidigt kräver en sådan sexualitet mycket
            mer av den manliga partnern än vad han är van vid. Vi lever just
            nu i en brytningstid där den gamla kvinnorollen håller på att
            förändras. Mansrollen är fortfarande låst i gamla tiders uppfattning
            — det som hänt är fortfarande krusningar på ytan. Det är kvinnorollen
            som mest förändrats. Därmed har också kraven på mannen ökat. Kvinnorna
            kräver att han ska ta sin del av ansvaret för hemmet och omsorgen.
            Kvinnorna kräver att få sin sexualitet tillgodosedd. Kvinnorna
            kräver ett ömsesidigt förhållan- de, som bygger på jämställdhet
            och inte underkastelse från deras sida. För många män är det här
            svårt. De är inte uppfostrade till att leva med jämställda kvinnor.
            Och kvinnorna vet inte hur de ska hävda sin rätt, vet inte vilka
            krav de kan ställa, sliter i sina dubbla roller och möts hela
            tiden av motstridande uppfattningar (en god mor är hemma hos sina
            barn, en modern kvinna måste yrkesarbeta, en god hustru är inte
            för utmanande, men en riktig brud är utmanande, en aktiv tjej
            går på möten, en riktig husmor ser till att hemmet är fint). Självklart
            knakar många äktenskap och förhållanden i denna uppbrottstid.
            En del män tar uppenbarligen sin tillflykt från det här till en
            manlig värld, en herrtidningars värld, till videovåldets kvinnoförtryck,
            till prostituerade kvinnor.
          </p>
          <pb facs="riksdagen-motions-pdf/data/198384/mot_198384__2567/mot_198384__2567-005.pdf"/>
          <fw xml:id="i-RuMWfaPqfYqz7ZWFt3fVft">
            Mot. 1983/84:2567 5
          </fw>
          <p xml:id="i-Sfp6iZM1AKmz95ZSbn5ZWM">
            Kvinnovåldet, såväl inom hemmet som det som drabbar prostituerade,
            har ökat markant. Prostituerade vågar allt mindre arbeta ensamma.
            En del tolkar den ökade manliga aggressiviteten som ett tecken
            på att man inte klarat av den nya kvinnorollen, man har inte klarat
            av att anpassa sin egen roll för att möta kvinnan på ett jämställt
            plan. Den prostituerade kvinnan blir därmed en flyktväg, man slipper
            ta itu med jobbiga relationer hemma. Prostitutionsutredningen
            beskriver många prostituerade som berättar om sina kunder: ”De
            talar ständigt om de djävla kärringarna de har hemma.” Den prostituerade
            står därmed emellan möjligheterna för män och kvinnor att bygga
            upp ömsesidiga och respektfulla relationer. Så länge mannen kan
            fly undan, så länge kan jämställdhet inte uppnås. Prostitutionsutredningen
            har gjort en mycket omfattande och fin analys över prostitutionens
            historia och faktiska innebör. Men den, liksom sexual- brottskommittén
            och den nu framlagda propositionen, föreslår ingen krimi- nalisering
            av kunden eller kvinnan. De argument som framförs verkar dock
            mycket tunna och står inte alls i paritet med de tunga och djupt
            kunniga analyser som man i övrigt presenterat. En kriminalisering
            av kvinnorna avvisar vi. Det är alltid mot kvinnor lagstiftning
            satts in under tidigare skeenden, aldrig mot kunden. De som är
            mest utsatta — kvinnorna — ska självfallet i det här läget inte
            straffbeläggas. Ett argument mot kriminalisering i någon form
            är att det är det totala samhälleliga mönstret som måste ändras
            och att en sådan förändring tar tid. Ett förbud skulle därför
            vara meningslöst. Det samhälleliga mönstret har totalt förändrats
            på det sexuella området under de senaste decennierna. Prostitutionen
            försvann inte alls, trots den totalt förändrade samhällsbilden.
            De som kunde tjäna pengar på den nya sexualsynen slog raskt till.
            Det är ett argument som talar för en kriminalisering i dagens
            läge. Det är inte primärt den sexuella nöden som nu är grogrund,
            utan den kommersiella könsexplo- ateringen av män och kvinnor.
            Dessutom skulle en kriminalisering verka moraliskt förebyggande
            och påskynda en förändring av den totala samhällsstrukturen. Ett
            annat argument är omtanken om de prostituerade. Man menar att
            om prostitutionen blir mer dold har man färre möjligheter att
            stödja de prostituerade. I prostitutionsutredningen menar man
            att sådana stödjande insatser betyder mycket för att minska och
            förhindra en nyrekrytering. Verkligheten talar ju delvis ett annat
            språk. För precis som propositionen konstaterar är det sannolikt
            att en minskning av prostitutionen skulle ske vid ett kriminalise-
            rande av kunden. Nyrekryteringen skulle alltså minska. Jämställdhetsom-
            budsmannen säger i sitt remissyttrande över sexualbrottskommittén
            att man ska akta sig för det till synes vackra omsorgstänkandet.
            Hon menar att många män hävdar det argumentet, för att egentligen
            dölja det man egentligen tycker: nämligen att prostitutionen mycket
            väl kan finnas kvar. (En stor andel ”vanliga” män besöker ju också
            prostituerade då och då.) Vanliga gifta
          </p>
          <pb facs="riksdagen-motions-pdf/data/198384/mot_198384__2567/mot_198384__2567-006.pdf"/>
          <fw xml:id="i-TPc93ncKuQmREQW1dVNTvh">
            Mot. 1983/84:2567 6
          </fw>
          <p xml:id="i-WQTLGwdVmWKjQ89sPYaYG5">
            män skulle knappast riskera sin sociala position, om prostitutionens
            kunder kriminaliserades. Eftersom de prostituerade inte kriminaliseras,
            så är det inget som hindrar dem från att söka eller ta emot hjälp
            från sociala instanser. Vi är naturligtvis medvetna om att det
            kan bli något svårare att nå de prostituerade än det är i dag,
            men det är vår fasta övertygelse att en kriminalisering på sikt
            kommer att få till följd en kraftig minskning av antalet prostituerade.
            Prostitutionsutredningen säger att det finns en fara i att kriminalisera,
            då man kan slå sig till ro och tro att man har gjort vad man har
            kunnat. Det är ett alltför teoretiskt argument. Tvärtom är det
            väl så att om samhället mycket starkt markerar att det är fel
            att köpa kvinnokroppar, som man utför onanihandlingar i (för något
            annat är det ju inte), så skulle attityderna till detta förändras.
            Så länge det är tillåtet — så är det en någorlunda accepterad
            handling av män. I vissa kretsar bevisar man sin manlighet genom
            detta. Ett förbud skulle alltså helt klart förändra värderingarna.
            Lagstiftningen skulle skynda på detta. Det är exakt samma sak
            med barnagan. Alla vet att ingen kan veta vad som sker bakom hemmens
            dörrar. Ändå lagstiftades mot detta. Man gjorde det därför att
            man med lagstiftningens hjälp ville tala om att det är ett icke
            accepterat beteende att slå barn — lagen har blivit ett effektivt
            påtryckningsmedel när det gäller att ändra attityder. Vi har en
            lagstiftning om att använda säkerhetsbälte i bilar. Inte heller
            detta kan fullständigt kontrolleras. Syftet med den lagen är att
            påskynda bältesanvändningen, därför att vi vet att det är ett
            effektivt skydd vid olyckor. Lagstiftaren har alltså menat att
            medborgarna behöver hjälp att förstå sitt eget bästa, alltså har
            man lagstiftat kring barnaga och t. ex. säkerhetsbälten. - Men
            köpa kvinnorkroppar — det är lagligt. Att kriminalisera just den
            handlingen är tydligen svårare än allting annat. Varför? Antagligen
            ligger det mycket i vad jämställdhetsombudsmannen har sagt. Bakom
            prostitutionen döljer sig kunderna, de vanliga svenska männen.
            Varför skulle de vilja lagstifta bort något som funnits till hands
            för män i århundraden? Prostitutionsutredningen anför också ett
            skäl: risken för utpressning från den prostituerades sida gentemot
            kunderna skulle öka. Inför det argumentet måste man fråga sig:
            Skulle inte den risken egentligen vara ett effektivt hot mot prositutionen?
            Skulle det inte innebära att kundkretsen faktiskt minskar? Om
            män som köpt en sexuell handling eventuellt skulle drabbas av
            utpressning måste det bekämpas. Men hur många kvinnor genom århundran-
            dens lopp har inte förskjutits, begått självmord, dödat sina nyfödda
            därför att de blivit offer för det manliga herraväldet på sexualitetens
            område? Riskerna med att förbjuda det största kvinnoförtrycket
            — att män köper kvinnokroppar — torde vara små i jämförelse med
            alla de offer som följt och följer i prostitutionens spår. Ett
            vanligt argument är: Vad är prositution? ”Om jag som är man bjuder
          </p>
          <pb facs="riksdagen-motions-pdf/data/198384/mot_198384__2567/mot_198384__2567-007.pdf"/>
          <fw xml:id="i-6i7SEcoa2XUPnYMxqGrGb3">
            Mot. 1983/84:2567 7
          </fw>
          <p xml:id="i-HbR3vHCsMkMwhbnBNzPoM3">
            dig på middag, säger mannen, och sedan följer du med mig hem
            och vi ligger med varandra — är det prostitution?” ”Nej, naturligtvis
            inte — om jag som kvinna vill äta middag med dig och älska med
            dig, därför att jag själv får glädje av det.” Prostitution är
            ett ganska väl avgränsat område. Det är när män mot betalning
            köper en kvinnas kropp. Hon har inget som helst utbyte — hon ställer
            upp med sin kropp efter att först ha gjort upp om priset. Antagligen
            är det en gammal manlig fördom när man hävdar att ”om jag bjuder
            dig på det...” Bakom det döljer sig tron att i varje kvinna finns
            en liten hora, som mot en förmån kan sälja sig. Att kvinnan själv
            skulle ha lust att äta middag och ha en tillfällig förbindelse,
            tror man tydligen inte. I stället tror man att en flott middag
            är det samma som kontant betalning — kvinnan säljer sig alltså,
            vad hon än väljer. Så är det nu inte i praktiken! Prostitutionen
            föreligger när kvinnan mot i förväg uppgjord ersättning ställer
            sin kropp till förfogande, utan att själv ha minsta utbyte — och
            det har prostituerade inte. På motsvarande sätt kan den homosexuella
            prostitutionen betraktas. Propositionen föreslår nu en mycket
            skärpt lagstiftning mot allt som kan betraktas som koppleri. Är
            det verkligen rimligt att straffbelägga en fastighetsägare, som
            hyrt ut en lägenhet där en prostitution förekommer — fast han
            inte visste det från början och fast han inte tjänat några pengar
            på det? Om han fått vetskap om att det förekommer prostitution
            så skall han göra allt för att hyresgästen skall avhysas — om
            han inte gör det blir han straffad. Trots att han inte fått mer
            i hyra än av någon annan hyresgäst. Om man kriminaliserar kunderna
            vid prostitutionen, så är det självfallet att man också skall
            kriminalisera allt som kan kallas koppleri. Men är det verkligen
            korrekt att fastighetsägaren skall bli straffad för något han
            inte tjänat egna pengar på och det dessutom är en verksamhet som
            är laglig, som förekommit i lägenheten? Han blir alltså straffad
            för att ha främjat en verksamhet som är laglig. Den som upplyser
            — utan egen ekonomisk vinning — om var det finns prostituerade,
            han har uppenbarligen gjort sig skyldig till främjande av prostitution
            och kan med den nya lagen betraktas som kopplare. Är han verkligen
            en större skurk än en man som köper kvinnans kropp? Och främjar
            inte en sådan lagstiftning pengar under bordet? Fastighetsägare
            eller taxichaufförer kan alltså anmälas för koppleri av den prostituerades
            kund, eftersom han själv inte gör sig skyldig till någon straffbelagd
            handling. Då måste det vara bättre för fastighetsägaren eller
            taxichauffören att ta betalt, då gör sig kunden skyldig till muta
            och blir mindre benägen att anmäla dem. Vad är det för dubbelmoral
            att kriminalisera upplysaren men låta den som utför handlingen
            gå fri? Sammanfattningsvis: Vi har under de senaste decennierna
            nått en sådan sexuell befrielse i samhället att något ”behov”
            av prostitution i gammal bemärkelse inte längre föreligger. De
            orsaker som nu ligger bakom prostitutionen består i ett fortsatt
            kvinnoförtryck och ett kommersialiserande
          </p>
          <pb facs="riksdagen-motions-pdf/data/198384/mot_198384__2567/mot_198384__2567-008.pdf"/>
          <fw xml:id="i-LELRTFrfqGfdDGCJYMhjt">
            Mot. 1983/84:2567 8
          </fw>
          <p xml:id="i-B1TbRHUfQBTQRuH5LPix3a">
            av sexualiteten och reducerande av den till en vara. Ett fortsatt
            accepterande av att män får köpa kvinnors kroppar hindrar den
            pågående jämställdheten mellan könen och förhindrar att män och
            kvinnor ska kunna mötas som jämlikar i ett ömsesidigt sexuellt
            förhållande, som ger större utbyte även åt männen. Med hänvisning
            till ovanstående hemställs att riksdagen hos regeringen hemställer
            om ett lagförslag som kriminaliserar kunden i ett prostitutionsförhållande.
          </p>
          <p xml:id="i-SMz86QZZE8MNFsReXir9Ge" type="date">
            Stockholm den 5 mars 1984
          </p>
          <p xml:id="i-8ufDiFR4hQXXvkd6m4UbVd" type="signatureBlock">
            MARGARETA PERSSON (s) INGRID ANDERSSON (s)
          </p>
        </div>
      </div>
    </body>
  </text>
</TEI>
