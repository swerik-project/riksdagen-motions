<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02009">
  <teiHeader>
    <fileDesc>
      <titleStmt>
        <title>Nya boendeformer m. m.</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nya boendeformer m. m.</title>
          <idno type="rdwebb">G7022009</idno>
          <rs type="number">2009</rs>
          <ref type="dokument_url_text">http://data.riksdagen.se/dokument/G7022009/text</ref>
          <ref type="dokument_url_html">http://data.riksdagen.se/dokument/G7022009</ref>
          <ref type="dokumentstatus_url_xml">http://data.riksdagen.se/dokumentstatus/G7022009</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>INGA LANTZ</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4WjZzCdQXvrKMaMjEaCNGp" type="signed"/>
        <correspContext corresp="i-4WjZzCdQXvrKMaMjEaCNGp">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-VtWQs1mfimPMyjw5HVXR4i"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-Eoor7chig2KkpNDt6f9K2V"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2009/mot_198384__2009-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84: 2009
          </p>
          <p>
            Lars Werner m. fl. Nya boendeformer m. m.
          </p>
          <p>
            Nya sätt att bo Ett program för bostadsförnyelse, det s.k. ROT-programmet,
            har just antagits av riksdagen. 1980-talets stora fråga är kanske
            inte i första hand behovet av nya bostäder, utan hur vi ska ta
            hand om alla de hus och lägenheter som redan finns. Bostadsförnyelseprogrammet
            är inriktat på tekniska åtgärder, på under- håll och ombyggnad.
            Men de problem som människor möter i sina dagliga villkor är inte
            i första hand tekniska. De handlar om hur vi ska kunna leva där
            vi bor.
          </p>
          <p>
            Ändrade villkor De hus och områden som nu skall förnyas har redan
            modern standard. Men de har ändå förändrats och åldrats med tiden.
            Nya krav på en bättre arbetsmiljö, energihushållning och på att
            gamla och handikappade ska få en bättre tillgänglighet har också
            gjort att en förnyelse är nödvändig. Men det är inte bara förslitning
            och nya tekniska krav som gör att bostads- förnyelsen är aktuell.
            Människors levnadsvillkor har också ändrats på andra sätt. Hushållen
            har t. ex. blivit allt mindre. Redan idag bor det högst två boende
            i 8096 av lägenheterna i flerbostadshus. Över 1/4 av alla barn
            i Stockholm lever bara med en förälder. Att leva ensam eller i
            par innebär att en rad mänskliga behov inte längre kan tillgodoses
            i hushållet. Kontakt med andra människor i bostadsområdet och
            i arbetet blir viktigt. Att leva i ett litet hushåll är dessutom
            opraktiskt och arbetsamt. Att handla mat, tvätta och städa tar
            tid, även om man gör det för sig själv. Det är varken roligt att
            laga mat eller äta ensam, och många ensamstående äter dåligt.
            En stor och växande grupp av småhushållen är pensionärshushåll.
            Idag är mer än 1,3 miljoner svenskar 65 år eller äldre. Av dessa
            bor nära 9096 hemma. 1096, främst bland de äldsta, bor på ålderdomshem
            eller i pensio- närshem. Under de närmaste åren kommer antalet
            äldre ålderspensionärer att öka. Trots allt tal om samhällets
            stora insatser för de äldre, så betyder fortfaran- de kontakten
            med släktingar och vänner mest. Många äldre får fortfarande den
            hjälp de behöver av någon de känner. Att bo nära släktingar eller
            vänner är en trygghetsfaktor. Arbetskamrater har inte samma betydelse.
            Men hur blir det i framtiden? Förr var det vanligt med många släktingar
            och flera barn. De som nu blir pensionärer har färre nära släktingar
            och
          </p>
          <pb facs="riksdagen-motions-pdf/data/198384/mot_198384__2009/mot_198384__2009-002.pdf"/>
          <p>
            Mot. 1983/84: 2009 6
          </p>
          <p>
            avstånden har dessutom ökat. Tvånget att flytta för att få utbildning
            eller jobb har också gjort att avståndet mellan barn och föräldrar
            ökat. Också för barnfamiljerna har släkten betytt mycket. Att
            ha sina föräldrar eller syskon i närheten, innebär att man kan
            få hjälp på olika sätt när barnen är sjuka, vid krissituationer
            eller kanske med barntillsynen. Ofta är det kvinnorna som ställt
            upp. Men i dag har många kvinnor i den äldre generatio- nen ett
            yrkesarbete, och inte samma möjligheter att rycka in som tidigare.
            Det är inte heller så att kvinnorna ensamma skall bära ansvaret.
            Särskilt inom arbetarklassen har släkten spelat stor roll. Det
            är också familjer från arbetarklassen som drabbas mest av att
            flytta från den ort där de vuxit upp. På mindre orter och i orter
            med en lång historia möts människor ofta i olika roller, som grannar,
            arbetskamrater, släktingar, skolkamrater, medlemmar i samma idrottsförening
            osv. Det bidrar till att ett nät av kontakter byggs upp och bibehålls
            mellan människor. Men om man flyttar och kanske hamnar i ett nybyggt
            bostadsområde, saknas en rad anledningar att mötas. Man ses bara
            som grannar och det räcker inte för att utveckla något mer varaktigt
            kon- taktnät.
          </p>
          <p>
            Arbetslivets värderingar styr På olika sätt har värderingar och
            synsätt från arbetslivet påverkat och styrt synen på livet i bostadsområdena.
            Planeringsmodeller från företagen har använts vid utformningen
            av nya stadsdelar, ja hela städer. Funktionsuppdel- ning med byggnader
            och områden för olika verksamheter skilda åt och i stora enheter
            har präglat utformningen. Men hur fungerar detta för den ensamstå-
            ende mamman som ska ta sig till dagis från bostaden på väg till
            jobbet, och som på hemvägen ska handla på väg från dagis? Eller
            för pensionären, som har gott om tid, men som inte orkar gå så
            långt? Företagens rätt att fritt välja var de vill placera arbetsplatser
            är bara ett exempel på hur näringslivet idag styr och påverkar
            människors villkor också utanför arbetslivet. Det kapitalistiska
            produktionssättet har också påverkat synen på boendet och vardagslivet.
            Först genom att skilja produktionen från reproduktionen. Sedan
            genom att osynliggöra allt det arbete, som är knutet till hushållet
            och till att upprätthålla en rad mänskliga och nödvändiga institutioner,
            släkt- band, sociala nätverk, det politiska livet osv. På så sätt
            har både värdet av människors arbetsinsatser i reproduktionen,
            och det faktum att reproduktionen tar tid, blivit bortglömt. Ändå
            bidrar arbetsinsatserna i stor utsträckning till vår välfärd och
            till att samhället över huvud taget fungerar. Och den tid som
            människor i dag använder till obetalt arbete i hemmet är större
            än den totala arbetstiden i arbetslivet. Problemen i vardagslivet
            har betraktats som privata problem, som var och en skall lösa
            själv. Det har inte kunnat utvecklas några former för att människor
            gemensamt skall kunna ta ansvar för alla de uppgifter som ligger
            i
          </p>
          <pb facs="riksdagen-motions-pdf/data/198384/mot_198384__2009/mot_198384__2009-003.pdf"/>
          <p>
            Mot. 1983/84: 2009 7
          </p>
          <p>
            reproduktionen. På en del områden har samhället tagit på sig
            ett visst ansvar, t. ex. inom sjukvården, åldringsvården och barnomsorgen.
            Men stödet har alltid varit riktat till familjen, till den enskilda
            individen eller till och med bara till den kroppsdel som inte
            fungerar, ryggen, benet eller halsen.
          </p>
          <p>
            En ny livsform Samhällets resurser räcker långt, men inte till
            allt. Den skenbart rationella bostadspolitiken och samhällsplaneringen
            har gjort att människor får allt besvärligare att få vardagslivet
            att fungera. Otryggheten hos många är stor. Ungdomarnas utsatta
            situation är kata- strofal. Sprit eller knark används för att
            dölja meningslösheten. Gamla mönster är på väg att brytas sönder.
            Släktens roll minskar liksom möjligheten att stödja varandra och
            underlätta vardagslivet i takt med de krympande hushållen. Det
            är alltså hög tid att börja fundera på hur boendet ska kunna utformas
            för att en ny livsform ska få chans att växa fram. Istället för
            att satsa allt på en utveckling av näringslivet och på en ökad
            produktivitet, måste satsningen också inriktas på en ökad reproduktivitet.
            För om effektiviteten och resultatet av människors insatser i
            vardagen kunde mätas, så skulle vi säkert finna att reproduktiviteten
            på många områden minskat i stället för att öka. Nu får och kan
            inte effektiviteten i produktionen och reproduktionen mätas med
            samma mått. Eller det kanske till och med är så, att det behövs
            nya mått både för att värdera vad människors arbete på jobb och
            i boendet ger som resultat, inte bara av varor eller tjänster,
            lagade middagar och stoppade strumpor utan också av mänsklig självkänsla,
            omtanke, av ett rikt kulturliv och en bred politisk aktivitet.
            Hur ska då förutsättningar för nya sätt att bo och leva kunna
            skapas? För det är vad det handlar om, nämligen att på ett klokt
            och uppfinningsrikt sätt skapa ramar och möjligheter som sedan
            kan utnyttjas — eller ej.
          </p>
          <p>
            Bostadsförnyelse — en möjlighet Bostadsförbättringsprogrammet
            är det första steget mot en medvetet in- riktad förändring av
            de bostäder och områden som redan är byggda. Tar vi inte vara
            på chansen att också skapa områden som är bra att leva i, så är
            den missad för ytterligare en lång tid.
          </p>
          <p>
            Uppmärksamma vardagen Det första steget mot en verklig boendeförnyelse
            är att hela tiden ta med reproduktiviteten, när olika åtgärder
            ska bedömas. Vare sig det handlar om nya bostäder, nedläggning
            av arbetsplatser, centrumanläggningar eller fritidsanläggningar
            måste man alltid ställa frågan om vilka följder detta får för
            människors vardagsliv.
          </p>
          <p>
            1"" Riksdagen 1983/84. 3 saml. Nr 2006-2015
          </p>
          <p>
            Rättelse: S. 21, i hemställan 2. Står: 200000 kr. Rättat till:
            200 milj. kr.
          </p>
          <pb facs="riksdagen-motions-pdf/data/198384/mot_198384__2009/mot_198384__2009-004.pdf"/>
          <p>
            Mot. 1983/84: 2009 3
          </p>
          <p>
            Stötta mellannivån I dag finns det inga bra former för människor
            som gemensamt vill kunna fatta beslut och lösa problem där de
            bor. Det saknas en mellannivå mellan hushållet och kommunen och
            mellan hushållet och de stora organisationer- na. Bostadsrättsföreningar,
            kontaktkommittéer och samfälligheter är steg på vägen. Men de
            har ofta ganska begränsade funktioner, reglerade av lagar och
            avtal. Betoningen ligger ofta på vad som är gynnsamt för en enskilde,
            inte för gruppen. Och inflytandet är kopplat till ägandet, bostadsrätten,
            kontraktet, inte till brukandet. Barn och ungdomar ställs direkt
            utanför. Att få bättre belysning på en parkväg nära ett bostadshus
            kan betyda att fritidsnämnden, gatunämnden, energiverket och bostadsföretaget
            måste till- frågas och hitta en gemensam lösning. Vilken hyresgäst
            kan över huvud taget sätta sig in i det komplicerade spelet? Vem
            ska hon kontakta för att få en förbättring genomförd? Därför måste
            bostadsföretag och en rad kommunala verksamheter samordnas på
            bostadsområdesnivå. Det räcker inte med de försök med decentralisering
            som genomförs t. ex. i Örebro. Ännu mindre områden måste skapas
            med en praktisk samverkan mellan olika instanser, annars kommer
            de boende aldrig att kunna påverka sin egen miljö. De kommer att
            ge upp efter några försök. Att hitta nya organisationsformer på
            en mellannivå är inte bara ett sätt att öka den lokala demokratin.
            Det ger också en bra start för intellektuella kontakter, för att
            människor skall lära känna varandra och utveckla nya samarbetsformer.
          </p>
          <p>
            Omfördela tiden Idag är tiden ojämnt fördelad. Många har långa
            arbetsdagar och långa arbetsresor. Tiden för vardagslivet blir
            pressad. Andra, mest kvinnor, har valt att arbeta deltid och minska
            sin lön och sina möjligheter att utvecklas i arbetet för att hinna
            med där hemma. Och många har över huvud taget inte rätt eller
            möjlighet att ha ett jobb. I andra sammanhang har vpk fört fram
            kravet på 6 timmarsdag för alla. Kortare arbetstid är en förutsättning
            för att också boende skall kunna funge- ra på ett bättre sätt,
            och för att män och kvinnor skall ta ett gemensamt ansvar för
            barn och hushållsarbete.
          </p>
          <p>
            Satsa på särskilda boendeformer I många kommuner pågår just nu
            diskussioner om olika kollektiva boende- former. I Linköping,
            Stockholm, Örebro, Norrköping, Västerås, Karlskoga och Östersund
            satsar man på att samordna servicehus för äldre med vanliga lägenheter.
            De boende får använda husets gemensamma utrymmen på kväl- lar
            och helger. I Upplands-Väsby prövas en annan väg, små flerbostadshus
            med fem lägenheter och mycket gemensamma utrymmen. De kan ses
            som ett försök att bygga nytt för storfamiljer, dvs. grupper på
            10, 20 människor som vill dela
          </p>
          <pb facs="riksdagen-motions-pdf/data/198384/mot_198384__2009/mot_198384__2009-005.pdf"/>
          <p>
            Mot. 1983/84: 2009 9
          </p>
          <p>
            på arbetet med barn, hushåll och skötsel av hus och trädgård.
            Storfamiljer har haft svårt att hitta lämpliga bostäder och ofta
            flyttat in i nedlagda skolor och ålderdomshem eller i stora villor.
            I ett projekt, BIG-projektet, från byggforskningsrådet har en
            boendeform emellan det stora kollektivhuset och storfamiljen utvecklats.
            BIG, som bety- der Bo i gemenskap, är mindre än det stora kollektivhuset
            men större än storfamiljen. BIG består av en grupp hushåll, som
            förutom sina privata bostäder tillsammans förfogar över gemensamt
            utrymme och gemensam utrustning. Det privata har reducerats till
            förmån för det gemensamma, men inte avskaffats. I BIG-projektet
            har varje hushåll en egen lägenhet på samma sätt som i det stora
            kollektivhuset. I BIG-projektet delar de boende på arbetet med
            matlagning, skötsel av hus och utemiljö på samma sätt som i storfamiljen.
            Flera nya kollektivhus med 20-30 lägenheter och med utgångspunkt
            från idéerna i BIG-projektet har kommit till under de senaste
            åren, eller är under byggnad, både genom ombyggnad av äldre flerbostadshus
            som i Landskrona och Göteborg eller genom nybyggnad som i Uppsala
            och Stockholm. Varje kommun borde, som ett led i bostadsförsörjningen,
            ha skyldighet att informera om nya boendeformer och inventera
            intresset bland de bostadssö- kande. En bred satsning på olika
            boendeexperiment och på information och dokumentation av dessa
            är också nödvändig.
          </p>
          <p>
            Öppna kommunernas lokaler Bostadsförnyelse måste handla om mer
            än lägenhetsupprustning. Vi måste satsa på helt nya mönster där
            vardagslivet får bättre villkor. En resurs, som bara utnyttjas
            till hälften är daghemmen. De måste byggas ut och öppnas även
            på kvällar och helger för alla kringboende. De är en viktig lokalresurs
            som skulle kunna bli ett av de komplement som gör att bostadsområden
            fungerar bättre. Exempel på hur detta kan fungera finns bl. a.
            i Linköping. Men det räcker inte bara med detta. Barn och ungdomar
            måste också få uppgifter i samverkan med de vuxna och ta del av
            ansvar och inflytande. I Danmark finns exempel på hur barn självklart
            deltar i beslutande möten med sina egna frågor och hur de ingår
            i arbetsgrupper tillsammans med vuxna och med ansvar för olika
            delar av boendemiljön. Det finns ett stort och eftersatt behov
            av service för äldre. De dagcentraler som nu byggs måste också
            öppnas för kringboende i alla åldrar på samma sätt som daghemmen.
            Värdet med detta är inte enbart att bostäder och hyresgäs- terna
            får tillgång till möteslokaler och till lokaler för olika aktiviteter.
            Ett gemensamt ansvar och inflytande över användningen är också
            en utgångs- punkt för ökade kontakter i bostadsområdet, kontakter
            som inte bara går mellan hushåll med samma förutsättning utan
            mellan alla i bostadsområdet. För de äldre är närhet till dagcentraler
            bara ett inslag i ett bättre boende och ett rikare liv. Nära kontakter
            med grannar ger trygghet och möjlighet till ömsesidig hjälp som
            ingen dagcentral kan ersätta. Och sådana kontaktfor-
          </p>
          <pb facs="riksdagen-motions-pdf/data/198384/mot_198384__2009/mot_198384__2009-006.pdf"/>
          <p>
            Mot. 1983/84: 2009 10
          </p>
          <p>
            mer måste byggas upp från början i ett bostadsområde. Då kan
            kvarboende bli ett bra alternativ till servicehus. Barn och pensionärer
            har valts som exempel på två grupper som mer än andra behöver
            stöd och konttaker över den egna lägenhetens gränser. Men samma
            sak gäller faktiskt alla. En boendeform som ger människor tillfälle
            att mötas och samverka är nödvändigt för ett bra liv. Socialtjänstens
            idéer förutsätter att sådana boendeformer utvecklas.
          </p>
          <p>
            Bostadsförnyelse — en ny chans Bostadsförnyelsen ger nya möjligheter
            till att bygga ett boende som inte bara fungerar tekniskt utan
            också socialt. Men då måste allt som stärker samverkan i boendet
            uppmärksammas: — lokaler och utemiljö som gemensamma komplement
            till den egna bosta- den, t.ex. mötes- och samvarolokaler, gemensamma
            kök, hobbylokaler, bastu, motionsutrymmen, odlingslotter m. m.
            — nära den egna bostaden, — anledningar att vara tillsammans,
            t. ex. gemensamt ansvar för lokaler och verksamheter, föräldramedverkan
            i daghem, matlag, allt knutet till bostadens närmiljö, — inflytande
            så att man tillsammans kan forma verksamheterna och ta ansvar,
            — redovisning av förebilder och exempel som kan ge inspiration
            till ut- veckling av det egna boendet, — satsning på experiment
            med nya boendeformer vid både nybyggnad och ombyggnad. Det är
            förmodligen så att kollektivhusens renässans bottnar i nya livsmöns-
            ter och nya familjebildningar. Den livslånga kärnfamiljen håller
            på att för- svinna, och generationerna bor nu miltals från varandra.
            Det är dags att tänka om. Stadsplanerare, arkitekter och politiker
            måste vara lyhörda för de drömmar om gemenskap och delat ansvar
            som pyr och glöder hos människorna. De måste undersöka hur kvinnor
            vill bo för att orka med yrkesliv och barn. Med hänvisning till
            ovanstående hemställs 1. att riksdagen hos regeringen begär förslag
            till åtgärder för att förverkliga utvecklingen av ett socialt
            inriktat boende i enlighet med vad som anförs i motionen, 2. att
            riksdagen uttalar att en sammanställning av olika typer av socialboendeexperiment
            bör göras som en service till kommuner och bostadsföretag, 3.
            att riksdagen hos regeringen hemställer om åtgärder för att åstad-
            komma redovisning av planer på experiment med socialt boende inom
            ramen för de kommunala bostadsförsörjningsprogrammen, 4. att riksdagen
            uttalar att statens råd för byggnadsforskning bör ges i uppdrag
            att kontinuerligt utvärdera pågående boendeexperiment.
          </p>
          <pb facs="riksdagen-motions-pdf/data/198384/mot_198384__2009/mot_198384__2009-007.pdf"/>
          <p>
            Mot. 1983/84: 2009
          </p>
          <p>
            Stockholm den 24 januari 1984 LARS WERNER (vpk) BERTIL MÅBRINK
            (vpk) C.-H. HERMANSSON (vpk) JÖRN SVENSSON (vpk) INGA LANTZ (vpk)
          </p>
          <p>
            NILS BERNDTSON (vpk) EVA HJELMSTRÖM (vpk) TORE CLAESON (vpk)
          </p>
          <p>
            11
          </p>
        </div>
      </div>
    </body>
  </text>
</TEI>
