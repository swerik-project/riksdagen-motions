<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-JuU-02879">
  <teiHeader>
    <fileDesc>
      <titleStmt>
        <title>med anledning av prop. 2023/24:117 Preventiva tvångsmedel för att förebygga och förhindra allvarliga brott</title>
        <author corresp="i-JfXYdmqhTQWYWTgjZHSGEn">av Ulrika Liljeberg m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2879 av Ulrika Liljeberg m.fl. (C)</title>
          <idno type="rdwebb">HB022879</idno>
          <rs type="number">2879</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HB022879/text</ref>
          <ref type="dokument_url_html">https://data.riksdagen.se/dokument/HB022879</ref>
          <ref type="dokumentstatus_url_xml">https://data.riksdagen.se/dokumentstatus/HB022879</ref>
          <ref type="pdf">https://data.riksdagen.se/fil/59A078F3-A91D-4989-8B98-68398CF6824F</ref>
          <ref type="docx">https://data.riksdagen.se/fil/90540F09-B373-4EE9-AF4C-4D4CF3F8BF76</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JfXYdmqhTQWYWTgjZHSGEn</idno>
            <name>Ulrika Liljeberg</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-X24CbizesfxM3nuznxPzAc</idno>
            <name>Malin Björk</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-8wKYohepEc6kcgkR4kWf8a" type="basedOn"/>
        <correspContext corresp="i-8wKYohepEc6kcgkR4kWf8a">
          <ref>Proposition 2023/24:117</ref>
        </correspContext>
        <correspAction xml:id="i-22TQPXzxW6Y3nA2n9vMEzC" type="signed"/>
        <correspContext corresp="i-22TQPXzxW6Y3nA2n9vMEzC">
          <note type="signatory" corresp="i-JfXYdmqhTQWYWTgjZHSGEn"/>
          <note type="signatory" corresp="i-X24CbizesfxM3nuznxPzAc"/>
          <note type="signatory" corresp="i-LHNecLttGkFNptLa6AG81p"/>
        </correspContext>
        <correspAction xml:id="i-2wSUmezAvZAHCzzG3Jcird" type="submitted">
          <date when="2024-04-18"/>
          <time when="18:51:51"/>
        </correspAction>
        <correspAction xml:id="i-9fyPDT8QSe2WFcdQXTH9Kf" type="reviewed">
          <date when="2024-04-26"/>
          <time when="16:38:20"/>
        </correspAction>
        <correspAction xml:id="i-FTUpqXJks5SXND8ZisYZnY" type="dismissed">
          <date when="2024-04-29"/>
        </correspAction>
        <correspAction xml:id="i-APoDq1c1MU6hv3icpKPgWk" type="referred">
          <date when="2024-05-02"/>
        </correspAction>
        <correspAction xml:id="i-TgjYaEbkeEJNNXtpJ2ZNFe" type="assigned">
          <date when="2024-04-29"/>
          <time when="13:33:23"/>
        </correspAction>
        <correspContext corresp="i-TgjYaEbkeEJNNXtpJ2ZNFe">
          <ref type="assignedTo">Justitieutskottet</ref>
        </correspContext>
        <correspAction xml:id="i-WbATXsruPDU74TuZAJJjtx" type="behandlas_i"/>
        <correspContext corresp="i-WbATXsruPDU74TuZAJJjtx">
          <ref type="uppgift">2023/24:JuU24</ref>
          <ref type="ref_dok_id">HB01JuU24</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU24</ref>
          <ref type="ref_dok_titel">Preventiva tvångsmedel för att förebygga och förhindra allvarliga brott</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2879 av Ulrika Liljeberg m.fl.
          (C) med anledning av prop. 2023/24:117 Preventiva tvångsmedel
          för att förebygga och förhindra allvarliga brott
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-X15yAYSCmYpJN6RJ4vXdju">
            Förslag till riksdagsbeslut
          </head>
          <list>
            <item xml:id="i-Hc61cQsimuQjBQKiRT5opx" sortKey="Yrkande 1">
              Riksdagen ställer sig bakom det som anförs i motionen om att
              tillsätta en utredning för att göra en samlad översyn och utvärdering
              av användningen av samtliga preventiva tvångsmedel och tillkännager
              detta för regeringen.
            </item>
          </list>
          <list>
            <item xml:id="i-HyGsnCkokaKcUUC5ju4r8Q" sortKey="Yrkande 2">
              Riksdagen ställer sig bakom det som anförs i motionen om att
              regeringen bör säkerställa att de myndigheter som utövar tillsyn
              över den aktuella lagstiftningen har de resurser som krävs för
              att utföra sina uppgifter på ett effektivt, rättssäkert och förutsebart
              sätt och tillkännager detta för regeringen.
            </item>
          </list>
          <list>
            <item xml:id="i-Q1fovq2sctVboRsURuGQGw" sortKey="Yrkande 3">
              Riksdagen ställer sig bakom det som anförs i motionen om att
              åklagare vid Ekobrottsmyndigheten bör ges befogenhet att fatta
              beslut enligt inhämtningslagen i ärenden som handläggs vid myndigheten
              och tillkännager detta för regeringen.
            </item>
          </list>
          <list>
            <item xml:id="i-KLah72aWpXLP4BNZo9brGz" sortKey="Yrkande 4">
              Riksdagen ställer sig bakom det som anförs i motionen om att
              utökningen av brottskatalogen avseende inhämtningslagen ska omfatta
              enbart vissa brott och brottslig verksamhet som kan antas utövas
              i organiserad form och tillkännager detta för regeringen.
            </item>
          </list>
          <list>
            <item xml:id="i-4R1Rabsnp1U2qjvG3UddER" sortKey="Yrkande 5">
              Riksdagen beslutar att lagändringarna som ska träda i kraft den
              1 september 2024 i stället ska träda i kraft den 1 januari 2025.
            </item>
          </list>
        </div>
        <div type="motContent">
          <head xml:id="i-UQx1mcCrXXaZLjWf86vwLy" type="h1">
            Motivering
          </head>
          <p xml:id="i-GfkVQmefAzLHTgBqcjthAJ">
            Den allvarliga våldsbrottsligheten, framför allt skjutningar
            och sprängningar inom den kriminella miljön, slår ständigt nya
            dystra rekord och det stora antalet döda och skadade. Det grova
            våldet som utförs av de kriminella nätverken har även brett ut
            sig i landet och kan inte längre betraktas som enbart ett storstadsfenomen.
            Ökad tillgång på vapen och explosiva varor i samhället, tillsammans
            med den ökade benägenheten inom kriminella miljöer att använda
            dessa, innebär att det grova våldet utgör ett allvarligare hot
            än någonsin tidigare. Polisen, åklagarna och de rättsvårdande
            myndigheterna behöver nu därför nya och utökade verktyg som tidigare
            inte varit aktuella.
          </p>
          <p xml:id="i-Y1tRQARfNGV2hais68FQ9v">
            Centerpartiet har arbetat med såväl denna som tidigare regeringar
            för att få straff­skärpningar, utökade tvångsmedel och annan nödvändig
            lagstiftning på plats för att säkerställa att samhället kan möta
            de kriminella gängen med nödvändig kraft. Mycket har gjorts, men
            det finns fortfarande behov av att stärka möjligheterna att bekämpa
            brott och brottslig verksamhet som utövas av kriminella nätverk.
          </p>
          <p xml:id="i-WcKN98Q15XXmayvxVSwSwR">
            Centerpartiet ser därför att preventiva tvångsmedel är ett nödvändigt
            verktyg i detta arbete. Centerpartiet håller med om behovet av
            en utökning av polisens och åklagarnas verktygslåda på sätt som
            verkligen kan göra skillnad i såväl brottsbekämpning som lagföring
            och har därför tidigare ställt sig bakom utökade möjligheter att
            använda preventiva tvångsmedel när det gäller grov och organiserad
            brottslighet.
          </p>
          <p xml:id="i-7Xjvdd7sAU4AwLnBf8Fquj">
            Användningen av preventiva tvångsmedel är dock ett långtgående
            ingrepp i den personliga integriteten. Åtgärderna kan användas
            utan att det finns ett brott begånget, eller en konkret misstanke
            om brott, eller en misstänkt person, och därmed långt innan en
            förundersökning inletts. Det utgör intrång i den personliga integriteten.
            Enligt 2 kap. 6 § första stycket regeringsformen (RF) är var och
            en gentemot det allmänna skyddad mot hemlig avlyssning eller upptagning
            av telefonsamtal samt skyddad mot betydande intrång i den personliga
            integriteten, om det sker utan samtycke och innebär över­vakning
            eller kartläggning av den enskildes personliga förhållanden. Detta
            skydd får enligt 2 kap. 20 och 21 §§ RF begränsas endast genom
            lag, och bara för att tillgodose ändamål som är godtagbara i ett
            demokratiskt samhälle. Begränsningen får aldrig gå utöver vad
            som är nödvändigt med hänsyn till det ändamål som har föranlett
            den (proportionalitetsprincipen).
          </p>
          <p xml:id="i-VpBBc5aJTUiPQKrnmiyNN">
            Syftet med förslaget om preventiva tvångsåtgärder är att förebygga
            brott och är i sig nödvändigt, varför Centerpartiet ansett en
            utökning motiverad vad gäller grov organiserad brottslighet. Även
            stora delar av vad regeringen föreslår i denna proposition kan
            anses motiverat avseende inhämtningslagen vad gäller grovt skattebrott,
            grov smuggling, grovt tullbrott, grov olovlig befattning med smuggelgods,
            grovt penningtvättsbrott eller näringspenningtvätt grovt brott
            eller grov marknadsmanipulation.
          </p>
          <p xml:id="i-KEVpbL2ZhV7wKZoUKpP6sX">
            I övriga delar är dock det förslag som läggs alltför långtgående
            inskränkningar i de grundlagsskyddade fri- och rättigheterna.
          </p>
          <p xml:id="i-CwhzyUrgfhJ2AVvnLmujgB">
            Vi anser dessutom att de nya befogenheterna enbart ska avse brottslig
            verksamhet som kan antas utövas i organiserad form.
          </p>
          <p xml:id="i-J9f2kYc8tcC2SAwiWyPcK9">
            Flera remissinstanser, bl.a. JO, JK, Säkerhets- och integritetsskyddsnämnden,
            Sveriges advokatsamfund och juridiska fakulteten vid Uppsala universitet,
            efterlyser också en helhetssyn på regleringen om hemliga tvångsmedel.
            De anser att det är svårt att få en överblick över de samlade
            och långsiktiga effekterna av förslagen. Center­partiet anser
            att förslaget med utvärdering inom fem år är alltför generöst
            i förhållande till dessa aspekter. Därför anser Centerpartiet
            att det snarast behövs en bred utredning som ser över och lämnar
            förslag om hur tvångsmedel kan användas på ett effektivt, rättssäkert
            och samlat sätt både preventivt och för att öka lagföringen.
          </p>
          <p xml:id="i-URJMBtGMoZxuc52foQujnK">
            Förslagen leder också till ökade kostnader för Säkerhets- och
            integritetsskydds­nämnden, Justitieombudsmannen och Justitiekanslern.
            Regeringen behöver även säkerställa att dessa myndigheter ges
            tillräckliga resurser och löpande utvärdera att myndigheterna
            har de resurser som krävs för att uppfylla sina uppgifter på ett
            effektivt, rättssäkert och förutsebart sätt.
          </p>
          <p xml:id="i-XeV3iTB1F56GoGKwi8Xb9A">
            I enlighet med Lagrådet anser vi att förslagen bör träda i kraft
            den 1 januari 2025 för att ge berörda myndigheter en rimlig möjlighet
            att förbereda sig på att tillämpa det på ett rättssäkert sätt.
          </p>
          <p xml:id="i-T4SKtaLHKL8JgsHX2RZLtE">
            Den nya lagstiftningen innebär att den utökade brottskatalogen
            till stor del hand­läggs av Ekobrottsmyndigheten. För att säkerställa
            en effektiv hantering bör därför även åklagare vid Ekobrottsmyndigheten
            ges befogenhet att fatta beslut enligt den nya lag­stiftningen.
          </p>
        </div>
        <div type="motSignatures">
          <list>
            <item xml:id="i-RBY1XszLJoYcxLCLArfiQD" who="i-JfXYdmqhTQWYWTgjZHSGEn">
              Ulrika Liljeberg (C)
            </item>
            <item xml:id="i-KjL7e6XuVopB8adJxCjeSs" who="i-X24CbizesfxM3nuznxPzAc">
              Malin Björk (C)
            </item>
            <item xml:id="i-5iqvyzjy7j86haWrrS9BNv" who="i-LHNecLttGkFNptLa6AG81p">
              Helena Vilhelmsson (C)
            </item>
          </list>
        </div>
      </div>
    </body>
  </text>
</TEI>
