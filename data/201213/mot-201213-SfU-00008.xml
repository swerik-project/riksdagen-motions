<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SfU-00008">
  <teiHeader>
    <fileDesc>
      <titleStmt>
        <title>med anledning av prop. 2012/13:148 Genomförande av blåkortsdirektivet</title>
        <author corresp="i-45Ku79yUMEXGE2zwpUReMK">av David Lång (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:148 Genomförande av blåkortsdirektivet</title>
          <idno type="rdwebb">H002Sf8</idno>
          <rs type="number">Sf8</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H002Sf8/text</ref>
          <ref type="dokument_url_html">http://data.riksdagen.se/dokument/H002Sf8</ref>
          <ref type="dokumentstatus_url_xml">http://data.riksdagen.se/dokumentstatus/H002Sf8</ref>
          <ref type="pdf">http://data.riksdagen.se/fil/D3BB59DF-363F-4D84-A42F-A84B54D1CD70</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-45Ku79yUMEXGE2zwpUReMK</idno>
            <name>David Lång</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-EX2acw5zwEqstSsvju5ZBL"/>
        <correspContext corresp="i-EX2acw5zwEqstSsvju5ZBL">
          <ref>Proposition 2012/13:148</ref>
        </correspContext>
        <correspAction xml:id="i-AvUTjrb1CZ7ghGWj2iHySn" type="signed"/>
        <correspContext corresp="i-AvUTjrb1CZ7ghGWj2iHySn">
          <note type="signatory" corresp="i-45Ku79yUMEXGE2zwpUReMK"/>
        </correspContext>
        <correspAction type="referral" xml:id="i-UL63HwvPQnpiAmzsQu4P8C">
          <date when="2013-05-13"/>
        </correspAction>
        <correspAction type="referral" xml:id="i-XRN7yayQ4JqA9T2Uzuc5zx">
          <date when="2013-05-13"/>
        </correspAction>
        <correspAction type="dismissal" xml:id="i-5A6c8WSw5gW43t2HRkrSSK">
          <date when="2013-05-03"/>
        </correspAction>
        <correspAction type="dismissal" xml:id="i-4BiwzziLobhC2woRe8RVaa">
          <date when="2013-05-03"/>
        </correspAction>
        <correspAction type="submission" xml:id="i-26Bx6AhrfDvzdBmki13oVy">
          <date when="2013-05-02"/>
        </correspAction>
        <correspAction type="transfer" xml:id="i-8aKUYoPntbGivFSnCozQiQ">
          <date when="2013-05-02"/>
        </correspAction>
        <correspAction type="assigned" xml:id="i-B4NgPsA3zR6Fn2X2z3mCh5"/>
        <correspContext corresp="i-B4NgPsA3zR6Fn2X2z3mCh5">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#följd"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-ASGxgkee3oWF6ApVFjFfY6">
            Förslag till riksdagsbeslut
          </head>
          <p xml:id="i-GdWSyhG3pU1aHaiMHSkVaE">
            1. Riksdagen begär att regeringen lämnar förslag på ett system
            om en arbetsmarknadsprövning före utfärdandet av ett blåkort.
          </p>
          <p xml:id="i-WiecodEwP91mNw9CcRSwrS">
            2. Riksdagen tillkännager för regeringen som sin mening vad som
            anförs i motionen om definieringen av högkvalificerad arbetskraft.
          </p>
          <p xml:id="i-PMobpunK73tkXXWoNdb73G">
            3. Riksdagen tillkännager för regeringen som sin mening vad som
            anförs i motionen om restriktioner efter anställningens andra
            år med avseende på vissa yrken.
          </p>
          <p xml:id="i-Tr2CSZ3SmDJtpEtD9JpFh2">
            4. Riksdagen begär att regeringen genomför direktivets möjlighet
            till begränsning i likabehandling när det gäller stipendier, studiemedel,
            andra bidrag och lån som avser sekundärutbildning, högre utbildning,
            yrkesutbildning samt förfaranden för att erhålla bostad.
          </p>
          <p xml:id="i-RKex2UU5woaR8T42ZHn452">
            5. Riksdagen tillkännager för regeringen som sin mening vad som
            anförs i motionen om en standardiserad giltighetstid för EU-blåkortet
            på ett år.
          </p>
          <p xml:id="i-XGQQTpqvt8EVMTgVxwa1F6">
            6. Riksdagen avslår lagförslaget i fråga om möjligheten till
            permanent uppehållstillstånd efter fyra års arbete i Sverige enligt
            blåkortets regler.
          </p>
          <p xml:id="i-PQfmNnSsfhRVye3m97Vs7y">
            7. Riksdagen tillkännager för regeringen som sin mening vad som
            anförs i motionen om krav på bostad.
          </p>
          <p xml:id="i-Ha3cAb4poKfhE8WQQwLt26">
            8. Riksdagen tillkännager för regeringen som sin mening vad som
            anförs i motionen om krav på försörjning av blåkortsinnehavarens
            familj.
          </p>
          <p xml:id="i-Uk9FYcgmfL4hWrzhFG7nAr">
            9. Riksdagen tillkännager för regeringen som sin mening vad som
            anförs i motionen om inkomstkrav för den som har familj.
          </p>
          <p xml:id="i-Mbn8egg9W3zvtH5y2SPrbR">
            10. Riksdagen tillkännager för regeringen som sin mening vad
            som anförs i motionen om avslag på blåkortsansökan vad gäller
            anställningar hos företag som har påförts sanktioner.
          </p>
          <p xml:id="i-447iWDafzvQ3swDtquGipG">
            11. Riksdagen tillkännager för regeringen som sin mening vad
            som anförs i motionen om inkorrekta eller otillräckliga handlingar
            vid ansökan.
          </p>
        </div>
        <div type="motContent">
          <head type="h1" xml:id="i-LscSTTupyxFUBJ35c4pGQc">
            Inledning
          </head>
          <p xml:id="i-SG4RfyLNVr2byECV5N4tCC">
            Sverigedemokraterna är kritiska till en generell arbetskraftsinvandring.
            Detta då vi anser att de arbeten som förmedlas först och främst
            ska tillsättas av inhemsk arbetskraft. Vi anser också att en generell
            arbetskraftsinvandring kan leda till lönedumpning då våra lönenivåer
            sällan eller aldrig överensstämmer med nivåerna för arbetare från
            tredjeland. Med detta sagt vill vi dock inte stänga dörren helt
            till en kvalitativ och kvantitativt begränsad arbetskraftsinvandring
            i de yrken där det råder en tydlig brist på arbetskraft. Blåkortsdirektivet
            riktar sig just mot högkvalitativ arbetskraft från tredjeland.
            Som helhet finner vi en hel del positiva aspekter i direktivet.
            Dessvärre har regeringen, i syfte att implementera detta i svensk
            lag, misstolkat eller medvetet underminerat vissa förutsättningar
            som vi i Sverigedemokraterna ser
          </p>
          <p xml:id="i-FXGePGbWHDEDU3EteXUL9K">
            som centrala för att blåkortsdirektivet ska få en positiv effekt.
            Därför vill vi göra riksdagen medveten om vår inställning och
            hur Sverigedemokraterna ser på blåkortsdirektivet.
          </p>
          <head type="h1" xml:id="i-W1xN2kNuhM2HF8RxorLbmW">
            Behov och begränsningar
          </head>
          <p xml:id="i-BChTLBraUCbDdVgqoMhSwU">
            En grundläggande förutsättning för att bevilja en utlänning ett
            blåkort måste vara att det finns ett tydligt behov av dennes kompetens.
            Detta bör ske genom en arbetsmarknadsprövning. I direktivet anges
            i kapitel 8.2 att varje medlemsstat innan utfärdandet av ett blåkort
            först får kontrollera om den berörda platsen inte kan tillsättas
            med nationell arbetskraft eller arbetskraft inom gemenskapen.
            Om så är fallet innebär det skäl till avslag. Vi förundras över
            regeringens val att bortse från detta i sin proposition och vill
            att detta skrivs in som en förutsättning för godkännande. Grunden
            till en framgångsrik och vinstgivande arbetskraftsinvandring är
            att det på arbetsmarknaden finns ett behov. Vi vill därför att
            regeringen inte utesluter en arbetsmarknadsprövning innan godkännande
            av ett blåkort.
          </p>
          <p xml:id="i-AMKEhCEQGvTbaKsv2soBxw">
            Definitionen på högkvalificerad arbetskraft bör vara att minst
            en högskole- eller universitetsexamen finns. Enligt direktivet
            ska högre yrkeskvalifikationer avse kvalifikationer som kan styrkas
            genom bevis på högre utbildning eller, om undantag från detta
            föreskrivs i nationell lagstiftning, motsvarande relevant yrkeserfarenhet
            om minst fem år. I Sverige finns inga sådana undantag och det
            är därför felaktigt av regeringen att endast godta yrkeserfarenhet
            som bevis på högre kvalifikation.
          </p>
          <p xml:id="i-2qpBwBTrm8LF4qsk7GyWnC">
            Enligt direktivet får medlemsstater efter två års laglig anställning
            ge den anställde tillträde till arbetsmarknaden på samma sätt
            som medlemsstaternas egna medborgare. Vi menar att uppehålls-
            och arbetstillstånd enligt blåkortsdirektivet inte är skäl för
            att likställas med inhemsk arbetskraft. Så länge utlänningen är
            här som ett resultat av en ansökan om blåkort, ska också regler
            i enlighet med blåkortsdirektivet gälla.
          </p>
          <p xml:id="i-YQ6SFS6Ay7AheJPF1xNxxE">
            Grunden i blåkortsdirektivet är arbete. En ansökan godkänns för
            en högkvalificerad tredjelandsmedborgare om denne uppfyller vissa
            krav, inte minst kan visa upp ett bindande anställningskontrakt
            för att visa att anledningen till hitresan är arbete. Vi ser därför
            inget skäl till likabehandling gällande stipendier, studiemedel,
            andra bidrag och lån som avser sekundärutbildning, högre utbildning
            och yrkesutbildning samt förfaranden för att erhålla bostad. Detta
            vill vi att regeringen skriver in som en begränsning, vilket är
            helt i enlighet med direktivet.
          </p>
          <p xml:id="i-3xNKpH41XBz3FMmPLnxo7C">
            Direktivet uttrycker att medlemsstaterna själva är fria att bestämma
            blåkortets giltighetstid inom en maxgräns på fyra år. Vi anser
            att denna giltighetstid bör begränsas till ett år. Därefter kan
            utlänningen ansöka om förlängning.
          </p>
          <p xml:id="i-Mjo8QJr13hwzC2y8quyFp7">
            När en blåkortsinnehavare har arbetat i Sverige sammanlagt fyra
            år, kan denne enligt regeringens förslag beviljas permanent uppehållstillstånd.
            Detta anser vi att regeringen ska stryka ur propositionen. Om
            en utlänning är
          </p>
          <p xml:id="i-9Q2DB2FxYq98oTJvhbssgN">
            högkvalificerad och erhåller en bra lön, innebär inte detta automatiskt
            att denne gör det för alltid. Ett blåkort är ett arbetstillstånd
            som gäller under en begränsad tid under vissa förutsättningar,
            ingen grund för permanent uppehållstillstånd. Det kan även noteras
            att EU:s angivna status som varaktigt boende innebär en krock
            med vårt inhemska system för permanent uppehållstillstånd.
          </p>
          <head type="h1" xml:id="i-HzTsuAyegz7rRpGuzb3N32">
            Bostad och trygghet
          </head>
          <p xml:id="i-CnEKYZ6Jd8Ju7vpfRUsKdg">
            Regeringen anför i sin proposition att den inte tänker utnyttja
            möjligheten att ställa krav på att blåkortsinnehavaren kan uppvisa
            bostad vid ansökningstillfället. I direktivet anges att medlemsstaterna
            får kräva att sökanden kan uppge sin adress på den berörda medlemsstatens
            territorium. Sverigedemokraternas inställning är att detta krav
            bör införas som ett kriterium för att erhålla ett blåkort.
          </p>
          <p xml:id="i-LpuyJ1ankFhWJSki2Pj7ip">
            Det är enligt oss helt och hållet blåkortsinnehavarens ansvar
            att sörja för sin familj. Om utlänningen inte lyckas med det,
            så att familjen behöver utnyttja de svenska sociala trygghetssystemen,
            är det vår inställning att blåkortet ska dras in.
          </p>
          <p xml:id="i-795vwv5agsFobGsM9B5PMv">
            Enligt direktivet ska medlemsstaterna bedöma innehavarens försörjningsmedel
            utifrån hänsyn till vilken typ av medel det rör sig om och inkomsternas
            regelbundenhet och får beakta nivån för nationella minimilöner
            och personer samt det antal familjemedlemmar som den berörda personen
            har. För att kunna göra detta på ett enkelt och standardiserat
            sätt, föreslår vi att innehavaren även måste kunna uppvisa ytterligare
            en medelinkomst för varje hemmavarande vuxen som inte förvärvsarbetar.
            Detta innebär i praktiken att om arbetaren bor tillsammans med
            sin make/maka och denne inte arbetar, måste blåkortsinnehavaren
            kunna uppvisa 2,5 gånger genomsnittslönen. Detta anser vi vara
            rimligt, eftersom det annars finns risk för att en större familj
            med flera barn lever på vad som egentligen är under existensminimum.
            Detta då arbetaren inte vill riskera att förlora sitt blåkort.
          </p>
          <head type="h1" xml:id="i-8VtHiySXK39mXYmQWMXbNa">
            Återkallande och kontroll
          </head>
          <p xml:id="i-NKNpyKuPjHN63ZdubxMUCH">
            Om utlänningen vid ansökan anger en arbetsgivare som har påförts
            sanktioner för icke deklarerat arbete eller anställning av en
            utlänning som saknar rätt att vistas i Sverige, bör ansökan avslås.
            Regeringen avser att inte använda denna möjlighet, medan vi anser
            att en sådan arbetsgivare inte bör betraktas som trovärdig. En
            av grundförutsättningarna för ett blåkort är att kunna uppvisa
            en anställning på minst ett år. Vi ser en risk för att dessa företag
            inte kan leva upp till det avtalet, och vi hänvisar till vårt
            förslag om sanktionsdirektivets implementering.
          </p>
          <p xml:id="i-V6yXXzM2Cxz5yerjfUTnuv">
            Om en utlänning inte inkommer med en korrekt ansökan ska en kort
            tidsfrist på två veckor ges för att komplettera denna. Om inga
            kompletteringar inkommer inom denna frist, ska detta per automatik
            leda till avslag.
          </p>
          <p xml:id="i-MrpXCaCMjqup3FNYrrCcK7">
            Stockholm den 23 april 2013
          </p>
          <p xml:id="i-2DFE9PLhFUbAZNrhN6T9zT">
            David Lång (SD)
          </p>
        </div>
      </div>
    </body>
  </text>
</TEI>
