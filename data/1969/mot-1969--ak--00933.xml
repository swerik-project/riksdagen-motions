<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--00933">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__933/mot_1969__ak__933-001.pdf"/>
      <fw xml:id="i-3RzrkFsVG5by7kTpGjHkDZ">
        Motion i Andra kammaren, nr 933 år 1969 3
      </fw>
      <div xml:id="i-9a4KyXPvTnUp3K5fQ9Fquo" type="motHeader">
        <div xml:id="i-Bv462YHsj22GFV6fUteavR" type="motTitle"/>
        <div xml:id="i-5466aWCEkqBzN8g6jzJoLn" type="motSubmissionInfo"/>
      </div>
      <div xml:id="i-SVYoFjD7oMgrd9kkdr3mhX" type="motBody">
        <div xml:id="i-9tbECdswWiQGiDVDjAuBnp">
          <p xml:id="i-GBdt2oRgYeoTtY2J4aJYax">
            Nr 933
          </p>
          <p xml:id="i-Niu7rm3dzzNFQ24X6CvzX2" type="titleString">
            Av herrar Wachtmeister och Ringaby, om undantagande av böc- ker
            och musikalier från bruttoprisförbudet.
          </p>
          <p xml:id="i-Jn8buXKJpNnhfv9hiZkQQx">
            (Lika lydande med motion nr 804 i Första kammaren)
          </p>
          <p xml:id="i-A6d4Tv9zWjjvqdgXQ4Nmkm">
            I lagen den 235 september 1953 om motverkande i vissa fall av
            konkurrens- begränsning inom näringslivet stadgas bl. a. förbud
            mot fasta bruttopriser. Från förbudet beviljades Svenska bokförläggareföreningen
            den 28 augusti 1958 dispens av näringsfrihetsrådet, i första hand
            t. o. m. år 1962 men där- efter etappvis förlängd t. o. m. den
            31 mars 1970, då den definitivt skall upp- höra. Motiven till
            att rådet handlat rakt i strid mot riksdagens uttalande 1964 framgår
            av en av handelshögskolan i Göteborg utgiven skrift (nr 1: 1966);
            de är som väntat rent ekonomiska. I direktiven till utredningen
            om litteraturstöd anför utbildningsministern, statsrådet Palme,
            att konkurrensbegränsningarnas hävande kan verka i prissänkande
            riktning och leda till att handeln med böcker rationaliseras.
            Så länge man bedömer böcker och musikalier som en handelsvara
            vilken som helst är statsrådet Palmes uttalande oantastbart. Det
            synes dock mindre lyckligt att anlägga ett renodlat ekonomiskt
            resonemang på böcker eller på kultur i allmänhet. Tvärtom nödvändiggör
            just den kulturella faktorn en särbehandling av böckerna. Litteraturstödsutredningen,
            som fick sina mycket omfattande direktiv den 6 juni 1968, beräknas
            enligt årets riksdagsberättelse arbeta under hela år 1969, och
            det torde vara uteslutet att dess verksamhet kan ge något resultat
            innan dispensen upphör. Då har vi raserat nuvarande bokhandelssystem
            utan att ha satt något annat i stället. En sådan utveckling kan
            ej vara önsk- värd och var ej heller riksdagens mening 1964. Då
            avslogs nämligen en mo- tion om böckers och musikaliers undantagande
            från bruttoprisförbudet med uttrycklig motivering, att man utginge
            ifrån att dispens även i fortsättning- en skulle beviljas. Det
            förtjänar i detta sammanhang nämnas, att av förar- betena till
            lagen framgår att dispenser enligt lagens 4 $ åsyftar just böcker.
            Sedan näringsfrihetsrådet i oktober 1965 fastställt en tidsfrist
            om fem år t.o.m. den 31 mars 1970 för övergång till bokhandel
            utan fasta bruttopriser, har debatten kring denna fråga tagit
            fart. Kulturarbetarnas socialdemokra- tiska förening i Stockholm
            (KSF) lade i skrivelse till utbildningsministern fram sina synpunkter
            och var starkt kritisk mot näringsfrihetsrådets be- slut. KSF
            betonade den risk, bokutgivningens koncentration till ett fåtal
            för-
          </p>
          <pb facs="riksdagen-motions-pdf/data/1969/mot_1969__ak__933/mot_1969__ak__933-002.pdf"/>
          <fw xml:id="i-AN79H4YX1119AVt6wk2o9C">
            4 Motion i Andra kammaren, nr 933 år 1969
          </fw>
          <p xml:id="i-Lmbn6rZ3AYaMUxffD71iKm">
            lag kunde medföra, och förordade fasta bruttopriser dispensvägen
            tills vi- dare för att möjliggöra diverse utredningar. Till denna
            yttring från politiskt håll kan fogas ett annat politiskt uttalande,
            från centerpartiets stämma 1968, där man också uttalade sig till
            förmån för fasta bokpriser. Även Sveriges författareförening yrkade
            på bibehållande av dessa. Bok- handlareföreningen ingav till utbildningsministern
            ett nytt förslag till libe- raliserad bokhandel men med fasta
            priser. I särskild skrivelse framförde de mindre bokförlagen,
            som av förbudet skulle drabbas särskilt hårt, att frå- gan efter
            en tioårsperiod, när man sett effekten av denna liberalisering,
            bor- de kunna tagas upp på nytt, men att givetvis då dispens intill
            den tidpunk- ten måste lämnas. En följd av förbudet mot fasta
            bruttopriser synes bli — och därom är man ganska överens — att
            de större förlagskoncernerna blir än större; vi får en genom omöjligheten
            för småförlagen att konkurrera ännu starkare koncen- tration inom
            förlagsvärlden, onekligen en säregen följd av en lag som anges
            vilja förhindra konkurrensbegränsning. Från näringsfrihetsrådet
            har man hävdat, att ett sådant resonemang som här förts mot ett
            slopande av brutto- prissystemet är konstruerat; erfarenheterna
            från andra områden är klart positiva. Här förbiser man åter att
            kultur icke låter sig behandlas som en strut karameller. I utlandet
            har man med beundran sett på vårt bokhandelssystem och har där
            säkrat de fasta priserna, nu senast i England och Holland. även
            om nä- ringsfrihetsrådet icke vill höra talas om jämförelser med
            andra länder, kan det icke hjälpas att erfarenheterna där från
            fria priser talar ett varnande språk. Av ovanstående torde framgå,
            att ett förbud mot fasta bruttopriser bleve mera till skada än
            till gagn och att i varje fall ett sådant förbud icke kan in-
            föras förrän en mängd sidoproblem lösts, vilka åtminstone delvis
            behandlas av litteraturstödsutredningen. En fortsatt dispens hade
            varit det enklaste förfaringssättet, men då näringsfrihetsrådets
            beslut 1965 visat att detta icke är en framkomlig väg återstår
            blott lagändring. Det hemställes därför, att riksdagen måtte besluta
            sådan ändring i lagen den 25 september 1953 om motverkande i vissa
            fall av konkurrens- begränsning inom näringslivet, att böcker
            och musikalier skall vara undantagna från förbudet mot fasta bruttopriser.
          </p>
          <p xml:id="i-JjycqsTVrvrqSx2sHuERs9" type="date">
            Stockholm den 28 januari 1969
          </p>
          <div xml:id="i-5xbvXVfRXUMoPmnKtXyRen" type="signatureBlock">
            <list xml:id="i-QkBVU1EWSswozFzgfjnMhu">
              <item xml:id="i-9ohRW3zzMroTJy53NRAief" who="unknown" type="signature">
                Hans Wachtmeister (m)
              </item>
              <item xml:id="i-RRnwBuff24kpKP8qJHsQ7B" who="i-91SAXsUbmLaUj8YfQKHZ1n" type="signature">
                Per-Eric Ringaby (m)
              </item>
            </list>
          </div>
        </div>
      </div>
    </body>
  </text>
</TEI>
