<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-03321">
  <teiHeader>
    <fileDesc>
      <titleStmt>
        <title>Utgiftsområde 7 Internationellt bistånd</title>
        <author corresp="i-9xarzmckV5SS8EyJPN5b3x">av Hans Wallmark m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3321 av Hans Wallmark m.fl. (M)</title>
          <idno type="rdwebb">H7023321</idno>
          <rs type="number">3321</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H7023321/text</ref>
          <ref type="dokument_url_html">http://data.riksdagen.se/dokument/H7023321</ref>
          <ref type="dokumentstatus_url_xml">http://data.riksdagen.se/dokumentstatus/H7023321</ref>
          <ref type="docx">http://data.riksdagen.se/fil/7EBDD75C-3ADC-472E-B6E4-B759F59A272C</ref>
          <ref type="pdf">http://data.riksdagen.se/fil/86284024-4E87-4165-8103-AAA7D518F501</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5DcyPRpjygwMcHSkswZeE4" type="signed"/>
        <correspContext corresp="i-5DcyPRpjygwMcHSkswZeE4">
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-GJLL78ePjJhSXVWBYyRW8t"/>
          <note type="signatory" corresp="i-3Grh8TCtLTMtZdMgN1X5RJ"/>
        </correspContext>
        <correspAction xml:id="i-BrNwDJCE2CcPqjkVPaGed3" type="submitted">
          <date when="2019-10-03"/>
          <time when="16:27:20"/>
        </correspAction>
        <correspAction xml:id="i-DpcpcMNA7j3NJwNouPb4fB" type="reviewed">
          <date when="2019-10-03"/>
          <time when="20:18:40"/>
        </correspAction>
        <correspAction xml:id="i-Txu4kcfDPf84nakzpCwjwn" type="referred">
          <date when="2019-10-11"/>
        </correspAction>
        <correspAction xml:id="i-TjJxAUGJDip11p3noBC7Nq" type="assigned">
          <date when="2020-11-11"/>
          <time when="10:05:09"/>
        </correspAction>
        <correspContext corresp="i-TjJxAUGJDip11p3noBC7Nq">
          <ref type="assignedTo">Utrikesutskottet</ref>
        </correspContext>
        <correspAction xml:id="i-GP3fQweVE5VhJBSoHJHx3E" type="behandlas_i"/>
        <correspContext corresp="i-GP3fQweVE5VhJBSoHJHx3E">
          <ref type="uppgift">2019/20:UU2</ref>
          <ref type="ref_dok_id">H701UU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-aZ9nSSqym9ztw3NAxV7cB" type="behandlas_i"/>
        <correspContext corresp="i-aZ9nSSqym9ztw3NAxV7cB">
          <ref type="uppgift">2019/20:UU6</ref>
          <ref type="ref_dok_id">H701UU6</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU6</ref>
          <ref type="ref_dok_titel">Sveriges feministiska utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KsGiRmymbqsCAYsTo2xMpZ" type="motHeader">
        <div xml:id="i-TWKuRxa8XNxkLy5HRvk7Xa" type="motTitle">
          Motion till riksdagen 2019/20:3321 av Hans Wallmark m.fl. (M)
          Utgiftsområde 7 Internationellt bistånd
        </div>
      </div>
      <div xml:id="i-44G6rrrR4jG6Fb2Wyviq3G" type="motBody">
        <div xml:id="i-5g5rm8Zk6SiPv9ZdBNTnRL" type="motProposal" subtype="förslag">
          <head xml:id="i-LrvR1FSmQMHjtyiN2U2uPK">
            Förslag till riksdagsbeslut
          </head>
          <list xml:id="i-3NNA8ZuBCFkBAQQQzNq2sq" style="ol">
            <item xml:id="i-GChwijNHSFjMtNc3qZGJMa">
              Riksdagen anvisar anslagen för 2020 inom utgiftsområde 7 Internationellt
              bistånd enligt förslaget i tabell 1 i motionen.
            </item>
            <item xml:id="i-CH9mp3aBDYxqXQ18LbFTGJ">
              Riksdagen ställer sig bakom det som anförs i motionen om att
              våra gemensamma värderingar om mänskliga fri- och rättigheter,
              demokrati, rättsstat samt marknadsekonomi alltid ska vara vägledande
              i arbetet med att tillvarata Sveriges intressen och tillkännager
              detta för regeringen.
            </item>
            <item xml:id="i-LDgzWJHo8AwaCoZnwunDvs">
              Riksdagen ställer sig bakom det som anförs i motionen om att
              kostnaderna för biståndet måste utvärderas mot förväntade resultat
              och vägas mot andra akuta behov i Sverige och tillkännager detta
              för regeringen.
            </item>
            <item xml:id="i-S7RCW3jPmM5j5E5vGvQi7J">
              Riksdagen ställer sig bakom det som anförs i motionen om behovet
              av ett breddat perspektiv på utvecklingspolitik och tillkännager
              detta för regeringen.
            </item>
            <item xml:id="i-JZWooVTPrhAtHfdiVXiEkC">
              Riksdagen ställer sig bakom det som anförs i motionen om att
              utvecklingsbiståndet bör präglas av en nollvision till senast
              2030 och tillkännager detta för regeringen.
            </item>
            <item xml:id="i-SwEsZjrDzHWbUgsEBSjoWc">
              Riksdagen ställer sig bakom det som anförs i motionen om att
              utbetalningsmålet om 1 procent av Sveriges BNI bör övergå till
              en fyraårig biståndsram på 170 miljarder kronor och tillkännager
              detta för regeringen.
            </item>
            <item xml:id="i-SPKBSiGDdp1bPbicEm8yCZ">
              Riksdagen ställer sig bakom det som anförs i motionen om att
              utreda en reform av Sida i syfte att dimensionera och organisera
              myndigheten givet övergången till fyraåriga biståndsramar och
              de prioriteringar vi pekar ut och tillkännager detta för regeringen.
            </item>
            <item xml:id="i-PhxPDibfLxeiV5XvyE5EnE">
              Riksdagen ställer sig bakom det som anförs i motionen om en resultatbudget
              och därmed resultatredovisning av vad som ska uppnås med en långtidsbudget
              och tillkännager detta för regeringen.
            </item>
            <item xml:id="i-5Hat7jqqibBUQkpFAU5kJy">
              Riksdagen ställer sig bakom det som anförs i motionen om ett
              mer fokuserat bistånd och tillkännager detta för regeringen.
            </item>
            <item xml:id="i-4jKrefLzD6uQEmGDQyD9tN">
              Riksdagen ställer sig bakom det som anförs i motionen om att
              särskilt prioritera humanitärt bistånd, global hälsa, klimat,
              infrastruktur för jämställdhet samt institutionsbyggande och tillkännager
              detta för regeringen.
            </item>
            <item xml:id="i-FnoC6cqC9TrHVBozpMn4Li">
              Riksdagen ställer sig bakom det som anförs i motionen om att
              främja innovation och utveckling och tillkännager detta för regeringen.
            </item>
            <item xml:id="i-XRs7goV4ZBdfyMhDeJuwXn">
              Riksdagen ställer sig bakom det som anförs i motionen om en ansvarsfull
              hantering av biståndsmedel och tillkännager detta för regeringen.
            </item>
            <item xml:id="i-Hq6bDJ5xDpTbRzAhUQZ2D6">
              Riksdagen ställer sig bakom det som anförs i motionen om att
              reformera OECD:s biståndskommitté Dacs definition av bistånd så
              att fler insatser räknas som bistånd och tillkännager detta för
              regeringen.
            </item>
            <item xml:id="i-RPtcoGKBxJVNn3npZCdgtd">
              Riksdagen ställer sig bakom det som anförs i motionen om principen
              om ett arbetssätt där biståndets resultat återspeglas i strategierna
              och tillkännager detta för regeringen.
            </item>
            <item xml:id="i-Ub7Fa3imbP5cRs32TK6SH2">
              Riksdagen ställer sig bakom det som anförs i motionen om att
              Sverige ska vara tydligt och ställa höga krav på sina samarbetspartner
              i biståndet när det gäller resultatfokus och redovisning, och
              att Sverige ska vara berett att ompröva sitt biståndsengagemang
              när kraven inte uppfylls, och detta tillkännager riksdagen för
              regeringen.
            </item>
            <item xml:id="i-UYyV7D6aGNT3eXVmiChzWN">
              Riksdagen ställer sig bakom det som anförs i motionen om en tydlig
              landfokusering och tillkännager detta för regeringen.
            </item>
            <item xml:id="i-MNQbswpcAxCyDVgEykeN1T">
              Riksdagen ställer sig bakom det som anförs i motionen om att
              det krävs en översyn och analys av kärnstödet till de multilaterala
              organisationerna för att kunna ta ställning till var biståndsmedlen
              gör mest nytta och tillkännager detta för regeringen.
            </item>
            <item xml:id="i-WyLNGxFs2Lcr5MCJj9sDNz">
              Riksdagen ställer sig bakom det som anförs i motionen om behovet
              av en revision av hela biståndet och tillkännager detta för regeringen.
            </item>
            <item xml:id="i-NXRZ4UnqJj5MrHmnTnyQ2u">
              Riksdagen ställer sig bakom det som anförs i motionen om ökat
              klimatbistånd med syfte att sänka utsläppen globalt och tillkännager
              detta för regeringen.
            </item>
          </list>
        </div>
        <div xml:id="i-FkptTTgHVZVUbPQUX4nboF" type="motContent">
          <head xml:id="i-3kwNkhPJyq36kwLLGY7CdW" type="h1">
            Anslagsanvisning
          </head>
          <head xml:id="i-E5JaGMip8Rg74hEcTUu9Wc" type="h2">
            Anslagsförslag 2020 för utgiftsområde 7 Internationellt bistånd
          </head>
          <p xml:id="i-RWQ8ZM23TfxrKGC3mSa48n">
            Tabell 1 Moderaternas förslag till anslag för 2020 uttryckt som
            differens gentemot regeringens förslag
          </p>
          <p xml:id="i-9oGUNfHT9tb6L8djCUQw12">
            Tusental kronor
          </p>
          <table xml:id="i-HKGFqVWJuRnj79JBEBBQjJ">
            <row xml:id="i-GkM6EcrDrnfeKsbbkVBGoo" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (M)
              </cell>
            </row>
            <row xml:id="i-92Nw9RxYvXzRNetHkYCM3z">
              <cell>
                1:1
              </cell>
              <cell>
                Biståndsverksamhet
              </cell>
              <cell>
                44 283 158
              </cell>
              <cell>
                −7 000 000
              </cell>
            </row>
            <row xml:id="i-5XqUL3PPF6MNcsfyWQJmiB">
              <cell>
                1:2
              </cell>
              <cell>
                Styrelsen för internationellt utvecklingssamarbete (Sida)
              </cell>
              <cell>
                1 491 976
              </cell>
              <cell>
                −135 000
              </cell>
            </row>
            <row xml:id="i-CBtwS1RC3hNbJSh5SxXGyf">
              <cell>
                1:3
              </cell>
              <cell>
                Nordiska Afrikainstitutet
              </cell>
              <cell>
                16 532
              </cell>
            </row>
            <row xml:id="i-DYzafB5gs68qrRoDTEeauX">
              <cell>
                1:4
              </cell>
              <cell>
                Folke Bernadotteakademin
              </cell>
              <cell>
                127 311
              </cell>
            </row>
            <row xml:id="i-DEMLc9cvmPvrhLiMxPqJZ4">
              <cell>
                1:5
              </cell>
              <cell>
                Riksrevisionen: Internationellt utvecklingssamarbete
              </cell>
              <cell>
                50 000
              </cell>
            </row>
            <row xml:id="i-Rje4xz4rPLJ4XZ5YT3UnPS">
              <cell>
                1:6
              </cell>
              <cell>
                Utvärdering av internationellt bistånd
              </cell>
              <cell>
                20 176
              </cell>
            </row>
            <row xml:id="i-G3rqAxS9XLGHxrGnk9ZBfE">
              <cell>
                Summa
              </cell>
              <cell>
                45 989 153
              </cell>
              <cell>
                −7 135 000
              </cell>
            </row>
            <row xml:id="i-NXWbrGGJgZyVnKVKrtMkLe"/>
          </table>
          <head xml:id="i-3guevzqHr4nWcxgzFEXAs5" type="h1">
            Politikens inriktning
          </head>
          <p xml:id="i-UXu5qxXSGHWdykp5F7uxo7">
            Sveriges utrikespolitik ska utgå ifrån svenska intressen. I arbetet
            med att tillvarata dessa intressen ska våra gemensamma värderingar
            om mänskliga fri- och rättigheter, demokrati, rättsstat samt marknadsekonomi
            alltid vara vägledande. Dessa värderingar kräver inga en­skilda
            strategier utan ska genomsyra all svensk utrikespolitik.
          </p>
          <p xml:id="i-AiBxvGVBcD3QRAnvUPusRS">
            Sveriges säkerhet främjas av att fler människor lever i frihet
            och att fler länder är de­mokratiska och jämställda. En värld
            med fler liberala demokratier skulle också vara en säkrare och
            rikare värld för Sverige och den svenska befolkningen, liksom
            för världens övriga befolkning. Med detta sagt är mänskliga rättigheter
            och demokratisk utveckling också ett mål i sig självt, och inte
            bara ett medel för att uppnå säkerhet och välstånd. Krig, konflikt
            och förtryck utsätter människor för obeskrivliga fasor. Individen
            har omätbart egenvärde och oavhändliga fri- och rättigheter som
            bäst tillgodoses genom demokratin och dess institutioner, även
            om modellen är långt ifrån perfekt. I det utrikespolitiska arbetet
            för demokrati och frihet är, med andra ord, det svenska intresset
            och de svenska värderingarna tätt sammanflätade.
          </p>
          <head xml:id="i-NX6cRbtvPDXupkVVWyYKNH" type="h1">
            Ny, effektiv biståndspolitik
          </head>
          <p xml:id="i-MogKXGaddcpyFzUfsYwF8m">
            Sverige har länge haft ett utbetalningsmål för biståndet på en
            procent av BNI, det så kallade enprocentsmålet. Därmed är Sverige
            det land i världen som ger högst bistånd mätt i andel av BNI –
            dubbelt så stor andel som Finland, Frankrike och Schweiz. Om Sverige
            skulle minska biståndets omfattning till 0,7 procent av BNI, alltså
            den nivå som FN rekommenderar, skulle vi trots minskningen vara
            den fjärde största givaren i OECD.
          </p>
          <p xml:id="i-3NaSegkVwrEgykkSfAxShc">
            I åratal har biståndets storlek framhållits som den viktigaste
            indikatorn på Sveriges position som humanitär stormakt. Utbetalningsmålet
            för biståndet har väckt aktning i omvärlden, vilket ofta tagits
            som intäkt för att svenskt bistånd är framgångsrikt. Detta trots
            att många rapporter pekar på begränsade resultat.
          </p>
          <p xml:id="i-3VQqkTvrUCapiUnvjFR8dr">
            Dagens modell med ett utbetalningsmål som följer tillväxten i
            Sverige skapar ryckig­het, försvårar långsiktig planering och
            bidrar till dålig kvalitet i biståndsinsatserna. Med ökningar
            av biståndsbudgeten på upp till 30 procent i absoluta tal under
            enskilda år, och med minskningar på 10 procent andra år, blir
            det mycket svårt att bedriva ett långsiktigt och strategiskt arbete.
            Konsekvenserna för såväl samarbetsparter som mottagare blir stora.
            Kravet på att nå utbetalningsmålet ett enskilt år innebär också
            att det i slutet av varje år finns risk att utbetalningstrycket
            blir akut och pengar spenderas på saker som inte gör nytta. Det
            är inte ett ansvarsfullt sätt att hantera skattebetalarnas pengar
            och leder inte till resultat.
          </p>
          <p xml:id="i-9ToRBijUF9e7B7Jjqvc3nT">
            Biståndet är i dag ett större utgiftsområde för staten än Polismyndigheten,
            assistans-ersättningen eller universitet och högskolor. Samtidigt
            brister styrningen av den snabbt ökande budgetramen. Expertgruppen
            för biståndsanalys (EBA) har konstaterat att: ”Biståndspolitiken
            bör fokusera på vad man gör och åstadkommer. Förväntade resultat
            bör motivera anslagens storlek. Det finns gott om exempel på att
            biståndsanslagen ibland blivit större än vår förmåga att utforma
            och genomföra effektiva insatser.”
          </p>
          <p xml:id="i-HtL6rWKr5NeAvWyZEd9nH7">
            Moderaterna ifrågasätter rimligheten i dagens biståndspolitik
            och vill prioritera annorlunda. I ljuset av de problem Sverige
            står inför är det inte försvarbart att lägga stora resurser på
            verksamheter där vi inte kan åstadkomma mätbara resultat. Kostna­derna
            för biståndet måste utvärderas mot förväntade resultat, och vägas
            mot andra akuta behov på hemmaplan.
          </p>
          <head xml:id="i-L9iLn2uDjRdS5Cd3NGVfgR" type="h2">
            Behovet av ett breddat perspektiv
          </head>
          <p xml:id="i-SDvxpfDzv8fFExDj28Boj2">
            Begreppet utvecklingspolitik behöver breddas. Utvecklingsbistånd
            är ett viktigt verktyg men behöver inte vara det enda eller det
            bästa verktyget för att möta olika utmaningar runt om i världen.
            Forskning visar till exempel att den ekonomiska tillväxten till
            ytterst liten del är biståndets förtjänst. I stället beror det
            på allt bredare ekonomier där jordbruk­ets roll krymper och andra
            samhällssektorer växer. Jobb skapas till 90 procent inom den privata
            sektorn. Åtgärder för att främja ekonomisk tillväxt, internationell
            handel och för­bättrat företagsklimat – alltså åtgärder som inte
            klassas som biståndsverksamhet – är vad som bäst skapar förutsättningar
            för att nå biståndspolitikens mål: att utrota fattigdom och förtryck.
          </p>
          <p xml:id="i-6tWqZ3YSQPv2GgvD5pmG2N">
            År 2015 godkände FN:s medlemsländer Agenda 2030 med 17 globala
            mål och 169 delmål för hållbar utveckling. Agendan innebär att
            alla medlemsländer förbundit sig att arbeta för att uppnå en socialt,
            miljömässigt och ekonomiskt hållbar värld till år 2030. Moderaterna
            vill därför att all biståndsverksamhet ska präglas av hjälp till
            självhjälp samt av en nollvision – att utvecklingsbiståndet inte
            ska behövas. Vi strävar efter att genomföra Agenda 2030 och verkar
            för att de över 190 länderna som förbundit sig att uppnå dessa
            mål också kopplar ambitionerna till en vision om hur bistånd kan
            utvecklas efter att målen uppnåtts. Exempelvis skulle man kunna
            fokusera stöd till humanitära krisinsatser, kärn­stöd till internationella
            organisationer och stärkande av mänskliga rättigheter och demo­kratiska
            institutioner.
          </p>
          <head xml:id="i-GMuvh39MuSbZkEAopf4G2X" type="h2">
            En ny budgeteringsprincip för ett effektivare bistånd
          </head>
          <p xml:id="i-QYFwSGQjqx2CDtPRLzWCHd">
            Enprocentsmålet bör övergå till en fyraårig biståndsram. Den
            fyraåriga biståndsramen föreslås till riksdagen i en biståndsproposition,
            på samma sätt som infrastruktur- eller forskningspropositionen.
            Regering och riksdag omprövar inriktningen vart fjärde år. Biståndsramen
            ska fortsatt inkludera kostnader för bland annat mottagande av
            asylsö­kande, EU-bistånd och UD:s förvaltningskostnader.
          </p>
          <p xml:id="i-4ncdF2VAYf9GixyvSpGNQ2">
            På detta sätt bestäms biståndets storlek genom en modell som
            bevisligen har främjat kvalitet och gett en tydlig riktning för
            alla aktörer inom områden såsom forskning och infrastruktur. Rådande
            praxis med ett utbetalningsmål kopplat till andel av BNI frångås,
            och biståndsramen beslutas i stället utifrån behov och prioriteringar
            för respektive man­datperiod. Därmed läggs fokus på resultat framför
            kvantitet.
          </p>
          <p xml:id="i-17fuDBdBqcEYW48VxJoUWZ">
            Den exakta banan för enskilda år läggs fram i respektive budgetproposition.
            Moderat­ernas förslag är en fyraårig biståndsram på 170 miljarder
            kronor. Biståndsramen 2020 läggs så att övergången till det nya
            målet sker gradvis. En biståndsram på 170 miljarder kronor skulle
            medföra att Sverige gick från att vara det land i OECD som ger
            mest i bi­stånd som andel av BNI till att vara det land som ger
            tredje störst andel av BNI. Bistån­det skulle vara på ungefär
            samma nivå som år 2016 i kronor räknat och på samma nivå som 2003
            som andel av BNI. På så sätt frigörs ca 5 miljarder kronor år
            2020 och 16 milj­arder kronor år 2024 för att kunna förstärka
            välfärden och statens kärnverksamheter.
          </p>
          <p xml:id="i-HYwJ8N4GApaCPsdXZtXqHh">
            Vi vill se ett reformerat Sida där myndigheten dimensioneras
            och organiseras givet övergången till fyraåriga biståndsramar
            och de prioriteringar vi pekar ut.
          </p>
          <head xml:id="i-5KdkMd5Rjn4oPwzV7HBzA3" type="h2">
            Ett mer fokuserat bistånd
          </head>
          <p xml:id="i-KaqxmQGXwQRAK45dpjxkAq">
            Biståndet bör koncentreras till färre antal FN-organisationer
            och mottagarländer för att öka Sveriges möjligheter till specialisering,
            effektivisering och påverkan. Forskning pekar på att det bilaterala
            biståndet kan koncentreras ytterligare för att öka biståndets
            effektivitet. En fokusering av det bilaterala biståndet möjliggör
            också översyn av svenska beskickningar, vilket frigör resurser
            för mer prioriterad diplomatisk närvaro.
          </p>
          <p xml:id="i-J81xq8Qrqi3KdhpJqCTkbS">
            Det multilaterala biståndet via olika FN-organ bör ses över och
            förmodligen koncen­treras och reduceras, givet de risker som tidigare
            identifierats vad gäller bristande kvalitet. Krav på tydliga reformer
            för FN-organ med dokumenterade problem bör införas. För att få
            större genomslag och på så vis få ökad kvalitet i biståndet bör
            Sverige öka samordning­en med likasinnade länder exempelvis i
            Norden och driva en mycket tydligare reform­agenda och ställa
            tydligare krav.
          </p>
          <p xml:id="i-DbsowF55TSNmvKF6Q53V15">
            Ett exempel där tydligare krav måste ställas var det samtal som
            skulle äga rum i UNDP:s regi våren 2019 vid firandet av 70-årsdagen
            av FN:s deklaration om mänskliga rättigheter i Stockholm. Enligt
            uppgifter ställdes arrangemanget in efter påtryckningar från Kina.
            UNDP är ett viktigt FN-organ och Sverige har varit ett stort kärngivarland
            till organet. Det är Moderaternas vilja att fortsätta vara det,
            men UNPD och andra FN-organ får inte bli verktyg för påverkanskampanjer.
            Tydligare krav mot korruption måste också ställas, vilket anklagelserna
            om korruption i ledningen för Unrwa visar, något som fått Schweiz,
            Nederländerna och Belgien att frysa sina bidrag. Sverige måste
            också ställa tydligare krav gentemot mottagarländer.
          </p>
          <p xml:id="i-BeKApYjy2JVEtuFS7c8LWk">
            Slutligen bör biståndet även prioriteras till ett fåtal sektorer.
            De sektorer som svenskt bistånd bör prioritera bör identifieras
            utifrån tre kriterier: vad som är effektivt, vad som ligger i
            Sveriges intresse och vad som Sverige är historiskt bra på. Utifrån
            dessa tre krite­rier bör fem områden särskilt prioriteras för
            att åstadkomma en effektiv biståndspolitik: humanitärt bistånd,
            global hälsa, klimat, infrastruktur för jämställdhet samt institutions­byggande.
          </p>
          <head xml:id="i-HJKwD3UxkfCMqQPBDYc21W" type="h3">
            Ökad satsning på humanitärt bistånd
          </head>
          <p xml:id="i-QfriZLPaPtqaejBDAaFrMv">
            Prioritera och öka resurserna till humanitära insatser, för att
            rädda liv, lindra nöd och upprätthålla mänsklig värdighet – inte
            minst kopplat till den globala flyktingsituationen. Humanitärt
            bistånd, eller katastrofbistånd som det också kan kallas, är biståndets
            kärna med ett tydligt mervärde. I ljuset av att de humanitära
            behoven ökar och är ständigt underfinansierade, finns anledning
            att ytterligare stärka Sveriges humanitära bistånd men också att
            kraftsamla för reformer som ökar effektiviteten.
          </p>
          <head xml:id="i-DpiHPVED5Ut2ja1zK8nCFK" type="h3">
            Hälsa
          </head>
          <p xml:id="i-KLnkxi48W6UWinjyZSjX51">
            Satsningar på hälsa är ett effektivt bistånd med jämförelsevis
            tydliga resultat. Studier visar att hälsobistånd påverkar förväntad
            livslängd, vilket i sin tur påverkar tillväxten. Bistånd kopplat
            till hälsa är också tämligen enkelt att mäta. Det kan till exempel
            handla om antalet barn som vaccinerats. Att satsa på hälsa innebär
            att man börjar med att till­fredsställa de mest grundläggande
            behoven, och ytterst att man överlever, innan andra typer av satsningar
            är meningsfulla.
          </p>
          <head xml:id="i-3RMNQcRyFC2ffeJKuK7CMK" type="h3">
            Klimat
          </head>
          <p xml:id="i-2g8pA13wmZBSciu3jzDSfx">
            Klimatförändringarna är en av vår tids stora ödesfrågor och en
            fråga som vi måste lösa globalt. Därför vill Moderaterna se ett
            ökat fokus på effektiva klimatinvesteringar. Ut­över satsningar
            på klimatbistånd inom det multilaterala biståndet vill vi även
            prioritera projekt som syftar till att minska klimatutsläppen
            i det bilaterala biståndet.
          </p>
          <head xml:id="i-5BLmim8VNCaAHAQndAqE7G" type="h3">
            Infrastruktur, hälsa och utbildning för jämställdhet
          </head>
          <p xml:id="i-KuLzeHc6sG76LfrgXkFGB7">
            Sverige är en stark röst i världen för kvinnors rättigheter.
            Detta vill vi fortsätta vara, med ett nytt grepp och med resultat
            i fokus. För att stärka kvinnors självständighet behöver samhällsfunktionerna
            fungera. Att förändra värderingar kan vara en svår målsättning
            för biståndet att uppnå, men satsningar på infrastruktur, hälsa
            och utbildning som i sin tur kan skapa förutsättningar för ett
            mer jämställt samhälle är fullt möjligt. Infrastruktur som främjar
            kvinnors deltagande i samhället och flickors rätt till utbildning
            ska vara prioriterat.
          </p>
          <head xml:id="i-4rDcBro3DLZHzw1Tr6uUZ3" type="h3">
            Institutionsbyggande
          </head>
          <p xml:id="i-SPmPrUzMiCu94M5pxqbTeS">
            Fungerande institutioner är nödvändiga för att upprätthålla rättsstaten
            och demokratin, men de är också oerhört viktiga för att möjliggöra
            ekonomisk tillväxt. För att företag ska våga investera i ett land
            krävs någorlunda tydliga och förutsägbara lagar samt insti­tutioner
            som kan upprätthålla dem. Att hjälpa utvecklingsländer att etablera
            till exempel ett fungerande lantmäteri, i syfte att stärka äganderätten,
            är därmed en bra insats för att skapa förutsättningar för ekonomisk
            tillväxt och ökat gemensamt välstånd.
          </p>
          <head xml:id="i-UAcNeme7VBK3Za6Z3X3qgT" type="h2">
            Främja innovation och utveckling
          </head>
          <p xml:id="i-8UcBjwi56p97UJaA1Czg8X">
            För att kunna testa nya, innovativa lösningar krävs att småskaliga
            pilotprojekt kan genomföras. Myndigheten Sidas organisation har
            i dag svårt att genomföra småskaliga projekt, då kraven på utvärdering
            i princip är lika stora oavsett om ett projekt är i 100 000-kronorsklassen
            eller flermiljonklassen. Detta leder till att flera goda projekt
            inte kan finansieras genom Sida. För att skapa förutsättningar
            att tänka nytt bör en mindre del av Sidas anslag öronmärkas till
            just småskaliga projekt.
          </p>
          <head xml:id="i-2MYPs6jLmffSvszR1TyFN3" type="h1">
            Anslagsjusteringar
          </head>
          <head xml:id="i-9LJmnXMFMkDYpCjoraan7B" type="h2">
            Anslag 1:1
          </head>
          <p xml:id="i-Fs6P5QPQERmX6FTxnSyM1m">
            Moderaterna vill se en översyn av biståndet, vilket bäst låter
            sig göras i regeringsställ­ning, men vi vill i nuläget göra en
            samlad bedömning. Vi vill satsa på färre projekt, se en ökad samordning
            med andra likasinnade länder till exempelvis nordiska länder gäll­ande
            krav på tydliga reformer för FN-organ, ökat fokus på låginkomstländer
            och Sveriges närområde. Regeringens ökade fokus på demokratiuppbyggnad,
            särskilt i vårt närområde, är därför välkommet inte minst givet
            dess koppling till säkerheten i vårt närområde.
          </p>
          <p xml:id="i-2F55Dri6vYAh7kXTrF6X49">
            För åren 2021–2024 anser Moderaterna att budgetramen bör vara
            170 miljarder kro­nor, eller i genomsnitt 42,5 miljarder kronor
            per år. Anslagen kommer alltid att ligga klart över FN:s biståndsmål
            om 0,7 procent av BNI. Biståndsramen 2020 läggs så att övergången
            till det nya målet sker gradvis. Resurserna ska prioriteras till
            områden där Sverige har ett tydligt mervärde, där lösningarna
            per definition är globala och där vi vet att just bistånd kan
            göra skillnad.
          </p>
          <p xml:id="i-VwpiDB2xivxqXojgVGTMH9">
            Moderaterna minskar anslaget 1:1 med 5 000 miljoner kronor år
            2020, 7 000 miljon­er kronor år 2021 och 12 000 miljoner kronor
            år 2022 för en effektivisering av biståndet samt för att finansiera
            andra prioriterade reformer i budgetmotionen. Vi vill att biståndet
            ska fokusera tydligare på humanitärt bistånd, hälsa, klimat, infrastruktur,
            hälsa och ut­bildning för jämställdhet och institutionsbyggande.
            Moderaterna föreslår att Sida och Utrikesdepartementet får i uppdrag
            att analysera hur en organisering av biståndet beräk­nad på en
            fyraårig budgetram på 170 miljarder kronor kan göras på bästa
            sätt, utifrån en översyn av biståndets resultat och med ett fokus
            på angivna prioriteringar.
          </p>
          <p xml:id="i-AyFJDMqBhdPjfKsh8T2hV">
            Moderaterna vill att biståndspolitiken i högre utsträckning ska
            bidra till att minska ut­släppen av växthusgaser och vill därför
            öka klimatbiståndet. Alla länder måste bidra till att minska utsläppen
            av växthusgaser om vi ska klara klimatutmaningen. På samma gång
            måste fattigare länder och människor tillåtas göra samma välståndsresa
            som vi har gjort i Sverige. Ekonomisk utveckling måste därför
            gå hand i hand med minskade utsläpp.
          </p>
          <p xml:id="i-LD8JgF9fx29bBYfaasBDR">
            Sverige lägger en relativt liten andel av biståndet på åtgärder
            för att minska utsläppen. År 2018 avsattes ca 3,4 miljarder kronor
            eller knappt 14 procent av Sidas utbetalningar till åtgärder för
            en miljö- och klimatmässigt hållbar utveckling. Det för lite för
            att få bukt med en av mänsklighetens största utmaningar. Vi vill
            därför omfördela medel från det be­fintliga biståndet för att
            möjliggöra att mer pengar öronmärks till klimatbistånd. Syftet
            är att minska beroendet av fossil energi i utvecklingsländer för
            att minska utsläppen av växt­husgaser. Från och med 2020 avser
            därför Moderaterna att omfördela 2 miljarder kronor per år 2020–2022
            från anslag 1:1 till nytt anslag, Klimatbistånd, under utgiftsområde
            20 Allmän miljö och naturvård.
          </p>
          <head xml:id="i-3dhfBoU6MNfrFE4VtKgxjp" type="h2">
            Anslag 1:2
          </head>
          <p xml:id="i-XKhmEWddDxsZAX1uaAntuc">
            Moderaterna avvisar regeringens förslag om anslagsökning med
            125 000 000 kronor år 2020, 195 000 000 kronor år 2021 och 265
            000 000 kronor år 2022 för att finansiera andra prioriterade reformer
            i budgetmotionen. Moderaterna minskar även anslaget till följd
            av att pris- och löneomräkningen reduceras med 50 procent för
            att finansiera andra prioriterade reformer i budgetmotionen.
          </p>
        </div>
        <div xml:id="i-EB35DXjbSkDx89xMyYXyRV" type="signatureBlock">
          <list xml:id="i-9hPHesF51jbhw4f5A5P7jF">
            <item xml:id="i-TNeMhnYycvrSSUjcjXNAQi" who="i-9xarzmckV5SS8EyJPN5b3x" type="signature">
              Hans Wallmark (M)
            </item>
            <item xml:id="i-Y53F1GWaERPAPHdcMaLnMp" who="i-J6HemNwzcYVLs5m9EZ9Tmt" type="signature">
              Hans Rothenberg (M)
            </item>
            <item xml:id="i-JAUcfo5kdnY4YBESHzwPSL" who="i-GJLL78ePjJhSXVWBYyRW8t" type="signature">
              Margareta Cederfelt (M)
            </item>
            <item xml:id="i-WRK4cJcpWRYdzEDoe9dMEM" who="i-3Grh8TCtLTMtZdMgN1X5RJ" type="signature">
              Pål Jonson (M)
            </item>
          </list>
        </div>
      </div>
    </body>
  </text>
</TEI>
