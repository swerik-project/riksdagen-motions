<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--ak--00417">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__417/mot_1966__ak__417-001.pdf"/>
      <fw xml:id="i-NeC7z2AscZxp7sCcnto8F">
        4 Motioner i Andra kammaren, nr 417 år 1966
      </fw>
      <div xml:id="i-QKpwYEG4PcQxj4cP3CWzr8" type="motHeader">
        <div xml:id="i-37qcNjJNhiFvYh1xoBTHUc" type="motTitle"/>
        <div xml:id="i-5TcPX8ffQGLXKUYksQXKxh" type="motSubmissionInfo"/>
      </div>
      <div xml:id="i-KnzmkWamKt8RcMPErsX9HS" type="motBody">
        <div xml:id="i-KffxQddYyrAWtfxZ8rX7n2">
          <p xml:id="i-G8FyXYkCLSgF8Hou8jSDq3">
            Nr 417
          </p>
          <p xml:id="i-XiuEQY78mXA6XXHrgLd4uK">
            Av fru Sundberg, om utgivande av en svensk kulturtidskrift på
            främmande språk.
          </p>
          <p xml:id="i-GBMsNkgxmkNjKUgbps9Czk">
            Kännedomen om svenskt kulturliv i vidaste mening är på grund
            av språk- svårigheterna tämligen bristfällig i de stora kulturländerna.
            Detta torde vara en av orsakerna till att uppfattningen om Sverige
            och svenskarna ofta präglas av vissa ensidiga schabloner. Likväl
            är det höjt över varje tvivel, att vi på många kulturområden har
            högt kvalificerade bidrag att lämna, som väl skulle försvara en
            plats i det internationella kulturlivet. Ett sätt att nå en kvalificerad
            och intresserad utländsk publik vore att låta Svenska institutet
            utge en svensk kulturtidskrift, tryckt på ett eller flera av de
            europeiska kulturspråken. Till en icke ringa del kan tidskriftens
            material sannolikt köpas av existerande kulturtidskrifter eller
            svenska dagstidningar och därefter översättas. Viktigt är, att
            en sådan tidskrift mångsidigt informerar om modern svensk litteratur,
            konst och musik, men reportage bör även förekomma om vetenskapliga
            insatser och aktuell kul- turdebatt. Såväl för svenska konstnärer
            och författare som för olika kul- turella organisationer borde
            möjligheten av att sprida ökad information bli av stort värde.
            Vi har förvisso något att erbjuda omvärlden i utbyte mot alla
            de idéer och intryck, vilka vi själva ständigt tar emot och utan
            vilka vårt kulturliv i längden skulle förtvina. Ett provinsiellt
            drag vidlåder ibland svenskt kulturliv. Detta är ej alltid en
            svaghet, men huvudregeln för våra insatser i det nya Europa måste
            vara en långt gående integration med det europeiska kulturlivet.
            Detta förutsätter i längden ömsesidighet lik- som på det tekniska
            och kommersiella planet. En representativ kulturtid- skrift kan
            här förmedla värdefulla kontakter och information riktad just
            till de grupper av människor, vilkas omdöme som kritiker, förläggare
            och observatörer är av särskild betydelse. Efter alla de missförstånd
            om vår livsstil som vunnit spridning utomlands har vi behov av
            att lämna en vid och initierad information om våra bidrag till
            vår världsdels snabbt växan- de aktivitet på kulturlivets alla
            områden. Med hänsyn till vad som ovan anförts hemställes, att
            riksdagen måtte hos Kungl. Maj:t begära en utred- ning om lämpliga
            former för utgivandet av en svensk kul- turtidskrift på främmande
            språk samt till 1967 års riksdag framlägga förslag att Svenska
            institutet får i uppdrag att utge nämnda tidskrift.
          </p>
          <p xml:id="i-TaAjxhrt9PpbgkQEn9ojN9">
            Stockholm den 26 januari 1966 Ingrid Sundberg
          </p>
        </div>
      </div>
    </body>
  </text>
</TEI>
