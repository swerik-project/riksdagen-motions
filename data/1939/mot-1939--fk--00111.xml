<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__fk__111/mot_1939__fk__111-001.pdf"/>
      <div type="motHeader" xml:id="i-GAskxXKSVwzJ25xWtDvBGR">
        <div type="motTitle" xml:id="i-TPaPXAQHmCHKvZ92bVaAz8"/>
        <div type="motSubmissionInfo" xml:id="i-3cGyEvghnSLdzCB6dq23oq"/>
      </div>
      <div type="motBody" xml:id="i-CLbrnPEFWPSFV9oau8bzD8">
        <div xml:id="i-NU32G6Rhh6AFi2KGkwY5SR">
          <p xml:id="i-Rr2FomujjXNTkBTB3MuMFk">
            Motioner i Första kammaren, Nr 111. 9
          </p>
          <p xml:id="i-TNMtkSrooroe24WyoZdRKc">
            Nr 11.
          </p>
          <p xml:id="i-2M4HetHLNLfjd6GynvoGWH">
            Av herr Tamm m. fl., angående utredning och förslag rörande en
            statsunderstödd frivillig samhällstjänst för kvinnlig ungdom.
          </p>
          <p xml:id="i-DQeVSCoCKro9mxuag73Zyd">
            Frågan om kvinnlig samhällstjänst har under senare år blivit
            föremål för en mycket livlig debatt i vårt land. Själva tanken
            härpå har ej sällan fram- förts under parollen kvinnlig värnplikt,
            och har såsom sådan vunnit stöd kanske främst hos kvinnor, som
            antingen de velat hävda generell likställig- hetsprincip eller
            inte i samhällstjänsten velat inlägga en motsvarighet till männens
            värnplikt. De försök, som i Tyskland och andra länder gjorts att
            under viss tid ställa de unga kvinnorna i den alltmer expansiva
            och fordrande statens tjänst, ha varit den allom uppenbara förebilden
            för de i Sverige syn- liga förslagen om en kvinnlig samhällstjänst,
            ehuru dessa förslag omformats för att vara bättre tillämpliga
            på våra förhållanden. Erinras må, att i Dan- mark en frivillig
            samhällstjänst av mindre format organiserats under statlig auktorisation.
            Om man vill diskutera spörsmålet om kvinnans samhällstjänst, kan
            ingen vara främmande för värdet av de nationella pliktideal, som
            skulle ligga bak- om tanken att kvinnorna gjordes obligatoriskt
            pliktiga att fullgöra en tjänst, motsvarande i avseende å männen
            den allmänna värnpliktens idé. Men å andra sidan kan tanken på
            att utta alla kvinnor i dylik tjänst icke enligt vår mening få
            innebära, att kvinnorna först därmed skulle ha uppfyllt sin med-
            borgerliga förpliktelse. Kvinnan kan fylla sin samhälleliga skyldighet
            på många andra sätt, och det skulle vara att alldeles oberättigat
            bryta staven över århundradens samhälleliga pliktideal, om den
            kvinnliga samhällstjänsten blott för tjänstepliktens och den formella
            likställighetens egen skull upphöj- des till något, som i och
            för sig vore ur nationell synpunkt överlägset kvinnans arbete
            i hem och familj eller hennes vardagliga samhälleliga insats i
            förvärs- arbetet. Tanken på en kvinnlig samhällstjänst har i stället
            enligt vårt betraktelse- sätt främst sitt värde med hänsyn till
            de samhälleliga intressen och behov, som kunna påkalla dylik tjänst.
            I den mån endast begränsade behov före- ligga eller endast begränsade
            intressen äro därmed förknippade, måste slut- satsen bli att en
            eventuell samhällstjänst bör anpassas därefter. Och om ett införande
            av allmän kvinnlig »värnplikt&gt; av ifrågavarande karaktär kan —
            alldeles oavsett den statsfinansiella sidan — visas medföra betydande
            olägen- heter av olika slag, t. ex. på arbetsmarknaden, måste
            de nationellt symbo- liska värdena underordnas ändamålsenlighets-
            och praktiska synpunkter. Dessa allmänna uttalanden kunna måhända
            anses för självklara för att de här skulle ha behövt framföras.
            I diskussionen om samhällstjänsten ha emel-
          </p>
          <p xml:id="i-QzLtiuQGKFEG3E13v1gfE1">
            Bihang till riksdagens protokoll 1939. 3 saml. Nr 109—111. 2
          </p>
          <pb facs="riksdagen-motions-pdf/data/1939/mot_1939__fk__111/mot_1939__fk__111-002.pdf"/>
          <p xml:id="i-FrdA7Sqa2gVZiLsXMr5qX7">
            10 Motioner i Första kammaren, Nr 111.
          </p>
          <p xml:id="i-DCdazdgD7Wxt7y2hUnumkU">
            lertid nationella värden och symboler samt praktiska motiv sammanblandats
            på ett sätt, som förvirrat och fördunklat begreppen. För att göra
            diskussio- nen fruktbar måste man söka klargöra, hur långt samhällstjänstens
            eget sym- boliska värde kan vara förenligt med samhällets intresse
            av denna tjänst. Det kan inte — för att tillspetsa resonemanget
            — vara förnuftigt att blott för själva värnpliktsidéns egen skull
            utta ett maximum av kvinnlig arbetskraft, om resultatet härav
            blir ett maximum av nackdelar för kvinnorna och ett minimum av
            fördelar för samhället. I stället bör man, fortfarande under åberopande
            av det samhälleliga pliktmotivet, söka inrikta sig på att uttaga
            just den kvinnliga arbetskraft, som ger både kvinnorna och samhället
            ett maximum av fördelar och ett minimum av olägenheter. Om man
            lägger dis- kussionen efter dessa linjer, behöver man icke göra
            några ansträngningar att efterbilda diktaturstaternas samhällsprogram,
            även om man icke skulle kun- na förneka att erfarenheter från
            dessa staters nybyggnadsarbete kunna ha stort värde också för
            länder med andra samhällsideal. Man skall i stället finna, att
            de intressen och behov, som kunna vara förbundna med en kvinn-
            lig samhällstjänst, gå tillbaka till tänkesätt och önskemål, som
            antingen fun- nits i vårt land sedan långt tillbaka, ehuru de
            kanske icke gjorts eller kunnat göras till föremål för riksdagsframställningar,
            eller också aktualiserats först under de allra senaste åren delvis
            alldeles oberoende av utvecklingen utom- lands. I samhällstjänst
            synes man under diskussionen ha velat inlägga dels ut- bildning,
            dels visst praktiskt arbete med eller utan anslutning till utbild-
            ningen. Den allmänna utbildning, som samhällstjänsten ansetts
            böra skänka, synes omfatta i stort sett de ämnen, som dels förekomma
            vid undervisningen i slöjd och hushållsgöromål i folk- och fortsättningsskolan
            och dels innefattas i vad man numera vedertaget kallar hemvård.
            Vad utbildningen i hushållsgöro- mål beträffar, vilja vi erinra
            om det utredningsförslag, som skolöverstyrelsen nyligen avlämnat
            och som i anslutning till 1936 års riksdags skrivelse syftar till
            att göra denna undervisning obligatorisk i fortsättningsskolan
            och högre folkskolor. Vad hemvården beträffar, erinra vi om fjolårets
            debatter kring den av oss framburna motionen härom och hänvisa
            ytterligare till en liknan- de motion vid innevarande riksdag.
            Enligt den uppfattning, som vi i dessa motioner givit uttryck
            åt, och enligt en vida utbredd opinion icke minst bland dem, som
            äro verksamma i denna ämnesundervisning, torde det viktiga öns-
            kemålet om att bättre organisera och starkare stödja hemvårdskurser
            av oli- ka slag bäst lösas genom att man bygger vidare på samt
            utvecklar och ut- breder redan bestående kursformer; även om hemvårdsundervisningen
            har liknande sociala syftemål som samhällstjänsten — ett socialt
            syftemål har djupare sett f. ö. all förnuftig utbildning och fostran
            av ungdomen — måste den förty bäst främjas av att icke sammankopplas
            med den kvinnliga sam- hällstjänsten. Samhällstjänsten i här använd
            mening bör följaktligen begränsas till att avse, vad som redan
            ligger i själva namnet, nämligen utförande av vissa tjäns-
          </p>
          <pb facs="riksdagen-motions-pdf/data/1939/mot_1939__fk__111/mot_1939__fk__111-003.pdf"/>
          <p xml:id="i-WVArTpPgcQC2x6Nd7uhkt8">
            Motioner i Första kammaren, Nr 111. 11
          </p>
          <p xml:id="i-CXYWnc8M3ScG6FsK7gTDmV">
            ter eller vissa arbeten av värde för samhället. Åtskilliga olika
            uppgifter kun- na här tänkas, men företrädesvis fyra slags tjänster
            torde kunna ifråga- komma. Den just nu kanske mest diskuterade
            kategorien av tjänster inbegriper kvinnornas medverkan i försvaret.
            De många frivilliga organisationerna på detta område och den ofta
            stora anslutningen till dessa betyga kvinnornas starka känsla
            för sitt fosterländska ansvar i vår farofyllda tid. Det arbete,
            som många kvinnor härvid utföra eller öva sig i att utföra, är
            en samhälls- tjänst i ordets egentligaste mening. Så långt det
            är fråga om luftskydd, torde dock behovet av kvinnornas mera aktiva
            medverkan huvudsakligast vara begränsat till städer och större
            samhällen. Ifall det skulle anses föreligga skäl för att samorganisera
            all kvinnlig samhällstjänst, kan man väl tänka sig att Juftskyddstjänst
            och liknande försvarsarbete (åtminstone för så vitt tjänsten innebär
            viss tids arbete och ej blott anmälan till en beredskapskår) med
            bibe- hållande av den hittillsvarande sälvständiga ledningen inordnas
            under sam- hällstjänsten. Härutöver kan man föreställa sig att
            det totala kriget skall kräva att alla kvinnor i en viss ålder
            mobiliseras i händelse av krigsutbrott främst för att hålla produktionen
            i gång i de mobiliserade männens ställe eller för att på annat
            sätt tas i anspråk. Vi skola här ej diskutera, i vilken utsträckning
            det kan vara görligt att i förväg utbilda kvinnorna för dylika
            uppgifter. Vi vilja endast konstatera, att frågan härom är ett
            rent militärt problem, som endast kan avgöras med hänsyn till
            tvingande försvarskrav och, för så vitt dylika skulle resas, måste
            lösas oberoende av och vid sidan om den kvinnliga samhällstjänsten
            i den mening, densamma här fattats. Det andra arbetsområdet är
            tjänstgöring i enskilda hem under t. ex. hustruns sjukdom eller
            i fattiga, barnrika familjer, för vilka det ej vore möj- ligt
            att erhålla behövlig hjälp, eller till äventyrs för att möjliggöra
            semestrar åt mödrar med många barn. Det ligger i sakens natur,
            att dylik tjänst före- trädesvis borde fullgöras på landsbygden,
            kanske mest i dess avskilda delar, där möjligheterna att erhålla
            annan hjälp äro minst. Om organisationen av detta slag av samhällstjänst
            skall här blott yttras, att anmälan om hjälp från samhällstjänsten
            borde ske till någon central myndighet för denna men dessförinnan
            ha prövats och tillstyrkts av någon därtill förordnad förtroende-
            man inom kommunen. Tjänstgöring som hjälp vid hustruns sjukdom
            skulle givetvis ej få inkräkta på den verksamhet, som hemsystrar
            eller andra för ändamålet utbildade och anställda normalt ha att
            utföra; i den kommunala prövningen låge garantien mot ett dylikt
            missbruk. Det tredje arbetsområdet är viss tids tjänstgöring vid
            den frivilliga sociala hjälp- och skyddsverksamheten, i den utsträckning
            detta skulle bli möjligt utan att det innebure en konkurrens med
            utbildad och kvalificerad arbets- kraft. Det fjärde arbetsområdet
            är jordbruksarbete. Huvudsakligast skulle det härvid vara fråga
            om feriearbete under sommaren. Även här måste det ge- nom kommunal
            prövning och med arbetsförmedlingen som mellanled tillses, att
            samhällstjänsten ej kolliderar med yrkesarbetarna. Åtminstone
            så långt
          </p>
          <pb facs="riksdagen-motions-pdf/data/1939/mot_1939__fk__111/mot_1939__fk__111-004.pdf"/>
          <p xml:id="i-68cMWbwcAsJs2hHSjrN8HZ">
            12 Motioner i Första kammaren, Nr 111.
          </p>
          <p xml:id="i-GvqhtwXh8gHpQTrbCk2eL7">
            erfarenheten från de sista (högkonjunktur-) åren ge vid handen,
            skulle ett icke ringa behov av tillfällig kvinnlig arbetskraft
            under skörden vara för handen. Vad arbetsgrupperna 2 och 4 beträffar
            — d. v. s. tjänstgöring antingen i hem för utförande av hemsysslor
            eller i jordbruk — vilja vi särskilt fram- hålla ett par synpunkter.
            I intetdera fallet kan det vara fråga om annat arbete än sådant,
            som normalt bör kunna utföras av en frisk och stark flicka, helst
            om denna genomgått skolköks- och hemvårdskurser. Samhälls- tjänsten
            vore ansvarig för att flickan i fråga kan antas orka med arbetet
            och den lokala förtroendemannen för att hon ej sändes till ett
            olämpligt hem; den senare skulle det även åligga att på grund
            av dåligt uppförande eller av andra skäl återsända flickan. Vad
            inkvarteringen beträffar vore det säkerligen lämpligast och ur
            praktisk synpunkt sannolikt enklast att så långt möjlig- heter
            därtill vore för handen, sammandraga deltagarna i samhällstjänsten
            till läger. Går man därefter över till att skärskåda problemet
            med hänsyn till kvin- nornas behov och intressen, kan man utskilja
            vissa grupper. De ungdomar, som från unga år manuellt arbetat
            i jordbruk eller industri eller som hembi- träden, kunna icke
            — fortfarande helst förutsatt att de genomgått skolköks- och hemvårdskurser
            — ha mycket att vinna på eller lära av att några måna- der ha
            deltagit i samhällstjänsten, i vad denna avser arbetsgrupperna
            2—4. Tvärtom skulle de kunna ha förfång därav genom att behöva
            avbryta sin arbetsanställning. Aktiv medverkan i ortens hemförsvar
            bör däremot för dessa kategorier falla sig lika naturligt som
            för kvinnor i övriga yrkes- eller socialgrupper, men då denna
            verksamhet är av specifik natur och ledes av särskilda för ändamålet
            skapade försvarsorganisationer, faller den icke Ppri- märt under
            samhällstjänsten i dess här använda vanliga mening. För ungdo-
            mar däremot, som studera eller ägna sig åt kontors- eller handelsyrket
            och som företrädesvis äro att finna i städer och samhällen, borde
            deltagande i samhällstjänst vara ur många synpunkter både lämpligt
            och önskligt; det- samma gäller om de — numera allt färre — flickor,
            som utan att hjälpa till i hemmen och utan att företa sig något
            annat nyttigt fördriva sin tid i sysslolöshet. För det stora flertalet
            av nämnda grupper — varvid bör be- märkas, att även kontorister
            numera oftast ha viss utbildning, som gör att deras förvärvsarbete
            ofta börjar först närmare 20-årsåldern — torde det icke erbjuda
            stora svårigheter att genomgå samhällstjänsten under ferier eller
            t. ex. omedelbart sedan de slutat flickskolan eller innan de ta
            anställning. Dessa ungdomar ha ofta en mycket ytlig kännedom om
            vad kroppsligt arbete betyder och om de förhållanden, varunder
            andra samhällsklasser särskilt ute på landsbygden leva. En tids
            arbete på något av de nämnda arbetsom- rådena skulle öppna deras
            ögon för samhällsproblem utanför deras vanliga horisont eller
            för sociala förhållanden, som de eljest sällan komma i beröring
            med. I strävan att vidga förståelsen mellan olika samhällsklasser
            och mellan stad och land skulle samhällstjänsten fylla en viktig
            mission. Den käckhet, friskhet och ambition, som den moderna kvinnliga
            ungdomen visar, är en
          </p>
          <pb facs="riksdagen-motions-pdf/data/1939/mot_1939__fk__111/mot_1939__fk__111-005.pdf"/>
          <p xml:id="i-FCdgCpxCeANLRugPa8L8qg">
            Motioner i Första kammaren, Nr 111. 13
          </p>
          <p xml:id="i-CiYWFcNKQT5V4RwoqeTJD3">
            god garanti för att samhällstjänsten borde kunna slå väl ut;
            just i de nämnda grupperna finnes också en stark opinion till
            förmån för en kvinnlig sam- hällstjänst i någon form. Många av
            dessa ungdomar skulle förvisso komma att räkna det till ett av
            sitt livs roligaste och rikaste minnen att en tid ha fått leva
            mitt uppe i gammal bondekultur eller att ha fått vara till hjälp
            och glädje åt någon behövande arbetar- eller småbrukarfamilj,
            kanske långt uppe i obygden. Det säger sig självt att vi med vår
            ovan angivna syn icke f. n. kunna se det möjligt att tillråda
            införandet av en obligatorisk kvinnlig samhällstjänst; vi bortse
            då givetvis från det fall, att avgörande militära skäl skulle
            fram- tvinga en allmän kvinnlig tjänstgöring såsom förberedelse
            för ersättnings- arbete under krig. Även om det givetvis finnes
            vissa andra tänkbara tjänste- eller arbetsområden än de fyra av
            oss här ovan nämnda, kunna vi icke finna, att det f£f. n. tillnärmelsevis
            finns lämpliga arbetsuppgifter för att årligen ut- taga omkring
            40,000 flickor till obligatoriskt arbete under längre eller kor-
            tare tid, lika litet som vi kunna finna, att en sådan obligatorisk
            tjänstgöring — vare sig man ser saken ur praktisk synpunkt eller
            med hänsyn till dess sociala sida — skulle för dagen fylla något
            trängande behov för kvinnorna i allmänhet. Tvärtom skulle åtminstone
            f. n. fara uppstå för att den redan förut märkbara bristen på
            kvinnlig arbetskraft endast skulle skärpas och ar- betsmarknaden
            dessutom desorganiseras. Å andra sidan finna vi det lika uppenbart,
            att en frivillig kvinnlig arbets- tjänst, givetvis öppen för alla
            flickor men med undantag för frivilligt för- svarsarbete företrädesvis
            lämpad för vissa grupper inom »manschettyrkena&gt;, är varmt att
            anbefalla och skulle fylla ett behov, som känts sedan länge. I
            själva frivilligheten skulle ligga en viss borgen för att de lämpligaste
            och ar- betsvilligaste anmälde sig. Mot frivillighetsprincipen
            kan dock den invänd- ningen göras, att de, som på grund av sin
            lättja och bristande ansvarskänsla bäst behövde att komma ut och
            känna på arbete, komme att underlåta att delta. Det kan i och
            för sig diskuteras, om ett sådant »naturligt urval» vore till
            skada för samhällstjänsten eller ej. Det effektivaste medlet att
            få ut både de bästa och dem, som eljest gärna skulle vilja dra
            sig undan, vore må- hända om väl vitsordad tjänstgöring i samhällstjänsten
            betraktades som en merit, vid ansökningar om vissa anställningar
            i allmän eller enskild tjänst. I anslutning till ovanstående vilja
            vi förorda att en utredning igångsättes om den lämpligaste formen
            för organiserandet av en frivillig samhällstjänst för kvinnor
            samt om det statliga stöd, som denna må komma i åtnjutande av.
            Utan att här ingå på några detaljspörsmål vilja vi dock korteligen
            fram- hålla, att det synes oss vara ett ganska självklart villkor,
            att all den sam- hällstjänst, som vill använda detta namn och
            vill erhålla allmänt understöd, skall ställas under någon statlig
            auktoriserad överledning, ty detta måste vara förutsättningen
            för — förutom att rörelsen hålles opolitisk att offent- liga samhälleliga
            organ kunna på lämpligt sätt inkopplas till verksamheten och att
            denna därigenom blir både planmässig och effektiv. Om verksam-
            heten begränsas ungefär på det sätt, som vi ovan skisserat, kunna
            de statliga
          </p>
          <p xml:id="i-WS1eeBq87y5P5pWnC9By8T">
            Bihang till riksdagens protokoll 1939. 3 saml. Nr 109—111. 3
          </p>
          <pb facs="riksdagen-motions-pdf/data/1939/mot_1939__fk__111/mot_1939__fk__111-006.pdf"/>
          <p xml:id="i-PnJbUm5xpLA8UiX8xyFLNL">
            14 Motioner i Första kammaren, Nr 111.
          </p>
          <p xml:id="i-KB7HxJcWF3admfpf1gkpt8">
            utgifterna icke bli särdeles stora. Sålunda torde ersättningen
            för arbete åt enskilda i vissa fall helt, i vissa fall delvis
            kunna bekostas av dem, som und- fått tjänsterna. Vi hemställa
            alltså,
          </p>
          <p xml:id="i-TAkuDmiosuwsiZ2p2RjiSG">
            att riksdagen i anslutning till ovanstående synpunkter ville
            i skrivelse till Kungl. Maj:t begära utredning och förslag om
            lämpligaste formen för en statsunderstödd frivillig samhälls-
            tjänst för kvinnlig ungdom.
          </p>
          <p xml:id="i-N7RqeFeteU6i659yGH17fH">
            Stockholm den 21 januari 1939.
          </p>
          <p xml:id="i-K4PGgjjWHmzSdYEfRKLDPy">
            Gustaf Tamm. Axel Mannerskantz. Nils Holmström. C. F. Carlström.
            J. B. Johansson, Gustaf Velander. Gösta Rahmn. Robert von Horn.
            Ivar Ekströmer. William Nisser. Carl Sundberg. Nils Swartling.
          </p>
          <p xml:id="i-8qNmzD9hCoStXTajZ9TJ6y">
            397136. Stockholm, Isaac Marcus Boktryckeri-Aktiebolag, 1939.
          </p>
        </div>
      </div>
    </body>
  </text>
</TEI>
