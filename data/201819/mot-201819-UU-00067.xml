<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UU-00067">
  <teiHeader>
    <fileDesc>
      <titleStmt>
        <title>med anledning av prop. 2017/18:285 Avtal om politisk dialog och samarbete mellan Europeiska unionen och dess medlemsstater, å ena sidan, och Republiken Kuba, å andra sidan</title>
        <author corresp="i-6umT1k53jwZ9Rr9pvYUNWh">av Lars Adaktusson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:67 av Lars Adaktusson m.fl. (KD)</title>
          <idno type="rdwebb">H60267</idno>
          <rs type="number">67</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H60267/text</ref>
          <ref type="dokument_url_html">http://data.riksdagen.se/dokument/H60267</ref>
          <ref type="dokumentstatus_url_xml">http://data.riksdagen.se/dokumentstatus/H60267</ref>
          <ref type="docx">http://data.riksdagen.se/fil/090EF8B0-EAF8-4F7E-9A8B-C29DA3D67891</ref>
          <ref type="pdf">http://data.riksdagen.se/fil/068AA378-ACF9-4C4C-986C-8AAF37DE72C9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6umT1k53jwZ9Rr9pvYUNWh</idno>
            <name>Lars Adaktusson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SgLSQ3phK7HUZecEbLumwe</idno>
            <name>Ingemar Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-D26xvBJQrRSAegbJkXugkP" type="basedOn"/>
        <correspContext corresp="i-D26xvBJQrRSAegbJkXugkP">
          <ref>Proposition 2017/18:285</ref>
        </correspContext>
        <correspAction xml:id="i-XVjECd5PAjpFTR6aaM2ZuU" type="signed"/>
        <correspContext corresp="i-XVjECd5PAjpFTR6aaM2ZuU">
          <note type="signatory" corresp="i-6umT1k53jwZ9Rr9pvYUNWh"/>
          <note type="signatory" corresp="i-PBSxPmi2qJkmc16jpZDA6Y"/>
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-SgLSQ3phK7HUZecEbLumwe"/>
        </correspContext>
        <correspAction xml:id="i-5et72nNN9gJuMQopU9tjtf" type="submitted">
          <date when="2018-10-10"/>
          <time when="16:30:00"/>
        </correspAction>
        <correspAction xml:id="i-YG1H52Bihv7xZXNVXRvHQK" type="reviewed">
          <date when="2018-10-11"/>
          <time when="10:09:00"/>
        </correspAction>
        <correspAction xml:id="i-D4cx16rx6xxPe2SYM17ktP" type="dismissed">
          <date when="2018-10-16"/>
        </correspAction>
        <correspAction xml:id="i-YVhFBKTxd2A96cxba2jriX" type="referred">
          <date when="2018-10-17"/>
        </correspAction>
        <correspAction xml:id="i-GPur3UrrTMBwk1Cb26Szv8" type="expired">
          <date when="2019-06-18"/>
        </correspAction>
        <correspAction xml:id="i-69NVeaBTGSnX1s9vEm5Lb3" type="assigned">
          <date when="2019-10-31"/>
          <time when="10:45:03"/>
        </correspAction>
        <correspContext corresp="i-69NVeaBTGSnX1s9vEm5Lb3">
          <ref type="assignedTo">Utrikesutskottet</ref>
        </correspContext>
        <correspAction xml:id="i-CGDwonwgPvMeT9UBmj5L5j" type="behandlas_i"/>
        <correspContext corresp="i-CGDwonwgPvMeT9UBmj5L5j">
          <ref type="uppgift">2018/19:UU3</ref>
          <ref type="ref_dok_id">H601UU3</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UU3</ref>
          <ref type="ref_dok_titel">Avtal om politisk dialog och samarbete mellan Europeiska unionen och dess medlemsstater, å ena sidan, och Republiken Kuba, å andra sidan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:67 av Lars Adaktusson m.fl. (KD)
          med anledning av prop. 2017/18:285 Avtal om politisk dialog och
          samarbete mellan Europeiska unionen och dess medlemsstater, å
          ena sidan, och Republiken Kuba, å andra sidan
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-LuLJkJLdXMUubvzzS7ogkP">
            Förslag till riksdagsbeslut
          </head>
          <list>
            <item xml:id="i-3CucQwjzqwh9Wd6pc8eqGh" sortKey="Yrkande 1">
              Riksdagen avslår proposition 2017/18:285 Avtal om politisk dialog
              och samarbete mellan Europeiska unionen och dess medlemsstater,
              å ena sidan, och Republiken Kuba, å andra sidan.
            </item>
          </list>
        </div>
        <div type="motContent">
          <head xml:id="i-TM3Buuo57Z6fxzGg5jqsi6" type="h1">
            Bakgrund
          </head>
          <p xml:id="i-PuQTauLjUwi4c3TVqeWV1z">
            Efter år av ansträngda relationer mellan EU och Kuba ströps relationerna
            helt under 2003 när den kubanska diktaturregimen fängslade ett
            stort antal oppositionsföreträdare och journalister. Sedan dess
            har kränkningarna av mänskliga rättigheter fortsatt; samtidigt
            har såväl EU som USA haft ambitionen att närma sig regimen i Havanna.
            Som ett led i detta påbörjade Kuba under 2014 ett närmande till
            USA och förhandlingar med EU om ett bilateralt samarbetsavtal.
          </p>
          <p xml:id="i-mLj2jqnaQj97pqzN89bXD">
            Med propositionen Avtal om politisk dialog och samarbete mellan
            Europeiska unionen och dess medlemsstater, å ena sidan, och Republiken
            Kuba, å andra sidan föreslår regeringen att riksdagen godkänner
            avtalet mellan EU och Kuba som redan har trätt i kraft och gäller
            provisoriskt sedan 2017.
          </p>
          <p xml:id="i-U3NVRSonPw7vXzJRYHbnc">
            När det nya avtalet presenterades uttryckte EU:s höga representant
            för utrikes- och säkerhetspolitiken, Federica Mogherini, att EU
            och Kuba har påbörjat ett nytt kapitel i sina relationer. Avtalet
            har kommit att ersätta den gemensamma ståndpunkten som unionen
            haft sedan 1996 men som kommit att spela ut sin roll i takt med
            att enskilda EU-medlemsstater förhandlat fram bilaterala överenskommelser
            med Kuba.
          </p>
          <p xml:id="i-GyfTQT7RE9inQvnYifasjo">
            Utöver detta avtal har den svenska regeringen tillsammans med
            den kubanska regimen undertecknat en avsiktsförklaring rörande
            bilateralt samarbete och politisk dialog.
          </p>
          <head xml:id="i-C7UBCVBY9ApCGK2NnFUwCS" type="h1">
            Utvecklingen på Kuba
          </head>
          <p xml:id="i-Vor2vjaRtaxTnBBHecy2JP">
            De senaste åren har vissa förändringar skett i det kubanska samhället.
            Bland annat har det blivit lättare för kubaner att resa ut ur
            landet och tillgången till internet har ökat. Att EU och dess
            medlemsländer tydligt visat en vilja att förbättra de diplomatiska
            relationerna med landet välkomnas av den kubanska regimen, det
            gör även det faktum att USA har öppnat en ambassad i Havanna och
            att såväl Ryssland som Kina har gjort stora investeringar i landet.
          </p>
          <p xml:id="i-UtnZGJBRZNErNpRfA8jcWe">
            Trots den uttalade viljan från EU och den svenska regeringen
            om förbättrade relationer har den kubanska regeringen inte genomfört
            några reformer som skulle leda till ökade civila eller politiska
            rättigheter. Det är uppenbart att regimens primära intresse inte
            är demokratisk utveckling utan att öppna ekonomin för utländska
            investeringar som bidrar till ekonomisk tillväxt. Detta skulle
            möjliggöra för det kommunistiska partiet att behålla den ekonomiska
            och politiska kontrollen och samtidigt fortsätta förhindra politiska
            åtgärder för att få till stånd demokrati och respekt för mänskliga
            rättigheter.
          </p>
          <p xml:id="i-U2ed1bSCBnydKDER3EPHjz">
            Som väntat har Miguel Díaz-Canel i en sluten process utsetts
            till landets nye president. Detta betyder formellt slutet på Castroeran,
            men kommunistpartiet styrs fortfarande av Raúl Castro. Det är
            samma parti som förbjuder alla andra politiska partier och kontrollerar
            landets styrande organ.
          </p>
          <p xml:id="i-mwYghpmBkKT9Er6aW7pnU">
            Kuba fortsätter således att vara en auktoritär enpartistat där
            fria och rättvisa val lyser med sin frånvaro. Landet har fortfarande
            inte ratificerat FN:s konvention om medborgerliga och politiska
            rättigheter som man skrev under 2008. Amnesty International (Report
            2017/18) konstaterar att den kubanska regimen fortsätter att ägna
            sig åt godtyckliga arresteringar och fängslanden av människor
            som betraktas som oppositionella. Företrädare för regimkritiska
            organisationer stoppas och tillåts inte lämna landet. Trots löften
            om ekonomiska förändringar trakasseras egenföretagare av myndigheterna
            och fackföreningar är alltjämt förbjudna.
          </p>
          <head xml:id="i-FZN8wn9p7RV5VXofmxdqbP" type="h1">
            Kristdemokraternas skäl till att avslå propositionen
          </head>
          <p xml:id="i-718ueqY3uaJUz9Wn48bqje">
            Kristdemokraterna har varit tydliga redan från början av dialogen
            med Kuba; det samarbetsavtal som slutits mellan EU och Kuba, vilket
            provisoriskt trädde i kraft under hösten 2017, ställer inte tillräckliga
            krav på den kubanska diktaturen vad gäller reformer och mänskliga
            rättigheter.
          </p>
          <p xml:id="i-EbSVb1FHJabmjYG4ZmdTs3">
            Avtalet består av tre delar som handlar om politisk dialog, utvecklingsbistånd
            och handel. Kristdemokraterna välkomnar steg som tas för att stärka
            dialogen mellan Kuba och EU, samt initiativ för att öka respekten
            för mänskliga rättigheter och ett oberoende civilsamhälle. Men
            dessa steg får inte tas inom ramen för regimens definition av
            vare sig mänskliga rättigheter eller civilsamhälle. Enligt regimen
            är de organisationer som arbetar för ökad frihet, minskat förtryck
            och respekt för de mänskliga rättigheterna så som de definieras
            av FN inte tillåtna. Organisationernas ledare fängslas, familjer
            trakasseras och medlemmar förhindras fortfarande att röra sig
            fritt.
          </p>
          <p xml:id="i-4Y6JS8qoDpaQ5gcFBeGJu8">
            Den officiella bilden av Kuba är att landet nu öppnar sig mot
            omvärlden och att regimen är mottaglig för förändringar i demokratisk
            riktning. Detta är en bild som legat i den kubanska regimens intresse
            att förmedla och som vissa politiska grupper i Europa har valt
            att sprida. Tyvärr måste det konstateras att verkligheten är annorlunda;
            utvecklingen när det gäller demokrati och mänskliga rättigheter
            går inte i rätt riktning:
          </p>
          <list style="ul">
            <item xml:id="i-TgHjo3HnUvG61ben8hastP">
              Den politiska oppositionen på Kuba har inte bjudits in för att
              delta i utformandet av avtalet.
            </item>
            <item xml:id="i-R4u78gqPj6fn5QJ5EKR4Dt">
              Så sent som den 26 november 2017 hölls kommunval på Kuba vilket
              räknades som startskottet för den process som kommer att ersätta
              Raúl Castro vid makten. All form av opposition förbjöds i valet
              och Kuba fortsätter att vara en enpartistat, där inga fria och
              rättvisa val har hållits i modern tid.
            </item>
            <item xml:id="i-LkmqFXRjPRqsRtSvQ14uDM">
              Kubanska organisationer vittnar fortfarande om godtyckliga arresteringar
              och fängslanden av människor som samlas för att bilda opinion
              i olika frågor. Personer från regimkritiska organisationer stoppas
              och tillåts inte att lämna landet.
            </item>
            <item xml:id="i-88jEQurm54TeeQyyDKMKZB">
              Regimkritiker sitter ännu fängslade på ön. Bland annat har demokratikämpen
              Eduardo Cardet, ledare för rörelsen Movimiento Cristiano Liberación
              (MCL), nu suttit fängslad i drygt ett år för att ha uttryckt sig
              kritiskt mot Fidel Castro i samband med hans bortgång. Sedan januari
              2017 finns Eduardo Cardet på Amnesty Internationals lista över
              samvetsfångar. Organisationen har ett flertal gånger krävt hans
              omedelbara frigivning.
            </item>
          </list>
          <p xml:id="i-5B8WTbFySPAjxvEjYGM9AG">
            I början av januari 2018 besökte EU:s höga representant Federica
            Mogherini Havanna. Trots att målsättningen var att främja ömsesidig
            dialog blev det uppenbart att EU och Kuba inte har samma förståelse
            för vad öppenhet och dialog betyder. Detta trots gällande samarbets-
            och handelsprojekt mellan EU och Kuba, projekt som inte i något
            avseende lett till ökad respekt för mänskliga rättigheter.
          </p>
          <p xml:id="i-QBz9dRxYmUkoqjijNQxR42">
            Det är Kristdemokraternas förhoppning att politiska förändringar
            på Kuba och en förbättrad ekonomisk utveckling ska komma den kubanska
            befolkningen till godo samt att detta ska leda till politiska
            reformer. Tyvärr finns inget i EU–Kuba-avtalet som garanterar
            detta. EU och Sverige riskerar i stället att bidra till att hålla
            en regim under armarna som kväser all opposition och förtrycker
            sin egen befolkning.
          </p>
          <p xml:id="i-3jCkS1idQgGHGP6XpkZi12">
            Att normalisera relationer med diktaturstater är komplicerat.
            Processer av det slaget måste innehålla tydliga krav på reformer
            och respekt för mänskliga rättigheter. Så är inte fallet när det
            gäller Kuba.
          </p>
          <head xml:id="i-Hd7WAo3DhAzkQ1BR3oFyE4" type="h1">
            Av det skälet avslår Kristdemokraterna regeringens proposition.
          </head>
        </div>
        <div type="motSignatures">
          <list>
            <item xml:id="i-PKAZ51j13XiwtD8sdhsY9x" who="i-6umT1k53jwZ9Rr9pvYUNWh">
              Lars Adaktusson (KD)
            </item>
            <item xml:id="i-Cx9X1DyyYfmwiJBKi1UAPF" who="i-PBSxPmi2qJkmc16jpZDA6Y">
              Robert Halef (KD)
            </item>
            <item xml:id="i-2adXAXTzc2hmUobf8d2Hmn" who="i-V4PGuKUAKzYUXWKqj2bLeL">
              Andreas Carlson (KD)
            </item>
            <item xml:id="i-Drwidtd9P6xHZ5ZNM6rfd2" who="i-Ybw8JnrmHGCsqpipBke8a7">
              Mikael Oscarsson (KD)
            </item>
            <item xml:id="i-76TTXAKAwViCAo4f1he1We" who="i-4BTx6VbUNJDqLqfkYqjnsE">
              Tuve Skånberg (KD)
            </item>
            <item xml:id="i-RQNwr8E2jQzXfbJLe1opDq" who="i-SgLSQ3phK7HUZecEbLumwe">
              Ingemar Kihlström (KD)
            </item>
          </list>
        </div>
      </div>
    </body>
  </text>
</TEI>
