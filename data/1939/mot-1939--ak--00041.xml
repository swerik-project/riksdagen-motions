<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__ak__41/mot_1939__ak__41-001.pdf"/>
      <div type="motHeader" xml:id="i-CNTWU4nLUgUnJBrfYQ9yTi">
        <div type="motTitle" xml:id="i-BGp6kWpyiRpyP31H2LbH1G"/>
        <div type="motSubmissionInfo" xml:id="i-NsuXSGcL5cMrm5LJKouWPY"/>
      </div>
      <div type="motBody" xml:id="i-UVjW5GybNA6t4Hmxun78kc">
        <div xml:id="i-K3SwDmitGUzMWr6xnNwQAk">
          <p xml:id="i-5d6gdvtq3dERZzHz5dmHww">
            Motioner i Andra kammaren, Nr 41. 1
          </p>
          <p xml:id="i-Li6x1P6hpEocsVqhuVx3Wj">
            Nr 41.
          </p>
          <p xml:id="i-6CyfmR3VDxnajjtxUfoBTu">
            Av herr De Geer i Lesjöfors, angående viss ändring av aktiebolagsbeskattningen.
          </p>
          <p xml:id="i-UJ4PCZHN8swgqD5VJDm8WG">
            I ett föredrag inför Börssällskapet i Göteborg den 4 november
            förra året berörde finansminister Wigforss bland annat tillgången
            på riskvilligt kapital. Han betonade, att någon brist på kapital
            i allmänhet icke förelåg men att läget möjligen vore ett annat,
            då det gällde aktivt kapital d. v. s. sådant kapital, som vore
            berett att taga risker i det produktiva livet. Det är också en
            allmän iakttagelse, att så är förhållandet. För placering i goda
            inteckningar eller obligationer finns det kapital i överflöd.
            Gäller det däremot att exploatera en uppfinning, starta en ny
            tillverkning eller upptaga brytningen i en gruv- fyndighet, är
            det ytterst svårt att uppbringa ens det blygsammaste kapital.
            Även för utvidgning av gamla företag ställer det sig icke så lätt
            att få kapital, om detta erbjudes allmänheten i form av aktieteckning.
            Nej, en var söker säkra placeringar, där man ej behöver riskera
            att bliva utan räntegottgörelse. Alla äro ense om, att en expansion
            av vårt näringsliv är önskvärt. För en sådan expansion sättas
            ofta naturliga gränser i form av begränsade råvaru- tillgångar
            eller avsättningsmarknader. Mången gång särskilt inom de mera
            avancerade förädlingsindustrierna begränsas emellertid expansionen
            av svårig- heten att erhålla riskvilligt kapital. Särskilt gör
            sig denna brist gällande för små och medelstora industriföretag.
            För att underlätta kapitalanskaffningen framför allt för dylika
            företag startades för några år sedan Aktiebolaget Industrikredit,
            ett statsägt företag. Detta torde emellertid knappast ha mot-
            svarat förväntningarna, i varje fall är det kapital, som detta
            institut ställer till förfogande, minst av allt riskvilligt. Att
            kapitalets riskvillighet kan befordras eller motarbetas genom
            beskatt- ningspolitiken är uppenbart. Finansminister Wigforss
            var även i sitt nyss citerade föredrag inne på denna fråga och
            yttrade härvid ordagrant: »Om det är möjligt att finna en i praktiken
            tillämplig differentiering mellan beskattningen av kapital — eller
            inkomst av kapital — med olika grad av riskvillighet, behöver
            en dylik utväg inte avvisas av statsmakterna. Skulle svårigheterna
            här bli för stora, finge man falla tillbaka på företagsamheten
            i bolagsform och undersöka, hur den kan stimuleras till större
            riskvillighet.» Huru är det i vår nuvarande lagstiftning med den
            av finansministern påtalade differentieringen? TI stället för
            att stimulera, så belastar densamma det riskvilliga kapitalet
            särskilt hårt. I våra bolag investerar ju allmänheten medel egentligen
            på tre vägar, nämligen i form av obligationer, förlagsbevis och
            aktier. Då ett bolag gör upp deklaration för beskattningen, äger
            det rätt att från vinsten avdraga utbetalda räntor å obligationer
            och förlagsbevis. Eventuell utdelning måste emellertid beskattas
            i sin helhet. På grund av Bihang till riksdagens protokoll 1939.
            4 saml. Nr 41—45. 139 39 1
          </p>
          <pb facs="riksdagen-motions-pdf/data/1939/mot_1939__ak__41/mot_1939__ak__41-002.pdf"/>
          <p xml:id="i-4fy7vDBCq7cjcWpicvtHTq">
            2 Motioner i Andra kammaren, Nr 41.
          </p>
          <p xml:id="i-2kjQ6XRRkmaK2C2GqAQ7vQ">
            aktieägarens efterföljande beskattning dubbelbeskattas sålunda
            just den del av kapitalet, som kan anses som riskvilligt. Detta
            kan knappast betecknas som rättvist och ej heller torde härigenom
            kapitalinvestering i denna form befordras. I varje fall borde
            bolaget äga rätt att i sin deklaration avdraga så stor del av
            eventuell utdelning å aktiekapitalet, som motsvarar normal obligationsränta.
            Även ur en annan synpunkt är en sådan förändring i bolags- beskattning
            önskvärd. Teckning av förlagsbevis har blivit en allt mer vanlig
            form av kapitalinvestering i industriföretag och kanske icke minst
            ur här berörda synpunkt. Om nytt kapital erfordras inom ett företag,
            kunna de gamla aktieägarna och allmänheten erbjudas att teckna
            förlagsbevis i stället för aktier. Härigenom undvikes dubbelbeskattning
            å det nyinvesterade kapitalet. Ju tyngre beskattningen väger för
            våra företag, ju mer lockande blir det givetvis att välja denna
            finansieringsform i stället för nyteckning av aktier. Det föreligger
            sålunda dubbel anledning att i detta hänseende göra en ändring
            i vår bolagsbeskattning, särskilt efter införandet av den proportionella
            aktie- bolagsbeskattningen, som kan medföra, att bolagens eget
            kapital nedbringas till alltför små belopp i förhållande till
            bolagens främmande kapital (jfr Svensk Skattetidning 1938, häfte
            4 och 5 sid. 198). I anslutning till ovanstående får jag därför
            hemställa,
          </p>
          <p xml:id="i-V4EGN61xY5NPgJWKSaJU7F">
            att riksdagen måtte besluta om utredning angående förut- sättningarna
            för sådan ändring av bolagsbeskattningen, att aktiebolag i sin
            skattedeklaration äger rätt att göra avdrag för så stor del av
            utdelningen å aktiekapitalet som motsvarar normal obligationsränta.
            Stockholm den 10 januari 1939.
          </p>
          <p xml:id="i-KVC6Ytv4nMFrWUPYiFDdTE">
            Gerard De Geer, Lesjöfors.
          </p>
        </div>
      </div>
    </body>
  </text>
</TEI>
