<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__164/mot_1960__ak__164-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 164 år 1960 5
          </p>
          <p>
            Nr 164
          </p>
          <p>
            Av herr Hansson i Skegrie m. fl., om visst statligt stöd till
            trädgårdsnäringens rationalisering.
          </p>
          <p>
            I nionde huvudtiteln under rubriken: Täckande av förluster på
            grund av statlig kreditgaranti (punkt 16) föreslår departementschefen
            en viss ändring i kungörelsen 1955:354 angående statligt stöd
            till trädgårdsnär- ringens rationalisering. Enligt nämnda kungörelse
            gäller som förutsätt- ning för att statlig lånegaranti skall kunna
            erhållas bland annat, att före- taget inte är av större omfattning
            än att det jämte brukaren och tillfällig arbetskraft sysselsätter
            en helårsanställd arbetare. Utan hinder därav må dock garanti
            undantagsvis beviljas även företag av något större omfattning,
            därest rationaliseringsbehovet är särskilt framträdande eller
            andra särskilda omständigheter föreligger. Möjligheten att erhålla
            statliga lånegarantier begränsas även i det avseendet att de endast
            kan utgå till anläggning, som funnits till före den 1 juli 1955,
            när förordningen trädde i kraft. Stat- ligt stöd kan följaktligen
            enligt denna förordning inte utgå till nyetable- ringar eller
            mera betydande utvidgningar. Lantbruksstyrelsen har liksom tidigare
            föreslagit att bestämmelserna i kungörelsen 1955:354 ändras så
            att lånegaranti må lämnas till envar trädgårdsodlare, som gör
            ansökan därom och av lantbruksstyrelsen efter utredning genom
            hushållningssällskap och lantbruksnämnd befinnes vara i behov
            därav. Lantbruksstyrelsens förslag överensstämmer med de önske-
            mål som trädgårdsnäringens organisationer framfört i berörda avseende.
            Så långt vill emellertid inte departementschefen sträcka sig.
            Han föreslår att 5 8 tredje stycket i kungörelsen 1955: 354 ändras
            så, att för rationalise- ringsåtgärd, som uppenbarligen icke kan
            genomföras utan statligt stöd, lånegaranti må beviljas även företag
            av större omfattning än sådana med en helårsanställd arbetare
            i fall då rationaliseringsbehovet är särskilt fram- trädande eller
            andra särskilda omständigheter föreligger. Såsom departementschefen
            framhåller har i skilda sammanhang under de senaste åren fråga
            väckts om vidgning av den krets av trädgårdsföretag, som kan erhålla
            rationaliseringsstöd från statens sida. Detta är förklar- ligt
            eftersom värdet av rationaliseringsverksamheten redan från början
            be- skars på grund av begränsningen till företag med högst en
            helårsanställd arbetare. Antalet ansökningar om statliga lånegarantier
            har därför minskat. Under budgetåret 1955/56 var de 180, under
            1956/57 128, under 1957/58 72 och under 1958/59 47 stycken. Summan
            för de beviljade lånegarantierna
          </p>
          <pb facs="riksdagen-motions-pdf/data/1960/mot_1960__ak__164/mot_1960__ak__164-002.pdf"/>
          <p>
            6 Motioner i Andra kammaren, nr 164 år 1960
          </p>
          <p>
            har också gått ner — från 691 895 kronor budgetåret 1955/56 till
            446 560 kronor budgetåret 1958/59. Nedgången i antalet ansökningar
            om statliga lånegarantier återspeglar på intet sätt det aktuella
            behovet av medel för upprustning av trädgårdsföretagen. En anledning
            till det färre antalet ansökningar torde vara att man med tanke
            på trädgårdsnäringens osäkra framtidsutsikter är mindre benägen
            att investera kapital i de små företagen. De större företagarna
            torde emellertid vara mer benägna att utnyttja dessa lånemöjligheter
            på grund av att de i högre grad kan förbilliga driften genom att
            investera i anläggningarna. Departementschefen betecknar möjligheterna
            att erhålla statsgarantier för på allmänna marknaden upptagna
            lån till rationaliseringsåtgärder vid trädgårdsföretag som något
            för snäva. Han vill därför något mjuka upp kungörelsen 1955: 354
            i positiv riktning. Däremot anser han sig inte kunna föreslå att
            lånegaranti må lämnas trädgårdsföretag oavsett storleksordning.
            Redan vid en förhållandevis måttlig höjning av maximistorleken
            på de företag som enligt kungörelsen 1955: 354 kan medges statliga
            kreditgaran- tier, kan kreditstödet komma att utgå till företagsenheter
            med uppenbart industriell karaktär, anser departementschefen.
            Han framhåller att dylika må enligt förslag som handelsministern
            framlagt vid behandlingen av det under tionde huvudtiteln upptagna
            anslaget Bidrag till företagareföreningar m. m. kunna komma i
            fråga för kreditstöd genom nämnda föreningar. I tionde huvudtiteln
            framhåller handelsministern under nyssnämnda punkt om Bidrag till
            företagareföreningar m. m. att huvudregeln skall vara att endast
            hantverks- och småindustriföretag skall komma ifråga för detta
            kreditstöd. Han vill dock inte från detta helt utesluta företag
            som tillhör jordbrukets binäringar samt trädgårdsnäringen. Stöd
            bör dock inte utgå till sådan verksamhet som erhåller ekonomisk
            hjälp av staten inom ramen för stödet till jordbrukets och trädgårdsnäringens
            rationalisering. Handels- ministern erinrar i sin tur om vad som
            i denna fråga sägs under jordbruks- huvudtiteln. Han understryker
            även att låneorganen i samband med pröv- ningen av ansökningar
            till jordbrukets binäringar bör samråda med lant- bruksnämnder
            och hushållningssällskap. Chefen för jordbruksdepartementet anser
            tydligen att de statliga låne- garantierna för rationalisering
            av trädgårdsföretag som regel inte skall ifrågakomma för vad han
            kallar företagsenheter med uppenbart industriell karaktär. Sådana
            företag skulle i stället möjligen få lån eller statliga låne-
            garantier via anslaget Bidrag till företagareföreningar m. m.
            Det torde emellertid vara svårt att med hänvisning till arbetarantalet
            säga om ett trådgårdsföretag är av industriell karaktär eller
            ej. Dock torde kunna sägas att ett trädgårdsföretag av denna kategori
            måste sysselsätta avsevärt fler arbetare än en helårsanställd.
            Två saker förefaller oss vara angelägna i detta sammanhang. För
            det första måste den hårt trängda trädgårdsnäringen erhålla statliga
            låne-
          </p>
          <pb facs="riksdagen-motions-pdf/data/1960/mot_1960__ak__164/mot_1960__ak__164-003.pdf"/>
          <p>
            Motioner i Andra kammaren, nr 164 år 1960 7
          </p>
          <p>
            garantier i erforderlig grad för såväl rationalisering av befintliga
            företag som för utvidgningar och nyetableringar. För det andra
            fordras att klar- het skapas huruvida trädgårdsodlarna skall söka
            lånegarantierna från an- slaget Täckande av förluster på grund
            av statlig kreditgaranti eller an- slaget Bidrag till företagareföreningar
            m. m. Båda sakerna vinner man genom att utsträcka möjligheterna
            att erhålla statliga lånegarantier för trädgårdsrationalisering
            att gälla trädgårdsföretag oavsett storleksord- ningen, vilka
            av lantbruksstyrelsen efter utredning genom hushållningssäll-
            skap och lantbruksnämnd kan befinnas vara i behov därav. Rationaliserings-
            behovet inom trädgårdsnäringen är som redan nämnts stort, och
            inte minst för att man skall kunna stärka näringens möjligheter
            att kunna stå sig gentemot den utländska konkurrensen är det befogat
            att lånebestämmel- serna vidgas till att gälla trädgårdsföretag
            av alla storlekskategorier. Med hänvisning till vad som ovan anförts
            hemställes, att riksdagen måtte besluta, att lånegarantier avseende
            statligt stöd till trädgårdsnä- ringens rationalisering må beviljas
            företag oavsett storleks- ordning, samt att hos Kungl. Maj:t hemställa
            om härför erforderlig änd- ring i gällande kungörelse. Stockholm
            den 25 januari 1960 Nils G. Hansson i Skegrie Stig F. Hansson
            Harald Johnsson Rune Gustavsson i Önnarp i Skoglösa i Alvesta
          </p>
        </div>
      </div>
    </body>
  </text>
</TEI>
