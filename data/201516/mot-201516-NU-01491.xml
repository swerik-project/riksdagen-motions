<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-NU-01491">
  <teiHeader>
    <fileDesc>
      <titleStmt>
        <title>Åtgärder för att värna patent</title>
        <author corresp="i-BZ7PcK8D1efvHXsafGEMKE">av Andreas Norlén m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1491 av Andreas Norlén m.fl. (M)</title>
          <idno type="rdwebb">H3021491</idno>
          <rs type="number">1491</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H3021491/text</ref>
          <ref type="dokument_url_html">http://data.riksdagen.se/dokument/H3021491</ref>
          <ref type="dokumentstatus_url_xml">http://data.riksdagen.se/dokumentstatus/H3021491</ref>
          <ref type="docx">http://data.riksdagen.se/fil/8F23E5DE-F53B-4E10-8F66-A1AF8EA85A83</ref>
          <ref type="pdf">http://data.riksdagen.se/fil/9FBA0B64-2260-458E-8C00-87FC28D58C54</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-4fjwccvGrtcBzgdzdxhXhs</idno>
            <name>Jörgen Warborn</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PTHL9bYPWRVKPQywnvcmf9" type="signed"/>
        <correspContext corresp="i-PTHL9bYPWRVKPQywnvcmf9">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-GJLL78ePjJhSXVWBYyRW8t"/>
          <note type="signatory" corresp="i-4fjwccvGrtcBzgdzdxhXhs"/>
        </correspContext>
        <correspAction xml:id="i-Hed7iw8Bv45Co4Z1GNoQoH" type="submitted">
          <date when="2015-10-05"/>
          <time when="15:20:15"/>
        </correspAction>
        <correspAction xml:id="i-RVtHdNBx8kervoBZQPuJQ6" type="referred">
          <date when="2015-10-13"/>
        </correspAction>
        <correspAction xml:id="i-7c1bgpSFCimkTbqngwgqWz" type="assigned">
          <date when="2016-08-23"/>
          <time when="12:57:52"/>
        </correspAction>
        <correspContext corresp="i-7c1bgpSFCimkTbqngwgqWz">
          <ref type="assignedTo">Näringsutskottet</ref>
        </correspContext>
        <correspAction xml:id="i-HLvCCEYmfmYypcanNvJccq" type="behandlas_i"/>
        <correspContext corresp="i-HLvCCEYmfmYypcanNvJccq">
          <ref type="uppgift">2015/16:NU11</ref>
          <ref type="ref_dok_id">H301NU11</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU11</ref>
          <ref type="ref_dok_titel">Genomförande av mätinstrumentdirektivet och direktivet om icke-automatiska vågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HQdjU6nupuHZPUz7tWRuwS" type="behandlas_i"/>
        <correspContext corresp="i-HQdjU6nupuHZPUz7tWRuwS">
          <ref type="uppgift">2015/16:NU22</ref>
          <ref type="ref_dok_id">H301NU22</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU22</ref>
          <ref type="ref_dok_titel">Ökad rättssäkerhet i det enhetliga patentsystemet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Co3qUAo7dE9hR2HMqVeC6V" type="behandlas_i"/>
        <correspContext corresp="i-Co3qUAo7dE9hR2HMqVeC6V">
          <ref type="uppgift">2015/16:JuU1</ref>
          <ref type="ref_dok_id">H301JuU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QVbuMWaQj8GHmGeQzDgZnL" type="motHeader">
        <div xml:id="i-2UapWZT743PiyYSGsnHARP" type="motTitle">
          Motion till riksdagen 2015/16:1491 av Andreas Norlén m.fl. (M)
          Åtgärder för att värna patent
        </div>
      </div>
      <div xml:id="i-4nADwa9HEVSb5by9kDpQsA" type="motBody">
        <div xml:id="i-6wLizttyqfGq1KBeR2UxbR" type="motProposal" subtype="förslag">
          <head xml:id="i-9qrvgLMT3d2htnmxeXUhxV">
            Förslag till riksdagsbeslut
          </head>
          <list xml:id="i-TgXSx7G9Y9Z9aoy6J5VyDS" style="ol">
            <item xml:id="i-Ri7a9jFhQT9DCCsP5FGVYr">
              Riksdagen ställer sig bakom det som anförs i motionen om en genomgång
              av i vilken omfattning svenska patent blir föremål för intrång
              i andra länder samt vissa näraliggande frågor och tillkännager
              detta för regeringen.
            </item>
            <item xml:id="i-FedSiQtjdXbMkNN2mi8Cc5">
              Riksdagen ställer sig bakom det som anförs i motionen om ökade
              möjligheter att väcka åtal för patentintrång och tillkännager
              detta för regeringen.
            </item>
            <item xml:id="i-PbeUjDwd4LQ84qa1F1LAGn">
              Riksdagen ställer sig bakom det som anförs i motionen om polisens
              och åklagarväsendets arbete med patentintrång och tillkännager
              detta för regeringen.
            </item>
          </list>
        </div>
        <div xml:id="i-5QhPBK9tBwj4ToiRoyBtb8" type="motContent">
          <head xml:id="i-TXMz91iHBRToZzfRmS8FoG" type="h1">
            Motivering
          </head>
          <p xml:id="i-kx4AnYwJn6bWM9mji2493">
            De statliga satsningarna på svensk forskning har de senaste åren
            ökat med mångmiljardbelopp. Det finns också många briljanta, svenska
            uppfinnare som verkar utanför universitetssfären. För att skydda
            de stora kommersiella värden, som ligger i innovationer och uppfinningar,
            finns patentsystemet. Mycket tyder dock på att patentsystemet
            i en del fall inte fyller sitt syfte.
          </p>
          <p xml:id="i-BLGHheF8abpvxe9m5VTibn">
            Patentintrång är mycket vanligt förekommande. På uppdrag av EU
            granskades år 2000 omkring 600 europeiska patent. Samtliga patent
            med något kommersiellt värde hade kränkts i USA. Striden i amerikanska
            domstolar om Håkan Lans färggrafikpatent är välbekant. Också andra
            svenska innovatörer har utsatts för patentintrång. Mycket tyder
            på att stora företag i många fall inte drar sig för att kränka
            patent, som tillhör mindre företag eller enskilda innovatörer.
            De förlitar sig på att mindre företag inte vågar ta den ekonomiska
            risk det innebär att inleda en rättslig patenttvist.
          </p>
          <p xml:id="i-5WwXSJidNW12CtRFSe6LU7">
            Det är dyrt att driva patenttvister. Om något mindre företag
            ändå skulle väcka talan, förlitar de stora företagen sig inte
            sällan på att kunna fördröja processen tills det mindre företagets
            pengar tar slut.
          </p>
          <p xml:id="i-6Y4oeVntUtXsAorosVMkkY">
            Detta är ett allvarligt problem. Om svenska innovatörer inte
            kan skydda sina patent och få betalt för sina investeringar, riskerar
            det att minska benägenheten att satsa på sådan verksamhet. Dessutom
            kan det leda till att Sverige inte får full utväxling i form av
            jobb och tillväxt på de statliga forskningssatsningarna.
          </p>
          <p xml:id="i-Gq1WfKX7HumV7kAC7K7NXC">
            För att göra det lättare och mindre kostsamt för svenska innovatörer
            att erhålla och försvara patent krävs åtgärder av flera slag.
          </p>
          <head xml:id="i-K3452A6AwoEdmCfwX9rcW7" type="h2">
            En genomgång av patentintrång
          </head>
          <p xml:id="i-WtNa7RNh4Kw94z9yrZNdVi">
            De ekonomiska förutsättningarna för att försvara patent, särskilt
            vid patentintrång som begås i andra länder än Sverige, tycks behöva
            förbättras.
          </p>
          <p xml:id="i-L2CQGgjzETiWQbVyML7ERr">
            Man kan hävda att det är en fråga för forskare, uppfinnare och
            patentägande företag att på egen hand värna sina patent genom
            att vidta rättsliga åtgärder. Utgångspunkten i en marknadsekonomi
            är förstås att marknadens aktörer agerar på egen risk. Samtidigt
            kan man inte bortse ifrån att det är stötande ur ett rättfärdighets-
            och rättviseperspektiv om enskilda personer och företag ska kunna
            fråntas frukterna av sitt arbete som ett resultat av att de inte
            har tillräckliga resurser för att bedriva rättsliga processer
            mot intrångsgörare. En sådan ordning innebär också att Sverige
            riskerar att förlora arbetstillfällen och ekonomisk tillväxt till
            de länder där intrångsgörarna finns.
          </p>
          <p xml:id="i-Dfk29N8P3Rsic5RfYdryXF">
            I 2011/12:NU9 anförs att en statlig patentskyddsförsäkring skulle
            bli alltför dyr för staten. Det är möjligt att man vid en slutlig
            avvägning skulle komma till det ställningstagandet. Innan man
            har kommit så långt i analysen måste man dock bilda sig en uppfattning
            om verkligheten och vilka förluster som ligger i den andra vågskålen.
            Det förefaller motiverat att göra en bred genomgång av i vilken
            omfattning som svenska patent blir föremål för intrång i andra
            länder, vilka värden som står på spel i dessa intrångsfall, i
            vilken utsträckning svenska uppfinnare, innovatörer och företag
            bedriver patentprocesser i andra länder, i vilken mån svenska
            aktörer avstår från att vidta rättsliga åtgärder för att värna
            sina patent i andra länder samt varför de väljer att avstå från
            rättsliga åtgärder.
          </p>
          <p xml:id="i-4JLUAWV6a9zsV87Wm4Frjm">
            Om den ovan nämnda genomgången visar att svenska patent kränks
            i stor omfattning och att stora värden hotas måste det rimligen
            beaktas vid ett ställningstagande till om något ska göras för
            att förbättra situationen och vilka åtgärder som i så fall ska
            vidtas.
          </p>
          <head xml:id="i-NCfdvWjaXniAiSq5sLYxfE" type="h2">
            Straffrättsliga åtgärder
          </head>
          <p xml:id="i-4J5kSAYA5oFKXGAVFRtqf2">
            En annan möjlighet att hjälpa svenska patenthavare att värna
            sina patent är att staten blir mer aktiv när det gäller att beivra
            brottet patentintrång.
          </p>
          <p xml:id="i-4nStGpPiHE4RSyjFYPjims">
            Patentlagen 57 § lyder på följande sätt:
          </p>
          <p xml:id="i-QhervZFW8ZeGLJPUkpmtTg">
            ”Gör någon intrång i den ensamrätt som patent medför (patentintrång)
            och sker det uppsåtligen eller av grov oaktsamhet, skall han eller
            hon dömas till böter eller fängelse i högst två år. Den som har
            överträtt ett vitesförbud enligt 57 b § får inte dömas till ansvar
            för intrång som omfattas av förbudet.
          </p>
          <p xml:id="i-QMHicLo8EYHf9LR8SnAdrm">
            För försök eller förberedelse till brott enligt första stycket
            döms till ansvar enligt 23 kap. brottsbalken.
          </p>
          <p xml:id="i-9mnAXrceMv9tArv7WinfCS">
            Åklagaren får väcka åtal för brott som avses i första eller andra
            stycket endast om målsäganden anger brottet till åtal och åtal
            av särskilda skäl är påkallat från allmän synpunkt.”
          </p>
          <p xml:id="i-NZfJLWKh2WrmvzfuWPW3y2">
            Patentintrång är således ett brott, men det har aldrig hänt att
            allmänt åtal väckts för ett sådant brott. Det innebär att man
            i praktiken har upphört att tillämpa straffbestämmelsen. Det är
            beklagligt och bör förändras. Patentintrång kan vara ett mycket
            lönsamt brott och risken att bli dömd är obefintlig. Incitamenten
            att våga sig på ett intrång är därför mycket starka.
          </p>
          <p xml:id="i-42GURFYDKprxxa2xPb2sXG">
            För att markera att patentintrång är brott som polis och åklagare
            bör ta sig an i större omfattning, bör kravet att åtal endast
            får väckas av allmän åklagare om det av särskilda skäl är påkallat
            från allmän synpunkt tas bort. Däremot bör det fortfarande krävas
            att patentinnehavaren anger brottet till åtal, för att åtal ska
            få väckas. Om patentinnehavaren vill, bör det vara möjligt att
            göra upp i godo med intrångsgöraren, utan inblandning av polis
            och åklagare.
          </p>
          <p xml:id="i-APAdUMYwm4kfqyqrH1gxas">
            År 2008 tillsattes i Stockholm två särskilda immaterialrättsåklagare,
            som har till uppgift att utreda brott mot den immaterialrättsliga
            lagstiftningen. Bakgrunden var den debatt som varit om upphovsrättsbrott
            på internet i form av bl.a. olovlig nedladdning av filmer och
            musik. Immaterialrättsåklagarna har formellt rätt att utreda även
            patentintrång, men de begränsas påtagligt av den ovan beskrivna
            lagstiftningen. Upphovsrättsbrotten har varit i fokus de senaste
            åren, men patentintrången rör sammantaget mycket större värden
            och har större betydelse för Sveriges välstånd och utveckling.
            Därför är det väl så angeläget att använda polisens och åklagarnas
            resurser till att utreda patentintrång som till att utreda upphovsrättsbrott.
            I betänkande 2011/12:NU9 anförs att ett avskaffande av åtalsprövningsregeln
            skulle kunna leda till ett betydande merarbete för de brottsutredande
            myndigheterna. Det är förvisso tänkbart och måste noga studeras
            innan en förändring genomförs, men om piratkopiering på internet
            utreds och beivras men inte stora företags uppsåtliga patentintrång
            riktade mot små patentinnehavare är det uppenbart att det kan
            uppfattas som stötande. Därför bör polis och åklagare avsätta
            särskilda resurser för att utreda just patentintrång. Ett ytterligare
            skäl för det är att patentintrångsärenden kräver särskilda kunskaper
            som det inte är rimligt att varje polismyndighet och åklagarkammare
            besitter.
          </p>
          <p xml:id="i-T585nnx4zqVwDvm11Fs4Mt">
            I varumärkeslagen finns motsvarande åtalsprövningsregel som i
            patentlagen och det har länge framförts krav på att regeln ska
            avskaffas när det gäller varumärkesintrång. Detta föreslogs av
            Varumärkeskommittén i betänkandet Ny varumärkeslag (SOU 2001:26)
            och regeringen uttalade i propositionen om den nya varumärkeslagen
            (prop. 2009/10:225) att en närmare analys av reglerna om åtalsprövning
            behövs, särskilt mot bakgrund av att varumärkesförfalskning och
            piratkopiering utgör ett stort och växande problem. Det förefaller
            dock, enligt vår uppfattning, inte rimligt att avskaffa åtalsprövningen
            vid varumärkesintrång, men behålla den vid patentintrång. Visserligen
            är det många gånger mer komplicerat och därmed mer kostsamt att
            utreda patentintrång än varumärkesintrång, men det är sannolikt
            i många fall väl använda resurser med tanke på att allvarliga
            patentintrång rör betydligt större värden och väsentligt fler
            arbetstillfällen än varumärkesintrång.
          </p>
          <p xml:id="i-6aEPyvKWyk1o9rT8SXQcGZ">
            I maj 2014 gav regeringen tilläggsdirektiv till Patentlagsutredningen
            och gav då bl.a. utredningen i uppdrag att kartlägga och analysera
            tillämpningen av patentlagens straffbestämmelse. Tyvärr drar utredningen
            i betänkandet SOU 2015:41, s. 197 f, slutsatsen att ”skälen för
            att mjuka upp åtalsprövningsregeln på det sätt som skulle krävas
            för att möjliggöra fler åtal är inte så entydigt starka att de
            ändrar den intresseavvägning som ligger bakom regeln”. Därmed
            föreslår utredningen ingen ändring i paragrafen.
          </p>
          <p xml:id="i-X73TR4j1zazNpU3pTqdZoG">
            Enligt vår uppfattning övervärderar utredningen det faktum att
            väldigt få anmälningar om brottet patentintrång kommer till myndigheterna.
            Det är väl känt i uppfinnarkretsar och bland innovationsföretag
            att det är i princip omöjligt att få till stånd ett allmänt åtal
            för patentintrång och därför bedömer de flesta att det inte heller
            finns någon anledning att lägga tid och kraft på att göra en brottsanmälan.
            Utredningen förbiser också två viktiga dimensioner av frågan:
            Den allmänpreventiva och den moraliska.
          </p>
          <p xml:id="i-FK8Cu38M8bnboBy7bNhMyY">
            Som situationen är idag är det mycket svårt för en enskild uppfinnare
            eller ett litet innovationsföretag att få rätt i en patenttvist
            med ett stort företag, eftersom den mindre aktören vanligen inte
            har den ekonomiska uthållighet som krävs för att driva ett patentmål
            till slut – och av det skälet vågar vederbörande ofta inte ens
            inleda ett rättsligt förfarande mot intrångsgöraren. I stället
            tvingas den mindre aktören inte sällan antingen stillatigande
            åse intrånget eller gå med på en ofördelaktig uppgörelse. Om det
            fanns större förutsättningar att väcka allmänt åtal skulle detta
            i vart fall i någon mån kunna verka allmänpreventivt. Då skulle
            större företag veta att en mindre aktör inte är helt ensam i en
            intrångssituation, utan att polis och åklagare åtminstone i vissa
            fall skulle vara beredda att agera. Utredningen tycks inte ha
            beaktat vikten av att ur allmänpreventiv synpunkt aktivera straffbestämmelsen.
          </p>
          <p xml:id="i-QKCDmdqqjPWdks9M7a3Q2o">
            Den moraliska dimensionen är också betydelsefull. Om en enskild
            uppfinnare eller ett mindre innovationsföretag utsätts för patentintrång
            av en större aktör utan att kunna agera blir den mindre aktören
            berövad större eller mindre värden på ett orättfärdigt sätt. Att
            staten aldrig skulle anse att detta är så stötande att den mindre
            aktören förtjänar stöd av polis och åklagare i en straffrättslig
            process – och därför sätter upp så stränga åtalsprövningsregler
            som de som idag gäller – framstår som orimligt.
          </p>
          <p xml:id="i-Wcn7U9AascDtiBhLeh8tGD">
            Vi vill också påminna om att det i en departementspromemoria
            från regeringen Bildts tid (Ds 1993:24) föreslogs att åtalsprövningsreglerna
            skulle ändras på så sätt att kravet på särskilda skäl skulle tas
            bort, och att det främsta skälet till att så inte skedde var Riksåklagarens
            invändningar om att det skulle leda till att polis och åklagare
            skulle behöva lägga mer resurser än tidigare på den typen av ärenden.
            Det var alltså inte principiella skäl – tvärtom ansåg de flesta
            remissinstanserna att promemorians förslag var bra. Detta resursargument
            framstår som snävt, till exempel om man beaktar den risk som finns
            att människor och företag avstår från uppfinnande om de inte kan
            få hjälp att värna sina immateriella rättigheter. Det är självfallet
            svårt eller omöjligt att göra en ekonomisk bedömning av vilka
            värden som eventuellt går förlorade till följd av detta, men det
            är inte orimligt att föreställa sig ett orsakssamband mellan svårigheter
            att värna patent och drivkrafterna att uppfinna. I vart fall drivkrafterna
            och möjligheterna att kommersialisera patent skulle kunna påverkas
            negativt av bristande möjligheter att värna patent och svårigheter
            att värna patent skulle kunna vara en av flera faktorer bakom
            ”den svenska paradoxen”, det vill säga att det uppfinns en hel
            del i Sverige, men att relativt få uppfinningar kommersialiseras
            här.
          </p>
          <p xml:id="i-TLtxKqyPFZBwx2FdmSanDQ">
            Mot bakgrund av detta behövs en ny utredning av straffbestämmelsen
            om patentintrång, denna gång med ingångsvärdet att kraven för
            att väcka allmänt åtal för patentintrång ska sänkas.
          </p>
          <p xml:id="i-EGMmxQg8T9tGwrjBGcTfiS">
            Innovationer är viktiga för Sveriges framtid. Stjäls patent,
            är det moraliskt stötande och till skada för det svenska samhället.
            Staten bör därför hjälpa svenska patenthavare att värna sina rättigheter.
          </p>
        </div>
        <div xml:id="i-7auygywY2JeqTEyppoDk3Z" type="motSignatures">
          <list xml:id="i-7AaTr4jHSBrjaFsaQQutSK">
            <item xml:id="i-FxtTPrkxyQNxRHVLvdihKA" who="i-BZ7PcK8D1efvHXsafGEMKE">
              Andreas Norlén (M)
            </item>
            <item xml:id="i-5cfe2ZArxWRyVZU9hH1Gxd" who="i-Pu4JFuoHUq5W6JaAtvinyz">
              Annicka Engblom (M)
            </item>
            <item xml:id="i-HUoryW81EW5YAv8bBaztfW" who="i-GJLL78ePjJhSXVWBYyRW8t">
              Margareta Cederfelt (M)
            </item>
            <item xml:id="i-8id6dnyMyAqYMGXSUQroAV" who="i-4fjwccvGrtcBzgdzdxhXhs">
              Jörgen Warborn (M)
            </item>
          </list>
        </div>
      </div>
    </body>
  </text>
</TEI>
