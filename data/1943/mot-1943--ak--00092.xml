<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__ak__92/mot_1943__ak__92-001.pdf"/>
      <fw xml:id="i-VUqRUzpeubRkVxbRekujwG">
        Motioner i Andra kammaren, nr 92. 2
      </fw>
      <div type="motHeader" xml:id="i-GjAF6myngZ9poUZz162hPh">
        <div type="motTitle" xml:id="i-UWthEAfF4UAVxthR7xRG9p"/>
        <div type="motSubmissionInfo" xml:id="i-ENhPqFhWVzA8DiaLYXVyEx"/>
      </div>
      <div type="motBody" xml:id="i-43ik6G4fiwbbmZ3yDjoB6S">
        <div xml:id="i-17nyYNUXCNBh4mahtbejCn">
          <p xml:id="i-CzuFJvgTamyJj56hJEoRvF">
            Nr 92.
          </p>
          <p xml:id="i-GvwGwtvo3QF4dAijDgdqHk">
            Av herr Gustafsson i Bogla, om införande 1 lagen om församlingsstyrelse
            av allmänna regler om upptagande av kyrkokollekter.
          </p>
          <p xml:id="i-83AKNP6dVW9Cd7s7FbkL6j">
            Envar för sin kyrkoförsamlings angelägenheter intresserad torde
            ha kunnat iakttaga den under senare år starkt ökade frekvensen
            av kollekter, påbjudna av Kungl. Maj:t och domkapitlet. Under
            år 1941 insamlades sålunda i våra församlingskyrkor av detta slag
            av kollekter icke mindre än 1,673,000 kronor, vilka medel gingo
            till ändamål utanför den egna församlingen och över vilkas beslutande,
            användande och redovisande densamma saknar varje in- flytande.
            Stockholms domkapitel har exempelvis innevarande kvartal med stöd
            av Kungl. Maj:ts administrativa förfogande ålagt stiftets församlingar
            att å icke mindre än 11 uppräknade helgdagar under en tidrymd
            av endast tre månader upptaga kyrkokollekter av dylik icke direkt
            församlingsbetingad karaktär. För församlingarnas eget behov återstå
            sålunda under ett helt kvartal endast ett par, tre söndagar. Denna
            utveckling synes mig ur olika synpunkter högst betänklig. Dels
            förmenas härigenom församlingarna att på sätt, som varit hävdvunnet,
            in- samla medel för det kyrkliga arbetet bland barn och ungdom,
            till hjälp åt gamla, fattiga och sjuka och andra till församlingslivet
            närmast hörande områden. Dels utgå de av Kungl. Maj:t befallda
            kollekterna ej sällan till ändamål, som äro det meniga kyrkfolket
            väsentligen främmande eller rent av okända, varigenom kollektgivandet
            icke längre blir ett medvetet offer i den kristliga kärleksverksamhetens
            intressen utan en slentrianmässig pålaga. I tidningarna har under
            senaste tiden exempelvis refererats ett fall, då genom svenska
            statens befallning församlingarna ålagts en kollekt, varav medlen
            i sista hand använts till utgivandet av en tidning, innehållande
            bloddrypande och icke tillräckligt verifierade skildringar av
            kyrkoförföljelser i Ryssland. Den utrikespolitiska tendensen har
            varit tydlig även därigenom, att publikationen omsorgsfullt undvikit
            att skildra den norska kyrkans för- hållanden under nu rådande
            villkor, vilka säkerligen vida mer intresserat kollektgivarna.
            Det har också varit tydligt, att de kyrkliga myndighets- personer,
            som med sina namn stått som ledare för det tidningsutgivande företaget,
            ägt föga kännedom om den egentliga innebörden i verksamheten eller
            i varje fall utövat alltför ringa överinseende beträffande de
            verkställande krafterna. I skydd av deras aktade namn och ett
            känslosamt kollekteirkulär ha under flera år sålunda influtit
            i kollekter över 40,000 kronor årligen från om användandet säkerligen
            mycket ovetande kyrkobesökare. Enär kollekterna på grund av denna
            utveckling till ständigt större beroende av statliga myndigheter
            närmast kunna betraktas som ett slags statsunderstöd,
          </p>
          <pb facs="riksdagen-motions-pdf/data/1943/mot_1943__ak__92/mot_1943__ak__92-002.pdf"/>
          <fw xml:id="i-XjGgHJpW9FNGTp1mwu5ANV">
            6 Motioner i Andra kammaren, nr 92.
          </fw>
          <p xml:id="i-QSwhmj7Y1SNigpjEevMvGp">
            är det anmärkningsvärt, att deras användande icke föranleder
            kontroll genom ämbetsverk eller statsrevisorer. Enligt föreskrift
            i den enda lag rörande kollekter, som förefinnes, nämligen kungl.
            kungörelsen den 12 oktober 1917, skall ett slags redovisning ske
            till diakonistyrelsen. Då denna institution själv är en av de
            fitigaste kollekttagarna, torde dock tvekan kunna uppstå om dess
            lämplighet som slutinstans i dessa angelägenheter. Denna tvetydighet
            i fråga om kyrkokollekternas natur skulle undgås, om de återfördes
            till det desamma från början avsetts vara, nämligen av för- samlingarna
            beslutade, frivilliga sammanskott. När kollektväsendet uppkom,
            åsyftades genom detsamma att bland en bestämd församlings kyrkobesökare
            skaffa medel till tickande av omedelbara behov i fråga om hjälp
            åt fattiga och sjuka. Så småningom utvecklades seden därtill,
            att en fattig försam- ling, som skulle bygga kyrka, anhöll hos
            andra församlingar om deras bistånd vid det kostsamma företaget.
            Dylik hjälp lämnades då i form av en kollekt. För att tillse,
            att härvidlag något missbruk icke uppstode, stadgades så småningom,
            att Kungl. Maj:t efter länsstyrelsens hörande skulle pröva och
            godkänna en framställning om dylik kyrkobyggnadskollekt, innan
            andra församlingar medgåves rätt att besluta om dess upptagande.
            Men den enskilda församlingens rätt att själv avgöra, om den överhuvud
            ville medge en kollekt, har icke någonsin lagligen ifrågasatts.
            Det har tillkommit mycket senare tider att i en alltmera restlöst
            förverkligad statskyrkas tecken och med den urgamla svenska kommunala
            självstyrelsens snabbt pågående förvittrande mer och mer utestänga
            den enskilda församlingen från dess dock alltjämt lagliga rätt
            att besluta om kollekterna i sin egen kyrka. Då denna utveckling
            synes undertecknad både oriktig och ödesdiger inte minst för den
            kristliga församlingen, har jag funnit det påkallat att påyrka
            en ändring i lagstiftningen rörande kyrkokollekterna. Olika vägar
            kunna tänkas. Närmast föreställer jag mig, att i lagarna rörande
            församlingssty- relse borde införas en paragraf, som tydligt utsade,
            att församling själv äger besluta om upptagandet av alla kollekter,
            men att då det gällde kollekt, vars upptagande skulle ske i flera
            församlingar, medgivande härom borde lämnas av Kungl. Maj:t efter
            domkapitels hörande. Användandet av genom dylika kollekter hopbragta
            medel skulle sedan vara föremål för samma offentliga granskning,
            som brukar föreskrivas för andra av det allmänna lämnade bidrag.
            På grund av vad jag sålunda anfört hemställes,
          </p>
          <p xml:id="i-TeqbXok1WXdQZQnMSCb1jM">
            att riksdagen ville besluta sådan ändring av lagen rörande församlingsstyrelse,
            att de allmänna reglerna rörande beslut om upptagande av kyrkokollekter
            införas i denna lag, samt att därvid klart utsäges, att den enskilda
            församlingen ensam tillkommer att besluta om kyrkokollekt. Stockholm
            den 21 januari 1943.
          </p>
          <p xml:id="i-RnZxusZVZCZTu3N2Tu8Zb5">
            Edvin Gustafsson.
          </p>
        </div>
      </div>
    </body>
  </text>
</TEI>
