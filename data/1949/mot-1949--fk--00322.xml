<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1949--fk--00322">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__322/mot_1949__fk__322-001.pdf"/>
      <fw xml:id="i-W9EdNge4DiuAkze12ugzsy">
        6 Motioner i Första kammaren, nr 322.
      </fw>
      <div xml:id="i-22LaSgQ5numxZUsTng59VF" type="motHeader">
        <div xml:id="i-3M8YAAphtGmBzCroavps8h" type="motTitle"/>
        <div xml:id="i-5itiK4jwqq8DEPLBFKG2P8" type="motSubmissionInfo"/>
      </div>
      <div xml:id="i-6CYsTiRXeN7FWQ1H4VavW7" type="motBody">
        <div xml:id="i-6nxjAsboCzifxa3f891fKN">
          <p xml:id="i-WuzUdzwuyWFP42ruQPTG79">
            Nr 322.
          </p>
          <p xml:id="i-3VFCRzT8Ke4Rt3oWsrPqRe">
            Av herr Domö m. fl., i anledning av Kungl. Maj:ts proposition
            med förslag till lag angående fortsatt tillämpning av lagen den
            23 april 1948 (nr 175) med särskilda bestämmelser om dispositionen
            av aktiebolags vinstmedel.
          </p>
          <p xml:id="i-6pvjBgXWUpXKonGb4up5wh">
            I Kungl. Maj:ts proposition nr 209 föreslår finansministern riksdagen
            att förlänga giltighetstiden för lagen den 23 april 1948 (nr 175)
            med särskilda bestämmelser om dispositionen av aktiebolags vinstmedel.
            Första kapitlet i sagda lag rör begränsning av aktiebolagens vinstutdelningar
            och andra ka- pitlet deras insättning av medel på spärrkonto,
            den s. k. vinststeriliseringen. I den första av dessa tvenne frågor
            tar finansministern slutlig ställning och föreslår förlängning.
            I den andra däremot framhåller han, att det vid er be- handling
            av propositionen först vid en eventuell höstsession blir möjligt
            att bättre än nu är fallet bedöma frågan särskilt om den s. k.
            vinststerilisering- en. Skulle lagförslaget antagas redan vid
            vårsessionen, utesluter detta icke att frågan om vinststeriliseringen
            kan omprövas i början av 1950 års riks- dag. Finansministern är
            alltså icke beredd att för närvarande taga ställning till detta
            spörsmål. Motionärerna få med anledning härav taga upp de tvenne
            i lagen sam- mankopplade frågorna var för sig.
          </p>
          <p xml:id="i-YYPEN1c3TM6iDtVpVLt8uE">
            Utdelningsstoppet. Genom 1948 års lag skärptes bestämmelserna
            rörande aktiebolagens vinst- utdelning i förhållande till 1943
            års lag. Anledningen härtill uppgavs förra året vara önskemålet
            att begränsa aktieägarnas möjligheter till konsumtion för att
            därigenom minska efterfrågan på varor och tjänster. Skärpningen
            innebar närmast ett utdelningsstopp för aktiekapitalet i äldre
            bolag, vilka enligt den tidigare vinstutdelningslagen haft möjlighet
            till ökningar uppåt intill en viss gräns, samt en högsta förräntning
            på nytt aktiekapital om 5 procent. Härigenom låstes den tillåtna
            aktieägarinkomsten i kronor vid ett nära nog fast belopp. Såsom
            utredningsmännen uttryckte saken, medförde utdelningsstoppet för
            aktieägaren, »att han icke nu kunde utnyttja värde- stegringen
            av det realkapital, vari han ägde andelsrätt&gt;», vilket är en
            annan formulering av att han förvägrades kompensation för den
            inträffade pen- ningvärdeförsämringen. Om det berättigade i en
            sådan åtgärd ur rättvisesynpunkt framfördes re-
          </p>
          <pb facs="riksdagen-motions-pdf/data/1949/mot_1949__fk__322/mot_1949__fk__322-002.pdf"/>
          <fw xml:id="i-Nh3fX8xyUHDk9Vn6tmvBTV">
            Motioner i Första kammaren, nr 322. 7
          </fw>
          <p xml:id="i-CuuGKHRi4ypHPrXJsSNhoa">
            dan förra året vissa tvivel, vilka även finansministern ansåg
            ha visst fog för sig. Det påpekades nämligen, att aktieägarnas
            realinkomst sedan 1939 sjun- kit med 12 procent, samtidigt som
            de manliga löntagarnas realinkomst höjts med 12 procent och de
            kvinnligas med 21 procent. Då det för uppnående av lönestabilisering
            av psykologiska skäl ansågs nödvändigt att aktieägarnas inkomster
            icke skulle kunna höjas, godtogs detta såsom led i en allmän överenskommelse.
            Emellertid har utvecklingen under 1948 visat en fortsatt ganska
            betydande ökning av penninglönerna för manliga respektive kvinn-
            liga arbetare med en viss ytterligare höjning av realinkomsten,
            varför det avgörande skälet för ett fortsatt utdelningsstopp ur
            solidaritetssynpunkt nu bortfallit.
          </p>
          <p xml:id="i-AR1Tmny3sgJfbe1FNodHAd">
            Finansministern framförde förra året det antagandet, att aktieägarna
            vore mindre beroende av sin inkomst än löntagarna. I detta hänseende
            har under år 1948 framkommit en del material till belysning av
            denna fråga. För de större inkomsttagare, där finansministerns
            antagande möjligen må vara rik- tigt, tages aktieinkomsten till
            största delen, i vissa fall helt och hållet eller mer, i anspråk
            av skatterna. De mindre inkomsttagarna, i fråga om vilka fi- nansministerns
            antagande är tvivelaktigt eller oriktigt, äro emellertid de som
            till betydande del uppbära aktieinkomsten. Främst på äldre dagar
            äro de för sin försörjning beroende av avkastningen på sitt i
            aktier placerade spar- kapital. Det är dock ur samhällsekonomisk
            synpunkt de allvarligaste erinringarna måste resas mot förslaget
            om fortsatt begränsning av utdelningen på aktie- kapital. Det
            riskvilliga kapitalet, som för produktionsapparatens vidare ut-
            veckling spelar en långt viktigare roll än den allmänna opinionen
            i vårt land riktigt klart tycks vilja inse, fordrar som kompensation
            för betydande för- lustrisker hög avkastning. De former, i vilka
            riskvilligt kapital kan träda i produktionens tjänst, äro för
            närvarande begränsade till några få sådana, av vilka aktiekapitalet
            otvivelaktigt är den viktigaste. Det vore enligt motionä- rernas
            mening synnerligen olyckligt, om genom olika samhällsingripanden
            aktiekapitalet skulle förlora sin karaktär i detta hänseende och
            mer eller mindre förvandlas till en form av vanligt sparkapital.
            I den mån det risk- villiga kapitalet icke försvunne, skulle det
            hänvisas till en existens i juridiskt oordnad form och mer eller
            mindre undandraget den reglering av olika in- tressen, som lagstiftning
            och praxis sökt utarbeta. Dess insatser skulle dess- utom icke
            i så hög grad kunna inriktas på själva produktionen utan hänvi-
            sas till annan affärsverksamhet. Aktieformen erbjuder dessutom
            en möjlig- het, som ingen annan form hittills kunnat uppvisa motsvarighet
            till, näm- ligen att i små kvantiteter på olika håll uppsamla
            förefintligt riskvilligt ka- pital, vilket om denna form icke
            funnes förmodligen skulle förbliva i s. k. trygga placeringar.
            Riksdagen uttalade också förra året vissa farhågor för produktionshäm-
          </p>
          <pb facs="riksdagen-motions-pdf/data/1949/mot_1949__fk__322/mot_1949__fk__322-003.pdf"/>
          <fw xml:id="i-8NkYHfya2ZeoBnemFxbptq">
            8 Motioner i Första kammaren, nr 322.
          </fw>
          <p xml:id="i-NBAa5XWrAGBFsJzws5UJEA">
            mande verkningar av utdelningsstoppet och underströk angelägenheten
            i nu- varande läge av en kraftig höjning av produktionen. . Finansministern,
            som icke ville bestrida möjligheten av stagnation, ansåg sig dock
            berättigad till antagandet, att produktionshämmande verkningar
            icke i nämnvärd grad skulle göra sig märkbara. Främsta anledningen
            här- till var den förutsatta relativt korta varaktigheten av utdelningsstoppet.
            En avgörande förutsättning för hela 1948 års lagstiftning rörande
            såväl utdelningsstopp som s. k. vinststerilisering var dess strängt
            tidsbegränsade karaktär. Vid lagens tillkomst ifrågasattes detta
            icke på något håll, utan fullständig enighet rådde i detta hänseende.
            I fråga om utdelningsstoppet gjorde finansministern i proposition
            nr 181/1948 (s. 38) följande mycket klara och koncisa uttalande:
            &gt; Slutligen vill jag starkt understryka, att den föreslagna
            lagstiftningen begränsats till att gälla två år.» Icke desto mindre
            föreslår finansministern nu i prop. nr 209/1949 för- längning
            av utdelningsstoppet utan att härför förebringa någon som helst
            motivering. Enligt motionärernas mening borde ett avsteg från
            förra årets mycket bestämda deklaration ha krävt en alldeles särskilt
            stark motivering. Då någon sådan icke framlagts och enligt motionärernas
            mening icke heller i realiteten kan presteras bl. a. även med
            tanke på det delvis försämrade kon- junkturläget, få motionärerna
            med åberopande av anförda skäl motsätta sig förlängning av utdelningsstoppet.
          </p>
          <p xml:id="i-MzKaPBjWr7toj1LdXZxDFv">
            Spärrkontoinsättningarna.
          </p>
          <p xml:id="i-MVAfmBz7NSLCiqffUBb9ZA">
            Till skillnad från utdelningsstoppet utgår finansministern i
            proposition nr 209/1949 icke direkt från att spärrkontoinsättningarna
            skola fortsätta även nästa år, ehuru han förordar en förlängning
            av 1948 års lag i dess helhet. Han anser sig kunna ifrågasätta,
            om icke bättre möjligheter för bedömande av lagens fortbestånd
            i denna del skulle föreligga vid en eventuell höstses- sion, möjligen
            även i början av 1950 års riksdag. Enligt motionärernas mening
            kunna avgörande skäl anföras för att icke fortsätta spärrkontoinsättningarna
            under nästa år. Först kunna anföras omständigheterna kring lagens
            tillkomst. Hela an- ordningen hade karaktären av en frivillig
            överenskommelse och en kompro- miss mellan olika uppfattningar,
            vilket åberopades av såväl finansministern 'som första lagutskottet
            för att icke rubba lagförslaget i olika hänseenden. Berörda parter
            ha självfallet icke kunnat utgå från annan förutsättning än ett
            fullföljande av kompromissen. Sålunda förklarade sig företrädarna
            för de av lagstiftningen träffade bolagen, att villkoret för att
            de icke skulle mot- sätta sig densamma vore »dels att den bleve
            en tillfällig, starkt tidsbegränsad anordning, dels ock att den
            infogades i en serie av andra åtgärder ägnade att återställa förtroendet
            för den svenska kronans yttre och inre värde». För- sta lagutskottet
            uttalade också i sitt av riksdagen godkända utlåtande, att
          </p>
          <pb facs="riksdagen-motions-pdf/data/1949/mot_1949__fk__322/mot_1949__fk__322-004.pdf"/>
          <fw xml:id="i-KGczuRV3UBKv3gEBSfZhu3">
            Motioner i Första kammaren, nr 322. I
          </fw>
          <p xml:id="i-AJTTz6uhT7minDn8rJyFdR">
            utskottet för sin del ville »framhålla angelägenheten av att
            de inskränkning- ar, som aktiebolagen underkastas, begränsas till
            de i propositionen angivna två åren». Icke minst med hänsyn till
            de produktionshämmande verkning- arna borde ävenledes enligt utskottet
            lagstiftningen icke äga bestånd längre 'än som vore nödvändigt
            för att avvärja det akuta inflationshotet. Om detta förblir akut
            i två år och förutsättes bliva akut i sådan grad yt- terligare
            ett tredje år, att man ifrågasätter att bibehålla en nödfallsåtgärd
            som den s. k. vinststeriliseringslagen, måste detta bero på att
            övriga åtgär- der, i vilka denna skulle vara ett led, icke varit
            tillräckliga. Själva spärrkon- toinsättningarna ha dessutom direkt
            motverkats av den politik, riksbanken fört. De farhågor, som förra
            året uttrycktes för att spärrmedlen icke skulle bliva effektivt
            steriliserade, därigenom att de på olika omvägar skulle kom- ma
            att hämtas från den sedelutgivande instansen, synas oss ha blivit
            besan- nade. Under år 1948 resulterade riksbankens till 585 milj.
            kr. uppgående köp av obligationer jämte övriga transaktioner med
            marknaden i en ökning. av likviditeten om 400 milj. kr., medan
            resultatet i stället borde ha blivit en nettominskning. Även om
            bankernas kreditvolym minskats torde detta ha berott på helt andra
            omständigheter, t. ex. importnedskärningen och bygg- nadsbegränsningen.
            Första lagutskottets förutsättning i detta hänseende har således
            icke infriats. Även finansministern uttryckte som sin mening,
            att spärrmedlen borde effektivt steriliseras, och förutsatte,
            att de icke skulle ta- gas i bruk av staten vare sig på det ena
            eller andra sättet. Så torde dock på omvägar ha blivit fallet.
            En av de allvarligaste erinringar, som förra året restes mot spärrkontoin-
            sättningarna, var, att de träffa allenast en av de företagsformer,
            i vilka rö- relse bedrives, nämligen aktiebolagen, medan de ekonomiska
            föreningarna, handelsbolagen och enskilda personer äro oberörda.
            En sådan ojämnhet i pålagor är i och för sig ägnad att missgynna
            den särskilda form för bedri- vande av främst industriell verksamhet,
            som för närvarande anlitas, varför industrien som sådan särbelastas.
            Redan nu torde man kunna peka på vissa uppenbara olägenheter därav,
            i det att industriens kapitalförsörjning anmält sig som ett problem,
            vars betydelse av vissa tecken att döma kan komma att öka. Det
            ingick visserligen som ett av skälen för att påbjuda spärrkontoin-
            sättningar, att investeringarna i rådande inflationsläge skulle
            begränsas, men samtidigt är, som första lagutskottet då framhöll,
            en kraftig höjning av produktionen en grundförutsättning för krisens
            övervinnande. Att följaktli- gen söka bemästra densamma på bekostnad
            av en mer eller mindre lång- varig industriell stagnation torde
            icke vara avsikten. Om bolagen följaktli- gen berövas en del av
            sina kapitalmedel, förlora de i motsvarande mån en möjlighet att
            bidraga till den rationalisering av produktionen, som nu och för
            den närmaste framtiden är så nödvändig icke blott för inflationsfarans
          </p>
          <p xml:id="i-XgLpir1j4XwCXqfjcoqk7n">
            Bihang till riksdagens protokoll 1949. 3 saml. Nr 316—324.
          </p>
          <pb facs="riksdagen-motions-pdf/data/1949/mot_1949__fk__322/mot_1949__fk__322-005.pdf"/>
          <fw xml:id="i-TfCvLsoDKU7u4TeUYDQCva">
            10 Motioner i Första kammaren, nr 322.
          </fw>
          <p xml:id="i-EmjUruf2E1zqbxVZLWXqHR">
            undanröjande utan kanske framför allt för exportens och konkurrenskraf-
            tens höjande. Förmågan att avstå medel för insättning på spärrkonto
            har redan under den tid lagen varit gällande visat sig vara mycket
            ojämn. Bolagens likviditet företer mycket stora olikheter. Självklart
            är, att detta bl. a. sammanhänger med deras större eller mindre
            känslighet för konjunkturändringar. Det stora flertalet mindre
            och medelstora bolag har inga stora likvida tillgångar att falla
            tillbaka på i händelse av avtagande konjunktur. Med tanke på de
            ten- denser till ökad konkurrens, som prägla den ekonomiska utvecklingen,
            är det oklokt att för relativt lång tid framöver försvaga motståndskraften
            och konkurrensförmågan hos förmodligen större delen av de svenska
            bolagen. Enligt vad motionärerna ha sig bekant, lär den likviditetsförsämring,
            som kunde påvisas för tiden 1 oktober 1946 till 1 oktober 1947,
            ha ytterligare markerats, särskilt om hänsyn tages till penningvärdets
            fortsatta fall. Det av finansministern ifrågasatta tillvägagångssättet
            att förlänga lagen i dess helhet och sedan i början av 1950 års
            riksdag eventuellt upphäva densamma i den del den rör spärrkontoinsättningar,
            synes motionärerna uppenbart olämpligt. En rationell planläggning
            av industriens investeringar fordrar, att bolagen veta, vilka
            kapitalmedel de kunna disponera, och vilket finansieringssätt
            de skola anlita för sina rationaliseringar.
          </p>
          <p xml:id="i-4d2p69tEW1NdztdaRAiHkE">
            På grund av vad ovan anförts hemställa vi, att riksdagen måtte
            avslå Kungl. Maj:ts proposition nr 209.
          </p>
          <p xml:id="i-UdAesVzy7GHXm4jh1XccNT" type="date">
            Stockholm den 3 maj 1949.
          </p>
          <div xml:id="i-CTXmro7MmxB6pRL2sLXsYK" type="signatureBlock">
            <p xml:id="i-PuGm54ipGmX6H5RvqWax48" who="i-PRkToj2ss6C9sjWtUtqNNh" type="signature">
              Fritiof Domö
            </p>
            <p xml:id="i-NhB1i9ScFDeNReZsX54HAh" who="unknown" type="signature">
              J. B. Johansson
            </p>
            <p xml:id="i-5Unt2DhfvnQgphRgDdhuJQ" who="i-J2xUVh35Vb6NMJLSX57Ge1" type="signature">
              Gustaf Velander
            </p>
            <p xml:id="i-17A2UbNV2bhptQagWdVF8N" who="unknown" type="signature">
              Ebon Andersson
            </p>
          </div>
          <p xml:id="i-2etCN7neYRVPscAfPr8PbW">
            K. G. Ewerlöf. Harald Nordenson. Axel Mannerskantz.
          </p>
        </div>
      </div>
    </body>
  </text>
</TEI>
