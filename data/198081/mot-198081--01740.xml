<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01740">
  <teiHeader>
    <fileDesc>
      <titleStmt>
        <title>om trafiken på Bromma och Arlanda flygplatser</title>
        <author>av Rolf Sellgren</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om trafiken på Bromma och Arlanda flygplatser</title>
          <idno type="rdwebb">G4021740</idno>
          <rs type="number">1740</rs>
          <ref type="dokument_url_text">http://data.riksdagen.se/dokument/G4021740/text</ref>
          <ref type="dokument_url_html">http://data.riksdagen.se/dokument/G4021740</ref>
          <ref type="dokumentstatus_url_xml">http://data.riksdagen.se/dokumentstatus/G4021740</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-y57aqt6DptStUpkWh6h5L</idno>
            <name>ROLF SELLGREN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T7PL4cCPDZZ3arWP7N9dpC" type="signed"/>
        <correspContext corresp="i-T7PL4cCPDZZ3arWP7N9dpC">
          <note type="signatory" corresp="i-y57aqt6DptStUpkWh6h5L"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1740/mot_198081__1740-001.pdf"/>
      <div type="motHeader" xml:id="i-BtCWANdsWbdu7jqthbWiyC">
        <div type="motTitle" xml:id="i-4keVekABYPQtsP4NvFmmUD"/>
        <div type="motSubmissionInfo" xml:id="i-RQJhXUG1SKDgG4V6DG5ZiR"/>
      </div>
      <div type="motBody" xml:id="i-6dUMgDynGN9tW6T9gnxqD9">
        <div xml:id="i-QZe6UZGxae835aZn86XWij">
          <p xml:id="i-CVBJSAociCv7HR2fdVd8fV">
            Motion 1980/81:1740
          </p>
          <p xml:id="i-SZB4a28iuH8PMSTrPYxEwW">
            av Rolf Sellgren om trafiken på Bromma och Arlanda flygplatser
          </p>
          <p xml:id="i-L5Dq9EQPqBnJAEpnSQnrng">
            Riksdagens beslut i Brommafrågan den 17 december 1980 har som
            huvudpunkt att jettrafiken på Bromma snarast möjligt skall upphöra,
            dock senast under andra halvåret 1982. Som följd härav skall Linjeflyg
            flytta sin verksamhet med jetplan till Arlanda. Beslutet innebär
            också att Bromma t. v. bibehålls för annat inrikesflyg och allmänflyg.
            Bromma bör rustas upp för 20 milj. kr. Riksdagsbeslutet innebär
            därutöver att en rad följdfrågor skall närmare utredas. Dit hör
            bl. a. att klarlägga förutsättningarna för hur det långsiktiga
            flygplatsbehovet i Stockholmsregionen skall tillgodoses. Luftfartsverket
            skall vidare vidta de åtgärder inom det nuvarande inrikesområdet
            på Arlanda som erfordras. Regeringen skall så snart det erfordras
            återkomma till riksdagen med begäran om de investeringsmedel som
            är oundgängligen nödvändiga för om- och nybyggnaden på Arlanda.
            Därtill krävs en rad åtgärder av kortsiktig och långsiktig natur
            för att på ett tillfredsställande sätt lösa kollektivtrafikförbindelserna
            mellan Stockholms city och Arlanda. Regeringen har under januari
            månad beslutat tillsätta en utredning om inrikesflygets roll i
            trafikpolitiken samt givit ansvariga myndigheter de övriga utredningsuppdrag
            som riksdagsbeslutet erfordrar. Den väsentligaste innebörden i
            riksdagsbeslutet är att jettrafiken skall flyttas till Arlanda
            samt att Bromma bibehålls för allt annat flyg. Detta beslut bör
            ligga fast. Det är dock enligt min mening nödvändigt att detta
            sker till lägsta möjliga samhällsekonomiska och företagsekonomiska
            kostnader. Riksdagsbeslutet ger inget fullständigt underlag för
            hur utflyttningen skall genomföras. Bl. a. är terminalfrågorna
            inte fullt klarlagda. Den korta tidsfristen fram till 1982 ställer
            också luftfartsverket och Linjeflyg inför svåra administrativa
            och ekonomiska problem som kan skada inrikesflyget åtminstone
            temporärt. Tidsramen ger heller inte Linjeflyg möjligheter att
            finna acceptabla lösningar för flygverksamheten på de kortare
            linjerna. Överflyttningen till Arlanda bör ske under sådana förhållanden
            att verksamheten utsätts för minsta möjliga avbräck. Inriktningen
            bör vara att så långt möjligt bevara den popularitet som inrikesflyget
            uppnått de senaste åren genom lågprissatsningen. Detta är också
            en förutsättning för en acceptabel lönsamhet för verksamheten.
            En allmän utgångspunkt måste vara att finna den för företaget,
            staten och kommunen minst kostnadskrävande lösningen.
          </p>
          <pb facs="riksdagen-motions-pdf/data/198081/mot_198081__1740/mot_198081__1740-002.pdf"/>
          <p xml:id="i-VSNzX4zA6TbQb4EXb4dWCb">
            Mot. 1980/81:1740 5
          </p>
          <p xml:id="i-ASbayFnLozZvAWuazqMNqd">
            En lösning är att flytta LIN:s verksamhet direkt till en ny inrikesterminal.
            Därmed undviks dyrbara investeringar i provisorier av kort varaktighet.
            Härigenom besparas statskassan och företaget stora kostnader.
            Luftfartsver- ket, som fått regeringens uppdrag att undersöka
            förutsättningarna för en utflyttning av Linjeflygs jettrafik,
            har ännu ej avslutat sitt arbete. Flera alternativ bearbetas f.
            n. Innan luftfartsverket slutfört sitt uppdrag, kan inte någon
            särskild lösning på terminalfrågan i detta avseende förespråkas.
            Man bör även överväga lösningar som gör det möjligt att använda
            nuvarande inrikesterminal på Arlanda under avsevärt längre tid
            än som hittills förutsatts. Terminalen har sina givna begränsningar.
            Passagerarut- rymmena är små. Rampområdet medger ej uppställning
            av erforderligt antal flygplan, och utrymmet för bilparkering
            i närheten av terminalområdet är mycket knappt. Det är dock möjligt
            att begränsa dessa nackdelar genom att på Bromma bibehålla viss
            linjetrafik med små plan som klarar de fastställda miljökraven.
            Därigenom avlastas Arlanda, och förutsättningarna ökar att bedriva
            trafik på annars nedläggningshotade linjer. Ett sådant flygplan
            är SAAB-Fairchild som f. n. utvecklas. En sådan lösning är även
            industripoli- tiskt motiverad. Ytterligare en tänkbar möjlighet
            vore att lokalisera inrikesflyget till nuvarande charterutrymme
            och att chartertrafiken i sin tur flyttas till inrikesterminalen.
            Dessa alternativ måste vägas mot varandra. Det innebär besparingar,
            men underlag för att ta ställning finns enligt min mening f. n.
            inte. Alternativen bör granskas från praktiska, operationella
            och ekonomiska utgångspunk- ter. Lösningen av terminalfrågan är
            givetvis avgörande för investeringar i hangar- och administrationsbyggnader.
            Fördyringar av verksamheten på Arlanda i detta avseende måste
            undvikas. Mot denna bakgrund finns starka skäl för en viss senareläggning
            av utflyttningen av jettrafiken till Arlanda. En sådan ordning
            innebär bespa- ringar för stat, kommun och flygföretag i förhållande
            till det beslutade utflyttningsschemat. Också andra problem som
            sammanhänger med en mycket snabb utflyttning kan begränsas. Bl.
            a. ökar förutsättningarna för att nödvändiga förbättringar av
            markförbindelserna mellan Stockholm och Arlanda skall kunna genomföras
            på ett ekonomiskt godtagbart sätt. Även andra förbättringar i
            servicen, såsom incheckning redan i city med direktbussar ut på
            plattan, kan förberedas på ett bättre sätt. Med hänvisning till
            det anförda hemställs 1. att riksdagen som sin mening ger regeringen
            till känna att jettrafiken på Bromma skall flyttas till Arlanda,
            2. att riksdagen hos regeringen begär en snabbutredning av terminalfrågor
            m. m. på Arlanda i syfte att så långt möjligt begränsa kostnaderna
            för stat, kommun och flygbolag i enlighet med vad som anförs i
            motionen,
          </p>
          <pb facs="riksdagen-motions-pdf/data/198081/mot_198081__1740/mot_198081__1740-003.pdf"/>
          <p xml:id="i-NwLa2H5K7entTKsM1LHrjB">
            Mot. 1980/81:1740 6
          </p>
          <p xml:id="i-RnJhypy1gRAMC8kmTozjYo">
            3. att riksdagen hos regeringen begär en snabbutredning av förutsättningarna
            att från Bromma bedriva linjetrafik på kortare linjer med mindre
            flygplan, t. ex. SAAB-Fairchild som klarar de fastlagda miljökraven,
            4. att riksdagen därför med ändring av tidigare beslut som sin
            mening ger regeringen till känna att flyttningen av jettrafiken
            till Arlanda skall ske snarast, dock senast under år 1984.
          </p>
          <p xml:id="i-CfZGfhXdjGkVZvq8X6oi1u">
            Stockholm den 27 januari 1981
          </p>
          <p xml:id="i-FMH5WEdvjNbJvWWDCdEGEP">
            ROLF SELLGREN (fp)
          </p>
        </div>
      </div>
    </body>
  </text>
</TEI>
