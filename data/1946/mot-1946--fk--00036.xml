<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1946--fk--00036">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__fk__36/mot_1946__fk__36-001.pdf"/>
      <fw xml:id="i-HKiYNCfjLv5RegGbAi6vdy">
        12 Motioner i Första kammaren, nr 36.
      </fw>
      <div xml:id="i-Qn1gzkp9dVxScEUi9XzKE2" type="motHeader">
        <div xml:id="i-8exMVevN6YUsE6hMDCi3QK" type="motTitle"/>
        <div xml:id="i-KvuMDsUXHd9Tyh66qHbuHo" type="motSubmissionInfo"/>
      </div>
      <div xml:id="i-Gh6jDgWng7dYNBmt9u8XX8" type="motBody">
        <div xml:id="i-74wHJ29Y7znikuwqEkL54B">
          <p xml:id="i-CmoaUBgLtZMLPaKtUVchSX">
            Nr 36.
          </p>
          <p xml:id="i-WdVKR8qL4Y9V6DuZJ963p">
            Av herr Lindén m. fl., om ökat anslag till Samfundet för hem-
            bygdsvård, m. m.
          </p>
          <p xml:id="i-5m9ow7rtBPQWbgL4dRcLkj">
            Samfundet för hembygdsvård, som ägt bestånd 30 år, verkar huvudsakligen
            för att främja en sund byggnadskultur, framför allt på den svenska
            lands- bygden. Enligt sina stadgar har samfundet till uppgift
            att främja den svenska hembygdsvården och vill i detta syfte verka
            för: att natur- och kulturminnen bevaras och vårdas; att nydaningar
            och omläggningar utföras med hänsyn till såväl landskapet och
            bygden som närmast omgivande natur och förutvarande anläggningar
            samt att i allmänhet kunskapen om och kärleken till hembygden
            ökas. När det gäller byggnadskultur torde man utan överdrift kunna
            påstå, att samfundet utfört och fortfarande utför ett banbrytande
            arbete. En mång- årig undervisning avsedd för byggmästare har
            ägt rum dels vid byggmästar- skolan vid Hvilans folkhögskola,
            Skåne, dels vid ett stort antal ambulerande kurser av kortare
            längd. Omkring 100 dylika kurser ha hittills hållits med sammanlagt
            elevantal av omkring 1600. »Denna verksamhet torde vara bland
            de mera betydelsefulla åtgärder, som på senare tiden vidtagits
            för att befrämja ett ändamålsenligt byggande, i första hand av
            egnahem.» (Bostadssociala ut- redningens betänkande 1935: 49,
            s. 121.) Byggnadsbyrån har till uppgift dels att företa systematisk
            utredning rörande svensk levande byggnadstradition, dess innebörd
            och utvecklingsmöjligheter, dels att handha samfundets rådgivande
            verksamhet och står under ledning av arkitekten fil. dr Erik Lundberg
            och arkitekten K. E. Hjalmarson. Särskild uppmärksamhet har under
            de sista åren ägnats det s. k. sanerings- arbetet, vilket i första
            hand är inriktat på att ändamålsenligt tillvarata och modernisera
            delar av det äldre byggnadsbeståndet. En omfattande upplys- ningsverksamhet
            har härvid bedrivits, bl. a. under mottot: »Nya hem i gamla gårdar».
            För denna speciella verksamhet har samfundet anställt en särskild
            arkitekt (Ingeborg Waern Bugge) med halvtidsanställning. Saneringsstudier
            ha utförts över olika typer av bostäder. Ett stort antal ritningar
            och förslag till samlingslokaler ha även utarbétäts av byrån.
            Beträffande samfundets verksamhet hänvisa vi till bifogade årsredogörelse
            för 1944.
          </p>
          <pb facs="riksdagen-motions-pdf/data/1946/mot_1946__fk__36/mot_1946__fk__36-002.pdf"/>
          <fw xml:id="i-NxQHpVLUoebc92Edq7Cmg5">
            Motioner i Första kammaren, nr 36. 13
          </fw>
          <p xml:id="i-TioZNkQ2HTkcCQGF8MGeJC">
            För budgetåret 1945/46 är anslaget för byggnadskulturens främjande
            25 000 kronor. Detta anslag är emellertid under nuvarande förhållanden
            icke tillräck- ligt för att uppehålla samfundets betydelsefulla
            verksamhet. Den preliminära stat, som uppgjorts för verksamhetsåret
            1946, visar ett underskott av 30 000 kronor. På grund av otillräckliga
            anslag har samfundet måst göra upp en »nödbudget» för första halvåret
            1946, visande ett underskott av omkring 15 000 kronor. Detta underskott
            kan samfundet täcka endast ge- nom att utnyttja sina reserverade
            kapitaltillgångar, som härigenom bli prak- tiskt taget helt förbrukade.
            Samfundet har nämligen under de senaste tre åren nödgats ta sina
            reserverade medel i anspråk för att kunna fullfölja sin verk-
            samhet : 1943 var kapitaltillgången omkring 56 700 kronor, 1944
            omkring 30 300 kronor och 1945 omkring 18 600 kronor. (Motionärerna
            ha för avsikt att ställa nödigt siffermaterial till vederbörande
            utskotts förfogande.) Med hänsyn till detta uppenbara nödläge
            hade det givetvis varit önskvärt, att samfundet kunnat erhålla
            en anslagsökning av 30 000 kronor. Då vi emel- lertid förutsätta,
            att detta på grund av det statsfinansiella läget och även med
            hänsyn till en här föreslagen utredning rörande samfundets verksamhet
            icke f. n. är möjligt eller lämpligt ha vi stannat vid att föreslå
            en ökning av 10 000 kronor. Genom att ytterligare nedskära utgiftsstaten
            och genom ökade intäkter på medlemsavgifter torde det vara möjligt
            att med nämnda anslagsökning i allt väsentligt kunna fullfölja
            programmet. Skulle denna anslagsökning icke kunna beviljas, är
            det fara värt att samfundet nödgas nedlägga sitt arbete för byggnadskulturens
            främjande. Vi hänvisa till motionen i samma ärende av den 12 januari
            1944, där en höjning föreslogs av samfundets anslag med 25 000
            kronor. Med anledning av denna motion beviljade riksdagen en höjning
            av 10 000 kronor (till 25 000 kronor). Samtidigt finna vi det
            motiverat, att en utredning verkställes angående samfundets uppgifter
            och verksamhet på berörda område. Det har redan framhållits, att
            samfundet utfört ett pionjärarbete och att dess verksamhet även
            för framtiden är av stort värde, inte minst med tanke på en ökad
            byggnadsverksamhet och bostadsproduktion. En utredning borde i
            första hand utröna, på vilket sätt samfundets erfarenhet och kulturella
            program skulle kunna utnyttjas och tillämpas inom de olika verk
            och organi- sationer, vilka numera bedriva byggnadsundervisning.
            Härvid framstår det som ett allmänt önskemål, att samfundet beredes
            tillfälle att under olika av statsmedel understödda byggnadskurser
            få främja de synpunkter, samfundet företräder. Önskvärt torde
            också vara, att samarbetsformer skapas med de olika organ, som
            numera handha byggnadsrådgivning i olika delar av landet. Be-
            träffande önskvärdheten av sådan utredning hänvisa vi till egnahemsstyrelsens
            yttrande över samfundets anslagsäskande den 25 september 1945.
            Först sedan dylik utredning verkställts, torde det vara möjligt
            att ta definitiv ställning till
          </p>
          <pb facs="riksdagen-motions-pdf/data/1946/mot_1946__fk__36/mot_1946__fk__36-003.pdf"/>
          <fw xml:id="i-XwEH85VoHdcWhbMRqMC2E4">
            14 Motioner i Första kammaren, nr 36.
          </fw>
          <p xml:id="i-CrcDh8yE4qWbiAtm8ps6JK">
            samfundets behov av statsanslag. Men det synes oss önskvärt att
            samfundet till dess tilldelas ett så stort anslag, att dess verksamhet
            icke äventyras. Med anledning av vad som ovan framhållits och
            med tanke på den allmän- nyttiga verksamhet Samfundet för hembygdsvård
            under 30 år bedrivit och fortfarande utövar, få undertecknade
            härmed föreslå,
          </p>
          <p xml:id="i-YKokxjuMyF4kFj6y2X31Bj">
            att en utredning verkställes angående Samfundets för hem- bygdsvård
            verksamhet i syfte att utröna på vilket sätt sam- fundets erfarenheter
            och program bäst må kunna utnyttjas på olika här berörda områden
            samt att anslaget till Samfundet för hembygdsvård under 9 :de
            hu- vudtiteln (25000 kronor) höjes med 10000 kronor eller till
            35 000 kronor.
          </p>
          <p xml:id="i-VrdaxHUxfKRP2dYm7xyEC2" type="date">
            Stockholm den 15 januari 1946.
          </p>
          <p type="signatureBlock" id="i-MJJvDJitGqTJuu1b9XDoLq">
            Lars V. Lindén. Arthur Heiding. Bickard Lindström.
          </p>
          <p xml:id="i-Qq4FjHHesLGsyWz84skJ8Q">
            E. A. Lindblom. Georg Andrén. Sven Linderot.
          </p>
        </div>
      </div>
    </body>
  </text>
</TEI>
