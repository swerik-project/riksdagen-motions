<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--02326">
  <teiHeader>
    <fileDesc>
      <titleStmt>
        <title>Åtgärder för tekoindustrin, m. m. (prop. 1981/82:148)</title>
        <author>Hans Nyhage och Arne Svensson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för tekoindustrin, m. m. (prop. 1981/82:148)</title>
          <idno type="rdwebb">G5022326</idno>
          <rs type="number">2326</rs>
          <ref type="dokument_url_text">http://data.riksdagen.se/dokument/G5022326/text</ref>
          <ref type="dokument_url_html">http://data.riksdagen.se/dokument/G5022326</ref>
          <ref type="dokumentstatus_url_xml">http://data.riksdagen.se/dokumentstatus/G5022326</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DYxXbC2LXzL11J2rHdExZh</idno>
            <name>HANS NYHAGE</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Ac9yxy2x5ktJ5wzveXCsFQ</idno>
            <name>ARNE SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GugTvmSZWZHumpMZXWLKXh" type="signed"/>
        <correspContext corresp="i-GugTvmSZWZHumpMZXWLKXh">
          <note type="signatory" corresp="i-DYxXbC2LXzL11J2rHdExZh"/>
          <note type="signatory" corresp="i-Ac9yxy2x5ktJ5wzveXCsFQ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__2326/mot_198182__2326-001.pdf"/>
      <fw xml:id="i-X4a37KBY22LFajjxoo42pV">
        Motion 1981/82: 2326
      </fw>
      <div xml:id="i-C3vcdB3iKwYMChZwo8cMe3" type="motHeader">
        <div xml:id="i-GmNcooKCVV4EG68km6cSjS" type="motTitle"/>
        <div xml:id="i-Dq67H61RWVZADVSGgjMAQs" type="motSubmissionInfo"/>
      </div>
      <div xml:id="i-2HNwSp863sCX5ZgR4hyS3N" type="motBody">
        <div xml:id="i-M7YajwW7GEuNG1vKs9T7BD">
          <p xml:id="i-MAYNJcopXapVZKnUkDTTu4">
            13
          </p>
          <p xml:id="i-LSAhGwZRPFamcLrszXqPPP">
            Hans Nyhage och Arne Svensson Åtgärder för tekoindustrin, m.
            m. (prop. 1981/82:148)
          </p>
          <p xml:id="i-TUCoQSXpYigjeJMj7cyijQ">
            Äldrestödet m. m.
          </p>
          <p xml:id="i-T2YEuLBcMdJP3NMNqXShNN">
            Under större delen av 1970-talet drabbades den svenska industrin
            av förluster av andelar på den internationella marknaden. Orsaken
            härtill ligger främst i att vårt kostnadsläge relativt försämrades
            efter 1974/75. För en så personalintensiv industri som tekoindustrin
            är kostnadsläget naturligt av särskilt stor betydelse. Lönekostnadsnivån
            inom tekoindustrin ligger knappt 10 26 under indu- strigenomsnittet
            i vårt land. En så liten lönedifferentiering förekommer inte i
            något annat jämförbart land. I de flesta industriländer råder
            avsevärt större skillnader. Påståendet i propositionen att kostnadsläget
            för tekoindustrin i EG/EFTA-länderna och USA är jämförbart med
            det svenska stämmer inte med verkligheten. I USA, England och
            Finland ligger tekolönerna på en nivå motsvarande ca 60 0 av de
            svenska. I Portugal är löneläget ca en fjärdedel av det svenska.
            Av EG-länderna är det endast Belgien och Holland som har med oss
            jämförbara lönelägen. Importen av tekovaror från dessa två länder
            är obetydlig. Det höga kostnadsläget i vårt land spelar således
            en mycket stor roll för tekoindustrin. Det är därför angeläget
            att åstadkomma balans i kostnadslä- get i jämförelse med konkurrerande
            industriländer. Eftersom detta ej snabbt kan låta sig göras på
            lönesidan måste det åstadkommas genom en generellt verkande, konkurrensneutral
            stödform. Äldrestödet har redan tillämpats i detta avseende. Enligt
            vår mening är det med hänsyn till den faktiska situationen för
            tekoindustrin nödvändigt att det bibehålls t. v. Äldrestödet har
            sedan det infördes justerats vid flera tillfällen. Den senaste
            förändringen trädde i kraft budgetåret 1981/82 och innebar att
            det totala stödbeloppet sänktes med ca 10 20 genom att lönekostnader
            för tjänstemän undantogs ur bidragsunderlaget. Avsikten var att
            förbättra jämnheten i stödtilldelningen. Effekten blev främst
            att de företag som nått det s. k. taket, dvs. 15 20 av den bidragsgrundande
            lönesumman, erhöll minskat stöd. För budgetåret 1981/82 har anvisats
            320 milj. kr. i äldrestöd. Trots att handelsministern så sent
            som i november 1981 uttalade att det skulle utgå med oförändrat
            belopp också för budgetåret 1982/83 föreslås nu en sänkning till
            300 milj. kr. Enligt propositionen skall denna minskning, som
            ingår i regeringens sparprogram, åstadkommas genom att den bidragsgrundande
            åldersgränsen höjs från 50 till 51 år.
          </p>
          <pb facs="riksdagen-motions-pdf/data/198182/mot_198182__2326/mot_198182__2326-002.pdf"/>
          <fw xml:id="i-MMiywo8LPm5SzCZ4QQeWQ5">
            Mot. 1981/82:2326 14
          </fw>
          <p xml:id="i-JFm6sdJ7RZUjdFzzTGq3cf">
            Den snabba minskning som ägt rum av antalet anställda inom tekoindu-
            strin under de senaste åren har också minskat bidragsunderlaget.
            Detta innebär, vilket fastslås i propositionen, att äldrestödet
            inte kommer att uppgå till beräknade 320 milj. kr. innevarande
            budgetår. Detta föranleder regeringen att föreslå att 15 milj.
            kr. av de medel som beräknats för äldrestödet skall användas för
            att främja sysselsättningen inom de mest tekoberoende kommunerna
            i Älvsborgs län samt att 5 milj. kr. skall användas till att förstärka
            de industripolitiska åtgärderna för tekoindu- strin. Vi anser
            det vara principiellt felaktigt att överföra medel från en för
            tekoindustrin avsedd stödform till regionala insatser av allmän
            karaktär. Med hänsyn till att de angivna kommunerna i så hög grad
            domineras av tekoindustrin motsätter vi oss emellertid inte att
            medlen riktas just till dessa kommuner och förutsätter att de
            i avsevärd grad skall komma tekoindustrin till godo. Minskningen
            av bidragsunderlaget kommer att fortsätta även för budget- året
            1982/83. Därmed finns det ingen anledning att ändra reglerna för
            äldrestödet. Höjningen av åldersgränsen från 50 till 51 år skulle
            därtill innebära att de företag som redan nu inte når maximalt
            stöd kommer att drabbas av en minskning, medan de flesta övriga
            företag får ett oförändrat stöd. Resultatet blir således en ökad
            ojämnhet i stödtilldelningen, något som helt strider mot den tidigare
            angivna avsikten att förbättra jämnheten i stödtilldelningen.
            Enligt vår mening skall åldersgränsen bibehållas vid 50 år. Eftersom
            bidragsunderlaget ytterligare minskar, är det rimligt att höja
            timbeloppet från 28 till 30 kr., varigenom en ytterligare jämnhet
            i stödtilldelningen åstadkoms, samtidigt som en bättre konkurrensneutralitet
            skapas. Denna höjning ryms helt inom ramen för i budgeten föreslagna
            300 milj. kr. Regeringen aviserar att äldrestödet skall trappas
            ner med början budgetåret 1983/84. Denna nedtrappning skall mötas
            med industri- och arbetsmarknadspolitiska åtgärder i syfte att
            utveckla och bredda arbetsmark- naden på orter där tekoindustrin
            svarar för en övervägande del av industrisysselsättningen. Detta
            kan endast tolkas som en avsiktlig ytterligare avveckling av tekoindustrin.
            Vi kan ej acceptera detta synsätt. En utvecklad och breddad arbetsmarknad
            är förvisso angelägen men skall rimligen kunna tillskapas parallellt
            med att tekoindustrin bevaras och utvecklas. Detta förutsätter
            som redan angivits att kostnadsläget anpassas till övriga industriländer.
            Så länge detta ej kan åstadkommas lönevägen är det nödvändigt
            att äldrestödet eller annan konkurrensneutral stödform av motsvarande
            omfattning utgår.
          </p>
          <pb facs="riksdagen-motions-pdf/data/198182/mot_198182__2326/mot_198182__2326-003.pdf"/>
          <fw xml:id="i-RpKpK3wq8UVjunYRQg7LZE">
            Mot. 1981/82:2326 15
          </fw>
          <p xml:id="i-EK9FHxqfZsPh9wqaFodEkf">
            Ursprungsmärkning av kläder
          </p>
          <p xml:id="i-LAtkQWqi9kqfL2nGSshww8">
            Lagstiftning om ursprungsmärkning av kläder har genomförts i
            en rad länder såsom Finland, Norge, Frankrike, Irland, Spanien,
            Storbritannien, Australien, Canada, Japan och USA. I vårt land
            har frågan aktualiserats vid flera tillfällen, bl. a. genom riksdagsmotioner
            och av intresseorganisationer. Försök har gjorts att åstadkomma
            en frivillig märkning, vilket endast lyckats i begränsad omfattning.
            Några överenskommelser om märkning har inte kunnat träffas. Med
            anledning härav begärde riksdagen 1979 förslag till ursprungsmärkning
            av kläder, vilket ledde till att en särskild utredare tillkallades.
            Denne lämnade i september 1981 sitt betänkande, i vilket föreslås
            en lagstiftning om ursprungsmärkning av kläder. Handelsministern
            biträder utredarens förslag och föreslår en lagstiftning på området,
            innebärande att märkningen skall vara genomförd senast när varorna
            saluförs inom landet. Den s. k. gränsmodellen avvisas således.
            Som skäl härför anförs bl. a. att denna skulle medföra en ökad
            administration och arbetsbelastning för såväl näringslivet som
            tullmyndigheten. Vi ansluter oss till förslaget om att införa
            en lagstiftning om ursprungs- märkning av kläder. Vi hävdar emellertid
            att om åtgärden skall bli meningsfull så måste märkningen göras
            redan innan varorna passerat gränsen. Genom att kontrollera att
            kläderna är riktigt märkta vid införsel- tillfället skapas reella
            möjligheter att förhindra att ursprungsmärkningen kringgås. Vid
            den s.k. internmodellen är kontrollen avsevärt svårare. Kontrollåtgärden
            talar således starkt för att märkningen av importvaror skall vara
            utförd vid införseltillfället. Den angivna ökade arbetsbelastningen
            för tullmyndigheten kan enligt vår mening inte åberopas som skäl
            mot att ett effektivt system genomförs. Handelsministern anför
            att den kritik som har förekommit i internationella sammanhang
            ofta har baserats på fall där ursprungsmärkning krävts redan vid
            införseltillfället. Detta ger enligt vår uppfattning ökad styrka
            åt gränsmodellen, som också är den som tillämpas i nästan samtliga
            de länder som infört ursprungsmärkning. Enligt propositionen skall
            märkningssystemet ta sikte på de konsumenter som köper kläderna
            för eget bruk. Företag, offentliga institutioner m. fl. skall
            således undantas från bestämmelserna. Vi kan inte biträda denna
            uppfattning. Enligt vår mening skall alla kläder likformigt omfattas
            av märkningskravet liksom av sanktionsreglerna vid oriktig ursprungsangivel-
            se.
          </p>
          <p xml:id="i-X9LaYezRRdpTWrnRzttkEE">
            Handelspolitiska åtgärder
          </p>
          <p xml:id="i-8Qy2jvjvfjbqkWej3Bn2DC">
            Sverige deltar i samarbetet inom GATT, det allmänna tull- och
            handels- avtalet. Sedan 1974 gäller på tekoområdet inom GATT:s
            ram det särskilda multifiberavtalet, enligt vilket begränsningar
            av handeln med tekovaror kan
          </p>
          <pb facs="riksdagen-motions-pdf/data/198182/mot_198182__2326/mot_198182__2326-004.pdf"/>
          <fw xml:id="i-GniZ5eiCYrtDxQJvN4i5Bc">
            Mot. 1981/82:2326 16
          </fw>
          <p xml:id="i-EEsL6YrqJUAsuSo8f7UtT8">
            ingås, om marknadsstörning eller risk för marknadsstörning föreligger.
            I avtalet finns en speciell s. k. nordisk klausul, enligt vilken
            särskild hänsyn skall tas till importländer med små marknader,
            en exceptionellt hög importnivå och en motsvarande låg inhemsk
            produktion i syfte att undvika skada på deras nödvändiga minimiproduktion
            av textilier. Multifiberavtalet har nyligen förlängts för tredje
            gången (MFA III). Sverige har ännu inte anslutit sig. Erfarenheterna
            från tillämpningen av multifiberavtalet under de tidigare två
            perioderna vittnar om att när importen från ett land reglerats
            så har en överflyttning skett till nya lågprisländer. Uppenbart
            är alltså att de handelspolitiska begränsningar som uppnåtts inom
            avtalets ram har kring- gåtts i omfattande utsträckning. Det nu
            mest anmärkningsvärda exemplet på den MFA-baserade svenska handelspolitiken
            utgör Indonesien, varifrån lågprisimporten av kläder tillåtits
            fördubblas eller öka flerfaldigt sedan mitten av 1970-talet. På
            några få år har landet nått positionen som det tredje största
            leverantörslandet av kläder till den svenska marknaden bland samtliga
            u-länder och öststater. Sverige har således inte anslutit sig
            till MFA III. Detta bör enligt handelsministern anstå tills vi
            inlett omförhandlingar av några av våra viktigaste bilaterala
            avtal och därigenom fått en klarare uppfattning om deras innehåll.
            Handelsministern påtalar emellertid också att från flera håll
            har framförts globalarrangemang som ett alternativ till fortsatt
            deltagande i MFA och uttalar att han har för avsikt att låta fördjupa
            de studier som hittills gjorts om ett sådant arrangemang. Med
            hänsyn till de faktiska konsekvenserna för svensk tekoindustri
            genom den hittillsvarande tillämpningen av multifiberavtalet,
            och vi nu således ej anslutit oss till MFA III, anser vi det vara
            angeläget att vi nu utnyttjar de möjligheter som föreligger genom
            att anpassa de handelspolitiska reglering- arna till GATT, det
            allmänna tull- och handelsavtalet. Norge gjorde detta 1979 och
            lyckades bryta en nedåtgående trend för sin produktion och sysselsättning.
            På samma sätt bör det vara möjligt för Sverige att med stöd av
            GATT:s bestämmelser gå över från svårkontrollerade importbegränsningar
            gentemot enstaka lågprisländer till ett system med global importbegränsning
            som omfattar alla lågprisländer. Regeringen bör således snarast
            vidta praktiska förberedelser för en sådan åtgärd.
          </p>
          <p xml:id="i-BhyUVC77bcMv34tYsdERan">
            Hemtagningssystemet
          </p>
          <p xml:id="i-CsjJwmcX7QqFaWcxprFnyo">
            Större delen av importen sker inom ramen för det s. k. hemtagningssys-
            temet. Detta innebär att flertalet importörer får ta hem importvarorna
            efter en anmälan vid gränsorten och sedan använda dem i sin rörelse
            utan föregående förtullning. Skyldighet föreligger att inom några
            veckor efter införseln lämna alla uppgifter som behövs för förtullningen
            på en tulldekla- ration. Om varorna är licensbelagda får hemtagaren
            dock inte förfoga över
          </p>
          <pb facs="riksdagen-motions-pdf/data/198182/mot_198182__2326/mot_198182__2326-005.pdf"/>
          <fw xml:id="i-GTtiBneTMMhq9bCgSDpbke">
            Mot. 1981/82:2326 17
          </fw>
          <p xml:id="i-3P66Yd4zWRQsDEw5sjD4L1">
            dem förrän en giltig importlicens från KK kommit importören till
            handa. Erfarenheten visar att villkoren för hemtagningssystemet
            i betydande omfattning ej uppfylls. Bestämmelserna kringgås. Detta
            har väckt tanken på ett slopande av systemet för att därigenom
            öka kontrollmöjligheterna. I propositionen redovisas synpunkter
            härom, som inhämtats från generaltull- styrelsen. Denna avstyrker
            att åtgärden vidtas och anför som skäl bl. a. att ett slopande
            av hemtagningssystemet får ringa verkan i kontrollhänseende, att
            det medför en omfattande administration samt att det medför ökade
            väntetider och kostnader för importörerna. Handelsministern ansluter
            sig till generaltullstyrelsens uppfattning att hemtagningssystemet
            nu ej skall slo- pas. Enligt vår uppfattning är det angeläget
            att komma till rätta med de uppenbara brister som råder inom hemtagningssystemet.
            Det kan inte vara rimligt att vår hemmaindustri drabbas genom
            att gällande importbestämmel- ser kringgås. En skärpning av tillämpningen
            av systemet måste därför verkställas. Brott mot bestämmelserna
            måste åtgärdas på ett helt annat sätt än vad som nu är fallet.
            En mycket kraftig höjning av bötesstraffet bör införas. Det ankommer
            på regeringen att tillse att åtgärder med den inriktning som här
            angetts snarast kommer till stånd.
          </p>
          <p xml:id="i-DJxoH4LbDL5ErJRTCLaCdE">
            Hemställan
          </p>
          <p xml:id="i-LD6dA5PYxySZZ1BoALBGL4">
            Med anledning av det anförda hemställs 1. att riksdagen beslutar
            att åldersgränsen för äldrestödet skall vara 50 år, 2. attriksdagen
            beslutar att timbeloppet inom äldrestödet höjs till 30 kr., 3.
            att riksdagen beslutar att äldrestödet skall utgå t. v. i enlighet
            med vad som anges i motionen, 4. attriksdagen beslutar att ursprungsmärkning
            av kläder skall ske enligt den s. k. gränsmodellen, 5. att riksdagen
            beslutar att ursprungsmärkningen skall omfatta alla kläder likformigt
            i enlighet med vad som anges i motio- nen, 6. att riksdagen beslutar
            att som sin mening ge regeringen till känna vad som i motionen
            anförts om behovet av en övergång till ett system med globalkontingenter
            för importen av tekova- ror från lågprisländerna, 7. att riksdagen
            beslutar att som sin mening ge regeringen till känna vad som i
            motionen anförts om skärpta bestämmelser för hemtagningssystemet.
          </p>
          <p xml:id="i-DP6WgkH2FbbEXaRByEtbgr" type="date">
            Stockholm den 24 mars 1982
          </p>
          <p xml:id="i-4LyRRix2z9j6ZYP24wGRux">
            HANS NYHAGE (m) ARNE SVENSSON (m)
          </p>
        </div>
      </div>
    </body>
  </text>
</TEI>
