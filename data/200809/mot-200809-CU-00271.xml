<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00271">
  <teiHeader>
    <fileDesc>
      <titleStmt>
        <title>Könsneutralt äktenskap</title>
        <author corresp="i-MVzhVeKwRGmjHjHoSrReg9">av Börje Vestlund m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Könsneutralt äktenskap</title>
          <idno type="rdwebb">GW02C271</idno>
          <rs type="number">C271</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C271/text</ref>
          <ref type="dokument_url_html">http://data.riksdagen.se/dokument/GW02C271</ref>
          <ref type="dokumentstatus_url_xml">http://data.riksdagen.se/dokumentstatus/GW02C271</ref>
          <ref type="doc">http://data.riksdagen.se/fil/A18BFF0B-9FDD-43F5-ABC2-47EC06BC0817</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HXbqFEyQ3cDBEvGisHaWzR</idno>
            <name>Birgitta Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JyJNJYYsSGPpUMFRHpFJo</idno>
            <name>Elisebeht Markström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-67wRp4zduspVaKE8AzS9qR</idno>
            <name>Göran Persson i Simrishamn</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-2Gu4ZGJPSHe5VzhGSDaUPk</idno>
            <name>Inger Jarl Beck</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Lc2npQ1gLdnpEjdf3jYD1L" type="signed"/>
        <correspContext corresp="i-Lc2npQ1gLdnpEjdf3jYD1L">
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-HXbqFEyQ3cDBEvGisHaWzR"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-JyJNJYYsSGPpUMFRHpFJo"/>
          <note type="signatory" corresp="i-67wRp4zduspVaKE8AzS9qR"/>
          <note type="signatory" corresp="i-LKQKWG3JJUBFg12z1vrFwt"/>
          <note type="signatory" corresp="i-TZHBPDEfPriGgMd5y7LfJG"/>
          <note type="signatory" corresp="i-YMP8nuJqySuXaujevkGpSV"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-2Gu4ZGJPSHe5VzhGSDaUPk"/>
        </correspContext>
        <correspAction xml:id="i-2P8XWV3S3x5AY4ywkopPN2" type="numbering">
          <date when="2008-10-06"/>
        </correspAction>
        <correspAction xml:id="i-4qUwc2D1Tz9AiaobbgS3Gz" type="submission">
          <date when="2008-10-02"/>
        </correspAction>
        <correspAction xml:id="i-21Pb79hAkw8gXnVxhiqUow" type="transfer">
          <date when="2008-10-01"/>
        </correspAction>
        <correspAction xml:id="i-582thXQZjMeyPT78DbuTab" type="assigned"/>
        <correspContext corresp="i-582thXQZjMeyPT78DbuTab">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Rvna9NAob9Eh8XKCQviWe8" type="motBody">
        <div xml:id="i-Hgf6qsP65KFnqJMpbNamEC" type="motProposal" subtype="förslag">
          <head xml:id="i-HbGBph4RNDiKLABQTqb8wt">
            Förslag till riksdagsbeslut
          </head>
          <p xml:id="i-9DgQXXDp22nyZLK4tKcbf5">
            Riksdagen begär att regeringen lägger fram förslag om en könsneutral
            äktenskapslagstiftning i enlighet med vad som i huvudsak har föreslagits
            i betänkandet Äktenskap för par av samma kön Vigselfrågor (SOU
            2007:17).
          </p>
        </div>
        <div xml:id="i-NTKMveFem4zrb3hgHfuHEf" type="motContent">
          <head xml:id="i-8kja99hiByz64R51ECbLWR" type="h1">
            Motivering
          </head>
          <p xml:id="i-YGCgBRSPiANqqPZoxMU3js">
            Äktenskapet är ett sätt för två människor att befästa den kärlek
            som de känner för varandra. Att ingå äktenskap är en viktig akt
            för många människor i vårt samhälle och har en lång tradition.
            I äldre tid ingicks äktenskap genom avtal mellan mannens och kvinnans
            släkter. Som en följd av kristendomens inflytande infördes också
            den kyrkliga vigseln i Sverige. Först i och med 1734 års lag blev
            den kyrkliga vigseln ett villkor för ett äktenskap med full rättsverkan.
            Före reformen var det vanligt att äktenskap ingicks under så oklara
            former att många levde i vad de trodde vara riktiga äktenskap
            men som inte var det och andra var lagligen gifta utan att veta
            om det. Genom den nya ordningen undveks oklarheter. Under 1800-talets
            senare hälft utvecklades successivt möjligheten att ingå äktenskap
            i borgerlig ordning, och år 1908 infördes slutligen det system
            som finns i dag, dvs. med en generell möjlighet att välja mellan
            civil och kyrklig vigsel.
          </p>
          <p xml:id="i-FjutRa7A6H99VGY2YAHUDP">
            Principen om alla människors lika värde och rätt fastslås i FN:s
            allmänna förklaring om de mänskliga rättigheterna som uttalar
            i artikel 1 att alla människor äro födda fria och lika i värde
            och rättigheter. Enligt tolkningen av stadgandet omfattas även
            bi- och homosexuella av artikeln. 1 Vi står för en politik för
            sexuellt likaberättigande, där människor ska få välja hur de vill
            leva med sin partner utan att riskera diskriminering och utanförskap.
            Det är en politik för mångfald där var och en ses som individ
            med rätt att utvecklas på egna villkor och samtidigt rätt att
            ingå i en samhällsgemenskap på lika villkor tillsammans med andra.
            Det finns idag en stor acceptans bland allmänheten för att par
            med samma kön ska behandlas lika som par med olika kön, och därför
            är det också viktigt att lagen anpassas till det allmänna rättsmedvetandet
            om vad som utgör en rättvis behandling av människor. Att utesluta
            människor enbart på grund av kön eller sexualitet är inte acceptabelt,
            och vi vill därför undvika särlagstiftningar som skiljer på vuxna
            människor beroende på vilket kön den man älskar har.
          </p>
          <p xml:id="i-6jbez7AiMTs8RLJVT3WGpo">
            Regeringen tillsatte under 2005 en särskild utredare för att
            utreda hur äktenskap ska kunna ingås av par av samma kön och ifall
            trossamfunden ska ha behörighet att företräda det allmänna vid
            ingående av äktenskap eller om äktenskapet endast ska kunna ingås
            civilt. Regeringen anförde att om slutsatsen blir att äktenskap
            ska kunna ingås av par av samma kön bör detta också innebära att
            som princip detsamma ska gälla för dessa äktenskap som för äktenskap
            mellan personer av olika kön.
          </p>
          <head xml:id="i-7KVDNGRKd27yDeZMfjYkoQ" type="h2">
            Äktenskapets rättsliga funktion m.m.
          </head>
          <p xml:id="i-TzrAmxvg68QikZfSYR9kf3">
            Från en rättslig synpunkt har äktenskapet idag funktionen att
            ge en rättslig ram för samlevnad mellan två personer, idag mellan
            en kvinna och en man. Tanken är att äktenskapsreglerna ska tillhandahålla
            lösningar på praktiska problem, och från lagstiftarens sida bör
            understrykas vikten av att enskilda själva får frihet att utforma
            sina liv, välja samlevnadsform och bestämma de etiska normerna
            för sammanlevnaden.
          </p>
          <p xml:id="i-Qc1iP1StxL88sySAL7uUWn">
            I artikel 16 i FN:s allmänna förklaring om de mänskliga rättigheterna
            så anges att fullvuxna kvinnor och män har rätt att utan någon
            inskränkning på grund av sin ras, nationalitet eller religion
            ingå äktenskap och bilda familj. Av artikeln framgår att äktenskap
            endast får ingås med de blivande makarnas fria och fullständiga
            samtycke. Enligt FN:s kommitté för mänskliga rättigheter innebär
            det inte ett konventionsbrott om en stat inte tillåter äktenskap
            för par av samma kön. Som påpekades av två kommittémedlemmar så
            innebär dock inte bestämmelsen någon begränsning av staternas
            frihet att erkänna äktenskap mellan två kvinnor eller två män.
          </p>
          <p xml:id="i-WqxCDEVBYvg5tXfEiT1zXN">
            Det bör understrykas att en lagstiftning som innebär att ett
            par med samma kön får möjlighet att gifta sig inte hindrar alla
            dem som vill gifta sig med någon av motsatt kön. År 2005 ingicks
            44 381 äktenskap i Sverige. Samma år ingicks 593 registrerade
            partnerskap. Det finns inget som tyder på att en jämlik och könsneutral
            äktenskapslag skulle innebära färre vigslar. Snarare skulle en
            sådan reform innebära en möjlighet även för par av samma kön att
            befästa sin kärlek i en samlevnadsform där parterna knyts närmare
            varandra.
          </p>
          <p xml:id="i-U42ue9mFbbu2yNiNsGadPF">
            I sammanhanget finns också anledning att poängtera att det inte
            finns någonting som innebär att äktenskapet från ett rättsligt
            perspektiv måste vara en heterosexuell institution. Däremot har
            Europadomstolen i ett flertal fall tolkat Europakonventionens
            artikel 12 så att rättigheten att gifta sig enbart är tillämplig
            för heterosexuella, vilket dock inte innebär att de nationella
            parlamenten inte kan utvidga rättigheten att gifta sig även till
            par av samma kön. 2
          </p>
          <p xml:id="i-NcMSE1xzCDu4cVh3KQh3CV">
            Äktenskapsbegreppet har under tidens lopp genomgått många förändringar
            i olika samhällen, och det är upp till lagstiftaren att ange en
            definition av begrepp som beskrivs i lagen.
          </p>
          <head xml:id="i-Xnkk8cRrsPECDEXkKkfwWC" type="h2">
            Internationell utblick
          </head>
          <p xml:id="i-DvBEsLZ6hcNvcwWng1eAjX">
            Under senare år har flera länder ändrat sin lagstiftning så att
            par med samma kön får möjlighet att ingå äktenskap. Äktenskap
            för par med samma kön är tillåtna i Nederländerna, Belgien, Spanien,
            Kanada, Sydafrika och i delstaten Massachusetts, USA. I t.ex.
            Nederländerna finns en möjlighet för alla par att välja om de
            önskar registrera sitt partnerskap eller gifta sig. Partnerskapet
            har i stort sett samma rättsverkningar som äktenskapet och är
            öppet för såväl heterosexuella som homosexuella. När det gäller
            ett registrerat partnerskap i Nederländerna disponerar dock parterna
            själva över löftena och kan i motsats till äktenskapet själva
            upplösa partnerskapet. Belgien införde möjligheten att ingå äktenskap
            för par med samma kön den 1 juni 2003. De ämbetsmän som förrättar
            borgerliga vigslar är skyldiga att viga även par med samma kön.
            Något trossamfund i Belgien har dock inte öppnat möjligheten till
            en religiös ceremoni för par med samma kön. I Spanien infördes
            möjligheten för par av samma kön att ingå äktenskap i juli 2005,
            och grundades på konstitutionens bestämmelser om jämlikhet, frihet
            och icke-diskriminering.
          </p>
          <head xml:id="i-SXVStKznkB6q25r7wZa6Jo" type="h2">
            Civiläktenskap eller fortsatt valfrihet
          </head>
          <p xml:id="i-2cz67h1CZRVCqs1mjtrvuv">
            Utredaren landar i slutsatsen att dagens valfrihet mellan vigsel
            inom trossamfund och borgerlig vigsel bör behållas. Ett civiläktenskap
            där endast borgerlig vigsel kan ingås skulle enligt utredaren
            ge ett klarare uttryck för äktenskapet som ett rent civilrättsligt
            förhållande (s. 253). Likaså menar utredaren att det faktum att
            Svenska kyrkan har skilts från staten talar för en ordning där
            trossamfunden inte längre har kvar sin behörighet att företräda
            det allmänna vid ingående av äktenskap. En nackdel enligt utredningens
            mening skulle dock vara att Sverige därmed skulle skilja sig från
            övriga nordiska länder, där det fortfarande existerar valfrihet
            mellan vigsel inom trossamfund och borgerlig vigsel. Utredningen
            pekar också på en undersökning som visar att 59 procent av de
            tillfrågade i undersökningen önskar behålla nuvarande valfrihet,
            och att det för allmänheten skulle framstå som svårförståeligt
            om man tog bort valfriheten. Även om förvisso ingenting hindrar
            att en religiös ceremoni utförs efter en borgerlig vigselceremoni,
            krävs dock i så fall två ceremonier. Utredaren anför också att
            mer än hälften av alla vigslar idag utförs av trossamfunden, och
            en ändring som innebär att trossamfunden inte längre skulle förrätta
            vigslar skulle leda till ett mycket stort resursbortfall och att
            det skulle krävas en helt ny organisation för att hantera vigslar.
          </p>
          <head xml:id="i-LrKN2qzEEZYFLSLa4VwR74" type="h2">
            Vigselplikt
          </head>
          <p xml:id="i-D5e1MbTLvaiCzhBXnsJgZc">
            En fråga som utredaren har haft att ta ställning till är huruvida
            en allmän vig selplikt bör införas, och utredaren har föreslagit
            att det inte ska införas någon vigselplikt vare sig för vigselförrättare
            inom samfunden eller för samfunden. Däremot gäller att borgerliga
            officianter har en vigselplikt. Utredaren påpekar att en generell
            vigselplikt kan komma att kollidera med religionsfriheten, eller
            i vart fall tangera religionsfrihetens område. Den föreslagna
            ordningen skiljer sig dock inte från vad som gäller för samfunden
            idag då en vigselförrättare kan vägra att viga ett par av andra
            skäl. I praktiken skulle det bli svårt att avgöra vilka skäl som
            ligger bakom en vägran att förrätta en vigsel. Dessutom finns
            en risk att ett betydande antal trossamfund inte vill ha kvar
            sitt vigseltillstånd eller avstår från att ansöka om ett sådant
            tillstånd, vilket skulle innebära en övergång till i huvudsak
            borgerlig vigsel. I praktiken skulle det kunna innebära ett obligatoriskt
            civiläktenskap.
          </p>
          <p xml:id="i-LMkwFkuPvfQk6oRJTPUpkN">
            Principiellt sett kan det finnas mycket som talar för ett obligatoriskt
            civiläktenskap. Utredningen har dock inte tagit ställning till
            ett obligatoriskt civiläktenskap och därmed förenade kostnader
            och regeländringar. Ett beredningsunderlag i denna fråga skulle
            kräva ytterligare översyn. I dagsläget är vi inte beredda att
            låta frågan vänta ytterligare, och vi vill därför utgå från det
            beredningsunderlag som finns i betänkandet SOU 2007:17. Ett alternativ
            som innebär att lagstiftningen inte genomförs alls eller dröjer
            flera år till är inte politiskt acceptabelt.
          </p>
          <head xml:id="i-GP8sqgVoWTwfuHjZ4EsGJP" type="h2">
            Övergångsregler för redan ingångna partnerskap
          </head>
          <p xml:id="i-TfBz4KeY8mLNxv4Nx2gDzA">
            Utredaren har också haft att ta ställning till hur redan ingångna
            partnerskap ska behandlas rättsligt, och då hänvisat till FN-konventionen
            angående samtycke till, minimiålder för samt registrering av äktenskap.
            Konventionen är upprättad för att förhindra tvångsäktenskap, och
            den ställer krav på att kontrahenterna frivilligt har samtyckt
            till äktenskapet. Samtycket ska ges av dem personligen inför vigselmyndigheten
            och i vittnens närvaro.
          </p>
          <p xml:id="i-Y3G2Txepn8uBehMeTwRa8C">
            Utredaren har emellertid föreslagit en ordning som innebär att
            tidigare partnerskap ska gälla som äktenskap efter ikraftträdandet.
            Som utredaren själv anger (s. 244) så kan det hävdas att den föreslagna
            övergångslösningen kan strida mot ovanstående konvention i formell
            mening, men att parterna vid registreringen av sitt partnerskap
            har samtyckt till en samlevnadsform som i allt väsentligt har
            samma rättsverkningar som ett äktenskap och att det därför inte
            bör tillmätas någon avgörande betydelse att samtycket inte avsett
            just begreppet äktenskap. Vi delar denna bedömning, och frågan
            bör också ses utifrån att många registrerade partner sannolikt
            hade valt att kalla sitt ingångna avtal för äktenskap om de hade
            kunnat.
          </p>
          <head xml:id="i-9kmRrUc9n41eVYm7svx9Xt" type="h2">
            Lagtekniska frågor
          </head>
          <p xml:id="i-N75dhyVwgjeKw4579rz83F">
            Under 9.1 föreslår utredaren att 1 kap. 1 § äktenskapsbalken
            ska formuleras så här: Äktenskap ingås mellan en kvinna och en
            man, mellan två kvinnor eller mellan två män. De som har ingått
            äktenskap med varandra är makar. Enligt förslaget ska reglerna
            i äktenskapsbalken bli fullt ut tillämpliga på alla äktenskap
            oavsett makarnas kön. Även om förvisso förordningen (1931:429)
            om vissa internationella rättsförhållanden rörande äktenskap,
            adoption och förmynderskap enligt förslaget inte ska gälla för
            äktenskap där makarna har samma kön, så kan detta inte rimligen
            ha betydelse för äktenskap där makarna har anknytning till Sverige.
            Förslaget bör därför istället formuleras sålunda: Äktenskap ingås
            mellan två personer. De som har ingått äktenskap med varandra
            är makar.
          </p>
          <head xml:id="i-JhSUZzBGdNtpztE2agLiVH" type="h2">
            Avslutning
          </head>
          <p xml:id="i-Kjc2L78KrStVrzUYWS7s7N">
            Vi kan inte se några bärande skäl till varför ett homosexuellt
            par skulle vägras ingå äktenskap och befästa det officiellt. Någon
            skillnad mellan homo- och heterosexuella när det gäller det känslomässiga
            behovet av att visa känslor för varandra och sin önskan att leva
            tillsammans i ett varaktigt förhållande finns inte. Detsamma bör
            alltså gälla för äktenskap som ingås av par av samma kön som för
            par av olika kön. Riksdagen bör därför besluta om en könsneutral
            äktenskapslagstiftning i enlighet med vad som i huvudsak har föreslagits
            i betänkandet Äktenskap för par av samma kön Vigselfrågor (SOU
            2007:17).
          </p>
        </div>
        <div xml:id="i-BtjVs4eE5A3EUQnS4pKaLL" type="signatureBlock">
          <list xml:id="i-D97e4wWoGTuJtsMG5jjnjG">
            <item xml:id="i-8vALUDXViCcbkzqrQKqCPB" who="i-MVzhVeKwRGmjHjHoSrReg9" type="signature">
              Börje Vestlund (s)
            </item>
            <item xml:id="i-E1DCuzKXKvAVttkqH2eGSL" who="i-HXbqFEyQ3cDBEvGisHaWzR" type="signature">
              Birgitta Eriksson (s)
            </item>
            <item xml:id="i-HmVi2eZEJCRgTbVFN5KP8T" who="i-YG3se2hZeuEdiGKSwKyaKF" type="signature">
              Caroline Helmersson-Olsson (s)
            </item>
            <item xml:id="i-GKadQPMhFGLHMewP8y3ve9" who="i-JyJNJYYsSGPpUMFRHpFJo" type="signature">
              Elisebeht Markström (s)
            </item>
            <item xml:id="i-U7CmDUWpYAh6getriaqhDa" who="i-67wRp4zduspVaKE8AzS9qR" type="signature">
              Göran Persson i Simrishamn (s)
            </item>
            <item xml:id="i-QKsgTBYZEBbWRpean785Mn" who="i-LKQKWG3JJUBFg12z1vrFwt" type="signature">
              Jennie Nilsson (s)
            </item>
            <item xml:id="i-B6qB4RoPkoavaW7dUSFz6i" who="i-TZHBPDEfPriGgMd5y7LfJG" type="signature">
              Lars U Granberg (s)
            </item>
            <item xml:id="i-ESSJjy66SdQT1xfSG4g4s4" who="i-YMP8nuJqySuXaujevkGpSV" type="signature">
              Raimo Pärssinen (s)
            </item>
            <item xml:id="i-HBUfUBBaCeu7tyZNLzHqFz" who="i-7AB63eqvrGXGCT1mpkEM3J" type="signature">
              Louise Malmström (s)
            </item>
            <item xml:id="i-59QMFeymYjBtYX7nf4whFo" who="i-2Gu4ZGJPSHe5VzhGSDaUPk" type="signature">
              Inger Jarl Beck (s)
            </item>
          </list>
        </div>
      </div>
    </body>
  </text>
</TEI>
