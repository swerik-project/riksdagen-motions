<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00278">
  <teiHeader>
    <fileDesc>
      <titleStmt>
        <title>Vegetarisk dag på offentliga arbetsplatser</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vegetarisk dag på offentliga arbetsplatser</title>
          <idno type="rdwebb">H102MJ278</idno>
          <rs type="number">MJ278</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ278/text</ref>
          <ref type="dokument_url_html">http://data.riksdagen.se/dokument/H102MJ278</ref>
          <ref type="dokumentstatus_url_xml">http://data.riksdagen.se/dokumentstatus/H102MJ278</ref>
          <ref type="doc">http://data.riksdagen.se/fil/B3119E18-EF45-4EB4-B19F-FCFA0E83926E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4aq4tfSt1whALCqcts7TBd" type="signed"/>
        <correspContext corresp="i-4aq4tfSt1whALCqcts7TBd">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-3TtH41RLVtFTofjWKyQa1m" type="numbering">
          <date when="2013-10-02"/>
        </correspAction>
        <correspAction xml:id="i-Mo1sdmFJtTWCziMMainRNp" type="submission">
          <date when="2013-10-02"/>
        </correspAction>
        <correspAction xml:id="i-6Vyq1PgwGaweggeJkYbxXQ" type="transfer">
          <date when="2013-09-27"/>
        </correspAction>
        <correspAction xml:id="i-3e8K5xjHtRpNC24M3BPCad" type="assigned"/>
        <correspContext corresp="i-3e8K5xjHtRpNC24M3BPCad">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-24fzwYjdvPaJRJKoAGbuvc" type="motHeader"/>
      <div xml:id="i-4XPjr3wdL3nE39nf24XQFv" type="motBody">
        <div xml:id="i-U3REGuvYvZ6H9jiR1oP8Wu" type="motProposal" subtype="förslag">
          <head xml:id="i-Rea5GeN1ybavQLNnE9buAA">
            Förslag till riksdagsbeslut
          </head>
          <p xml:id="i-7SCcCyv3xBfUg1SBgPCnLj">
            Riksdagen tillkännager för regeringen som sin mening vad som
            anförs i motionen om att överväga framtida åtgärder för att uppmuntra
            kommuner och landsting att satsa på en vegetarisk dag i veckan
            på offentliga arbetsplatser.
          </p>
        </div>
        <div xml:id="i-Ehy2hSoyA6Fb3n73c2By2k" type="motContent">
          <head xml:id="i-TRbxJLn9K3RCPn94ixiTvM" type="h1">
            Motivering
          </head>
          <p xml:id="i-KMy62Jj4rFFZNaMrhLdQep">
            Nästan en femtedel, 18 %, av de globala utsläppen av växthusgaser
            kommer från djuruppfödningen och köttindustrin. Det är mer än
            de samlade utsläppen från världens transporter!
          </p>
          <p xml:id="i-PEq4Le4spLGn4jeG6DLL1Y">
            Uppfödningen, köttindustrin och köttkonsumtionen bidrar också
            till övergödning, vilket är ett allvarligt och växande problem.
            I Sverige och övriga västvärlden konsumeras 40 % mer protein än
            vi behöver, överskottet går ut med avföringen och leder till övergödning
            i sjöar och vattendrag. 90 % av ammoniakutsläppen i Sverige härstammar
            från djuruppfödning och gödsel.
          </p>
          <p xml:id="i-HY7TyEtnKiCGuidT577ZCA">
            En tredjedel av EU:s naturmiljö är så hårt belastad av överskott
            från näringsämnen, såsom kväve och fosfor, att naturen riskerar
            att ta skada. De områden som har högst djurbeslastning är hårdast
            drabbade.
          </p>
          <p xml:id="i-E2TCUFw5AkrVu8EYCxAhxG">
            Människors hälsa påverkas också negativt av den överdrivna köttkonsumtionen.
            Livsmedelsverket rekommenderar maximalt cirka 140 gram kött per
            dag av både folkhälsoskäl och miljöskäl. Om folk följde denna
            rekommendation skulle det innebära en minskning av den svenska
            köttkonsumtionen med en fjärdedel.
          </p>
          <p xml:id="i-EB5z66pgi7Z5hDpSZVMgaJ">
            De senaste 15 åren har köttkonsumtionen i Sverige ökat med 30
            %. Folkhälsan har inte blivit bättre under denna tid, snarare
            tvärtom. Alltfler är överviktiga och diabetes, hjärt-kärlsjukdomar
            och cancer har ökat och krupit ner i åldrarna. Alltfler äter alltmer
            kött, men konsumtionen av frukt och grönsaker ligger på en fortsatt
            låg nivå. Bara ett fåtal får i sig så mycket grönt som de skulle
            behöva ur näringssynpunkt.
          </p>
          <p xml:id="i-EAM5sMiSxMQGXFZDKafz5m">
            Även för vegetarianer och veganer går det utmärkt att få i sig
            alla näringsämnen, även utan kött. För dem som äter fisk är det
            självklart lättast, men även för dem som varken äter kött eller
            fisk går det bra att fylla näringsbehovet. De kan ersätta köttet
            med olika baljväxter och äta c-vitaminrik och järnrik kost. Veganer
            har det svårast, men med en väl sammansatt kost och kompletterande
            vitamin- och mineraltillskott går det alldeles utmärkt även för
            dem att fylla sitt näringsbehov. Det finns inga belägg för att
            vegetarianer och veganer som grupp skulle ha sämre hälsa än andra,
            snarare tvärtom!
          </p>
          <p xml:id="i-8Ee91YnHmYZ9iARrnR7ym7">
            Men även om folk inte behöver äta kött för att må bra så är det
            inte det frågan handlar om. Den handlar istället om att verka
            för att minska överkonsumtionen av kött, något som skulle vara
            positivt både ur miljö- och folkhälsosynpunkt.
          </p>
          <p xml:id="i-NBrx9t9zAZ8UyshZkHBmYX">
            Idag kör många arbetsplatser med en meny som innehåller ärtsoppa
            varje torsdag. Det är populärt på många håll och det är sällan
            man hör att detta skulle vara diskriminerande mot dem som inte
            gillar ärtsoppa.
          </p>
          <p xml:id="i-Wv1uaLKvCZFZLv1CAytgYj">
            Ena dagen är det köttbullar, andra kyckling och den tredje fisk.
            Men vad gör då den som inte gillar köttbullar? Ja, då får man
            äta tillbehör man gillar, såvida det inte finns en alternativ
            rätt att välja. På många skolor finns en huvudrätt och inget alternativ
            att välja på. Detta brukar inte upplevas som diskriminerande,
            eftersom man nästa dag kanske får något man gillar men som kamraten
            å andra sidan inte är så förtjust i.
          </p>
          <p xml:id="i-BHC242ikb7vwrfkt8qM1Cd">
            På samma sätt vore det om det fanns en vegetarisk dag i veckan.
            Det är inte alla som skulle gilla det, men säkert andra som skulle
            vara mycket glada. De som inte anmält sig som vegetarianer till
            exempel, men som är trötta på att äta kött nästan varje dag. Så
            är det i många skolor, har man inte anmält att man vill ha vegetarisk
            kost så får man hålla tillgodo med köttmenyn även de dagar man
            inte gillar rätten eller är trött på kött. Genom att ha en vegetarisk
            dag i skolor, på förskolor och på övriga offentliga arbetsplatser
            så skulle man ge köttätarna en välkommen omväxling i kosten. Att
            all vegetarisk mat skulle vara tråkig är en myt. Många köttätare
            skulle kunna få upp ögonen för hur god vegetarisk mat kan vara!
          </p>
          <p xml:id="i-HUzBdKqYs8AwEVLzYcHURC">
            En vegetarisk dag i veckan ses av en del som ett tvång som begränsar,
            men alla dagar man inte själv får välja menyn är ju i så fall
            också en form av tvång. Det är väldigt få som helt själv kan välja
            menyn på sin arbetsplats, man får ta vad som finns.
          </p>
          <p xml:id="i-CX7sUjGepaAZJb6h6HkWoS">
            Istället för att se inslag av vegetarisk kost som en begränsning
            skulle man kunna se den som en utökad valfrihet. Varför måste
            man alltid välja antingen kött eller vegetariskt? Varför inte
            få möjlighet att äta både kött, fisk, fågel och vegetarisk mat,
            fast på olika dagar?
          </p>
          <p xml:id="i-B71KCN8APBmJ6NVtxgZEHd">
            Flera svenska kommuner har redan infört en vegetarisk dag i veckan
            på kommunala arbetsplatser och i skolor och förskolor. (Undantag
            har på vissa håll gjorts för sjuka och äldre.).
          </p>
          <p xml:id="i-3TWYNLiG22i5Gum7nDFdE1">
            Istället för att koncentrera huvuddelen av miljöinsatserna på
            att begränsa och miljösäkra transporterna borde mer energi läggas
            på att minska överkonsumtionen av kött. De negativa miljöeffekterna
            i spåren av köttkonsumtionen är ju värre än hela transportsektorns
            utsläpp! Vegetarisk mat är dessutom billigare än kött, så det
            skulle inte bli ekonomiskt betungande att minska det extrema köttätandet.
          </p>
          <p xml:id="i-UK2v3cKPNDmZekGRbGJaBh">
            Genom att uppmuntra till minskad köttkonsumtion kan vi både minska
            växthuseffekten, värna naturen och förebygga en folkhälsokatastrof.
            Regeringen bör därför överväga framtida stimulansåtgärder för
            att uppmuntra Sveriges Kommuner och Landsting att satsa på en
            vegetarisk dag i veckan på offentliga arbetsplatser, som ett viktigt
            steg i rätt riktning.
          </p>
        </div>
        <div xml:id="i-UhHvo85GJo9oAjWKC7VFCP" type="signatureBlock">
          <list xml:id="i-Arw1EjqAw3L71zUxJJrimP">
            <item xml:id="i-Tu5gdQioXyDxjn7KRQsckE" who="i-EgqHRHVoW5y9USDYuNoYuA" type="signature">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
