<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1941--ak--00323">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941__ak__323/mot_1941__ak__323-001.pdf"/>
      <fw xml:id="i-5Nf2dXnDuyEqKKdGxRTe5A">
        Motioner i Andra kammaren, Nr 323.
      </fw>
      <div xml:id="i-GRXWFr3EihdyH1WD76tHuH" type="motHeader">
        <div xml:id="i-78UyEnkTdQsgG2xTn5TKHh" type="motTitle"/>
        <div xml:id="i-HNcLv9okufoG1t2DCt4VX" type="motSubmissionInfo"/>
      </div>
      <div xml:id="i-WWphRRMdz8Ew7fbAN9Rurk" type="motBody">
        <div xml:id="i-6iJrxMcaAA3S6Z4u9zgasn">
          <p xml:id="i-X71mkogLeNfiPEW7FFmxjC">
            TR
          </p>
          <p xml:id="i-XPq8DbXaPkYWvJw7a6Ka6u">
            Nr 323.
          </p>
          <p xml:id="i-D3sZKm1KFoWNfWH9eJ4sad">
            Av herrar Skoglund i Doverstorp och Ljungberg, i anledning av
            Kungl. Maj:ts proposition, nr 251, angående åtgärder för främjande
            av ökad bostads- produktion m. m.
          </p>
          <p xml:id="i-EJCeW8AdtLJgBqGHY5gGGj">
            I Kungl. Maj:ts proposition nr 251 begäres under rubrik: Bidrag
            till främjande av bostadsbyggande på landsbygden ett reservationsanslag
            å 20,000,000 kronor. Statsmakterna ha ställt betydande summor
            till förfogande för upprustning av landsbygdens bostadsbestånd
            sedan denna verksamhet började år 1933. Resultatet torde i de
            flesta fall vara tillfredsställande. För folkhälsans vår- dande
            och ytterligare förbättring har det varit och är det fortfarande
            av stor vikt att bostäderna, särskilt de som nyttjas av familjer
            med minder- åriga barn, befinna sig i sådant skick att de fylla
            rimliga hygieniska krav. Avhjälpandet av bristfälligheter i bostädernas
            skick torde också utgöra ett betydelsefullt led i kampen mot landsbygdens
            fortgående avfolkning. Ett stort antal byggnader har ombyggts
            och reparerats på ett sätt som gjort dem fullt lämpliga som familjebostäder.
            Så långt möjligt har man sökt få förbättringen utförd så att bostaden
            efter reparationen skulle fylla hälsovårdsstadgans föreskrifter.
            Statens egnahemsstyrelse och de olika länens egnahemsnämnder ha
            utfärdat råd och anvisningar, vilka ange vad myndigheterna betrakta
            som minimifordringar. Därom är icke annat än gott att säga. Det
            torde dock kunna ifrågasättas huruvida icke med nuvarande bestäm-
            melser en icke alldeles obetydlig del av det nuvarande bostadsbeståndet
            blir helt lämnad åt sidan — en del som vi under nuvarande tider
            med dess onormalt höga byggnadskostnader knappast kunna avstå
            ifrån. På landsbygden är det icke ovanligt att företrädesvis äldre
            personer, som helt eller delvis blivit oförmögna att deltaga i
            jordbruksarbete eller annat arbete, varmed de tidigare försörjt
            sig, bebo bostäder av äldre typ och lägre kvalitet än dem, som
            nu för tiden anses önskvärda. Vi tänka då på de mindre oftast
            tim- rade stugor som återfinnas på landsbygden och vilka ej hålla
            den rumshöjd som fordras för att statsbidrag skall kunna erhållas.
            Skall en sådan stuga ombyggas så att de föreskrivna bestämmelserna
            uppfyllas, medför detta en så stor kostnad att det icke kan anses
            försvarligt. Bjälklaget måste höjas, yttertaket oftast likaså,
            ommurning verkställas m. m. Resultatet blir att reparationer gå
            till inemot samma kostnad som uppförandet av en ny byggnad. Det
            medgivna högsta förbättringsbidraget, 2,000 kronor, torde visserligen
            väl räcka till för undanröjande av de mera framträdande bristfälligheterna
            och därmed till att göra en dylik bostad ombonad, varm och trivsam.
            Men bidraget förslår icke till den mer eller mindre fullständiga
            ombyggnad av
          </p>
          <pb facs="riksdagen-motions-pdf/data/1941/mot_1941__ak__323/mot_1941__ak__323-002.pdf"/>
          <fw xml:id="i-UG357H2ekK1bBwYyhhT2hg">
            6 Motioner i Andra kammaren, Nr 323.
          </fw>
          <p xml:id="i-AJryACiwbig7MCSwfSu1se">
            bostaden, som nödvändiggöres, därest exempelvis rumshöjden skall
            ökas så att bostaden bringas upp till den standard, som enligt
            hittills gällande be- stämmelser kräves för erhållande av förbättringsbidrag.
            Härför skulle fordras vanligen att den enskilde bostadsinnehavaren
            tillsköte minst samma belopp som det, varmed statsbidraget utgår.
            De företrädesvis äldre personer, som bebo dessa stugor av ålderdomligare
            typ, torde endast i sällsynta undantagsfall äga de penningmedel,
            som utöver statsbidraget erfordras för en fullständig ombyggnad
            av deras bostäder. Följden härav blir i regel att de nödgas avstå
            från statsbidraget och an- tingen fortsättningsvis få dragas med
            samtliga bristfälligheter å sina bo- städer eller möjligen, som
            en sista utväg, överflyttas till kommunens för- sörjningshem.
            Man får ej heller blunda för risken av att dessa oreparerade bristfälliga
            lägenheter, som givetvis betinga ett lågt hyrespris, kunna upplåtas
            till familjer med barn, i vilket fall de hygieniska vådorna av
            bristerna givetvis bli än mera framträdande. Enligt vårt förmenande
            kan oftast en stuga som icke fullt håller 2.10 meter i rumshöjd
            genom en mera begränsad reparation göras fullt acceptabel som
            bostad framför allt om den kanske bebos av ett par äldre personer.
            Huvudvillkoret är att väggarna ombonas väl, golvet är i gott skick
            och väl isolerat från fukt och kyla, tillräckliga fönster finnas
            så att ljus- och luft- tillförsel kan ordnas väl samt att uppvär'mningsanordningarna
            äro fullt till- fredsställande. Äro dessa förutsättningar för
            handen torde en stuga som i övrigt ligger väl till bjuda på samma
            trevnad som en i fråga om utrymme starkt hoppressad bostad i ett
            flerfamiljshus, även om exempelvis takhöjden är lägre än man kan
            anse i vanliga fall önskvärt. Med det anförda ha vi, utan att
            vilja föreslå något avsteg från principen om att bostadsstandarden
            i stort sett bör höjas till den nivå, som förut- sättes enligt
            hälsovårdsstadgan, velat fästa uppmärksamheten vid lämplig- heten
            av att bestämmelserna om förbättringsbidrag göras så tänjbara
            att i det enskilda fallet, särskilt när fråga är om pensionärs-
            eller undantags- bostad, hänsyn må kunna tagas till speciella
            förhållanden, som motivera jämkning i kraven på bostadsstandard.
            Härvid syfta vi framför allt på fordringarna på viss minimihöjd.
            Under åberopande av vad vi ovan anfört få vi hemställa, att riksdagen
            vid bifall till Kungl. Maj:ts proposition nr 251 med begäran om
            bland annat ett reservationsanslag å 20,000,000 kronor till Bidrag
            till främjande av bostadsbyggande på landsbygden måtte uttala,
            att bostadsförbättringsbidrag må kunna meddelas, om den ifrågavarande
            bostaden kunde bliva fullt tillfredsställande med undantag av
            att den ej hölle eljest önsk- värd rumshöjd, där ändringskostnaderna
            i annat fall skulle bliva oproportionerligt höga i förhållande
            till fastighetens värde.
          </p>
          <p xml:id="i-NHVu95ezhC47NuoyNoukxb" type="date">
            Stockholm den 3 juni 1941. Martin Skoglund. Martin Ljungberg.
          </p>
        </div>
      </div>
    </body>
  </text>
</TEI>
