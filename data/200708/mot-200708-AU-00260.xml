<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-AU-00260">
  <teiHeader>
    <fileDesc>
      <titleStmt>
        <title>Heltid en rättighet</title>
        <author corresp="i-HNZrYrLbstv8KywRLm2FMv">av Gunilla Carlsson i Hisings Backa och Caroline  Helmersson-Olsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Heltid en rättighet</title>
          <idno type="rdwebb">GV02A260</idno>
          <rs type="number">A260</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GV02A260/text</ref>
          <ref type="dokument_url_html">http://data.riksdagen.se/dokument/GV02A260</ref>
          <ref type="dokumentstatus_url_xml">http://data.riksdagen.se/dokumentstatus/GV02A260</ref>
          <ref type="doc">http://data.riksdagen.se/fil/CAB02FE4-176F-497B-90E6-596FF1FC2A12</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HNZrYrLbstv8KywRLm2FMv</idno>
            <name>Gunilla Carlsson i Hisings Backa</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Aar7g2fsqM118Jzz7RVumQ" type="signed"/>
        <correspContext corresp="i-Aar7g2fsqM118Jzz7RVumQ">
          <note type="signatory" corresp="i-HNZrYrLbstv8KywRLm2FMv"/>
          <note type="signatory" corresp="i-YG3se2hZeuEdiGKSwKyaKF"/>
        </correspContext>
        <correspAction xml:id="i-5Kthbnbeob1Q7FanRjrw2o" type="referral">
          <date when="2007-10-16"/>
        </correspAction>
        <correspAction xml:id="i-SJxtB2cgHmvsowVp2tsFK6" type="dismissal">
          <date when="2007-10-16"/>
        </correspAction>
        <correspAction xml:id="i-W8uxRB4HHeJtavZyApd7MD" type="numbering">
          <date when="2007-10-04"/>
        </correspAction>
        <correspAction xml:id="i-4LnNWKXKJwiu3FLaAvyMor" type="submission">
          <date when="2007-10-02"/>
        </correspAction>
        <correspAction xml:id="i-4ZmLTf5g3J9rjXCbzsqTjD" type="transfer">
          <date when="2007-10-01"/>
        </correspAction>
        <correspAction xml:id="i-9L6gpJCestvMBzpbqcMQwk" type="assigned"/>
        <correspContext corresp="i-9L6gpJCestvMBzpbqcMQwk">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-G8zQdUX4MXYFsUGjjVE6nk">
            Förslag till riksdagsbeslut
          </head>
          <p xml:id="i-ViUWv71Xi8rswqPjvJNCRD">
            Riksdagen tillkännager för regeringen som sin mening vad som
            anförs i motionen om lagstadgad rätt till heltidsanställning,
            med deltidsanställning som en möjlighet.
          </p>
        </div>
        <div type="motContent">
          <head xml:id="i-NwNi7vCZ4CWv7tn6yGoF14" type="h1">
            Motivering
          </head>
          <p xml:id="i-X6nhgEDBkudeVb9jAWY9RT">
            Deltidsfällan är ett stort problem inom kvinnodominerade branscher.
            Deltidsarbete ger inte bara lägre inkomster, det är dessutom tydligt
            att deltidsarbete har lägre status och därför också ger lägre
            löner och sämre karriärutveckling. Deltidsanställda fastnar i
            större utsträckning än heltidsarbetande i rutinarbeten, ofta är
            detta arbete tyngre och ofta har de deltidsarbetande sämre arbetsvillkor.
            Många som arbetar deltid gör det dessutom ofrivilligt de skulle
            vilja gå upp i arbetstid men får inte möjligheten att göra det.
          </p>
          <p xml:id="i-8UGbyU3KCGSjMnuapgaTJg">
            En femtedel av arbetstagarna i Sverige har deltidsjobb, och kvinnor
            har det oftare än män. Särskilt utbrett är deltidsarbetet bland
            kvinnor i arbetaryrken nästan 45 procent arbetar deltid. Andelen
            har varit ungefär densamma ända sedan 1980-talets början. Bland
            männen i såväl arbetar- som tjänstemannayrken är det bara var
            tionde som arbetar deltid. Bland kvinnor i tjänstemannajobb arbetar
            26 procent, det vill säga var fjärde kvinna, deltid (SCB). Det
            utbredda deltidsarbetet bland kvinnor innebär att kvinnor generellt
            har sämre möjligheter till ekonomiskt oberoende än vad män har.
            Därmed har kvinnor sämre möjligheter att själva bestämma hur de
            vill leva sina liv.
          </p>
          <p xml:id="i-9zaFXUSzjvnMQbnTMsrrs8">
            Arbetstagarna inom de kvinnodominerade branscherna används frekvent
            av arbetsgivare som ett slags flexibilitetsreserv. De ges deltidsanställning
            men kallas sedan in för att arbeta fler timmar när arbetsgivaren
            tycker sig ha behov av det. Dessa så kallade mertidstimmar ges
            ofta med mycket kort varsel. Många deltidsarbetande vågar inte
            tacka nej till dem av rädsla för att inte bli tillfrågade nästa
            gång. På grund av detta har de mycket litet inflytande över den
            egna arbetstiden, och möjligheten att planera såväl arbets- som
            privatliv inskränks kraftigt. Eftersom många har mycket svårt
            att klara sig på en deltidslön blir dessutom beroendet av mertidstimmar
            stort. Möjligheten att kombinera två deltidsjobb är i de flesta
            fall mycket liten.
          </p>
          <p xml:id="i-9UnaYPCtYYFYDjDmF3kJqo">
            Deltidsanställningarnas utbredning och systematiska tillämpande
            kan i grunden kopplas till att arbetskraften i de kvinnodominerade
            branscherna betraktas som ett slags buffertarbetskraft. Detta
            har starkt samband med synen på kvinnor som huvudansvariga för
            familj och det obetalda arbetet i hemmet, och männen som huvudansvariga
            för den faktiska produktionen. Männen utgör enligt detta förlegade
            synsätt kärnarbetskraften. Denna norm är så stark att den påverkar
            såväl arbetsgivare som arbetstagare, något som blir synligt inte
            minst genom att kvinnors överrepresentation bland deltidsarbetande
            är synlig också bland nyetablerade på arbetsmarknaden.
          </p>
          <p xml:id="i-GfxCqEuAyaYE3QJATtMZn1">
            Från arbetsgivarhåll hävdas ofta att det inte går att ha anställda
            på heltid, exempelvis inom detaljhandeln är detta ett vanligt
            argument. Kundernas behov hävdas kräva en sådan bemanning att
            deltidsjobb blir den enda lösningen. Samtidigt är de flesta män
            som arbetar i butik heltidsanställda, men kvinnorna är det inte.
          </p>
          <p xml:id="i-Fq12f2rnV86fKj8NCUytxN">
            Den begränsning av antalet a-kassedagar för deltidsarbetslösa
            som den nu sittande borgerliga regeringen aviserat (prop. 2007/08:1)
            försvårar ytterligare situationen för alla deltidsarbetande. Att
            antalet dagar med a-kasseersättning begränsas till 75 för den
            deltidsarbetslöse kommer att leda till kraftigt sänkta inkomster
            för en mycket stor grupp, framför allt kvinnor i arbetaryrken.
            Det finns inget i denna förändring som leder till att fler får
            heltidsanställningar. Problemet ligger som ovan beskrivits i att
            arbetsgivare byggt sina organisationer utifrån en systematisk
            tillämpning av deltidsanställningar.
          </p>
          <p xml:id="i-4Sf9PXtRGeUzEabwn9EEcb">
            En lag om rätt till heltidsanställning, med deltid som en möjlighet,
            skulle däremot vara ett kraftfullt verktyg. Detta är en viktig
            jämställdhets- och jämlikhetsfråga. Det skulle direkt leda till
            inkomsteffekter för den stora majoriteten undersysselsatta som
            önskar mer arbetstid, framför allt kvinnor. På sikt skulle sannolikt
            också statusen öka för yrken där deltidsjobben idag är utbredda.
            Indirekt förbättrar detta sannolikt såväl timlöner som arbetsvillkor
            och kan därför ses som ett medel för att strukturellt stärka delar
            av arbetsmarknaden, framför allt de som är kvinnodominerade. Möjligen
            skulle det kunna skapa förutsättningar för att bryta den starka
            könsuppdelning som råder på den svenska arbetsmarknaden.
          </p>
          <p xml:id="i-Uohtv7Xxag9xqUK1hwMDGC">
            En ändring i lagen om anställningsskydd, LAS, så att heltid blir
            normen för alla anställningar måste därför komma till stånd. Deltid
            ska vara möjligt dispositivt, på den enskilde arbetstagarens egen
            begäran eller av andra synnerliga skäl, efter medgivande från
            central facklig organisation. Lagen får inte medge arbetsgivare
            rätt till undantag grundat på deras egna upplevad behov, för då
            blir rätten till heltid verkningslös.
          </p>
        </div>
        <div type="motSignatures">
          <list>
            <item xml:id="i-L2miRMFdcVWETrgeYqXxYW" who="i-HNZrYrLbstv8KywRLm2FMv">
              Gunilla Carlsson i Hisings Backa (s)
            </item>
            <item xml:id="i-5TaJcKmeNYSfSKbVdNBQqB" who="i-YG3se2hZeuEdiGKSwKyaKF">
              Caroline Helmersson-Olsson (s)
            </item>
          </list>
        </div>
      </div>
    </body>
  </text>
</TEI>
