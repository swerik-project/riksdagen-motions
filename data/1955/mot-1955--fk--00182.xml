<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1955--fk--00182">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__fk__182/mot_1955__fk__182-001.pdf"/>
      <fw xml:id="i-CcJwUDQTCQmcVqoVAQTq8o">
        10 Motioner i Första kammaren, nr 182 år 1955
      </fw>
      <div xml:id="i-8G8jiRtSpVtL2h8ARd6gd4" type="motHeader">
        <div xml:id="i-9tv9AxGPmiSGKLjFvuN7XA" type="motTitle"/>
        <div xml:id="i-DhH6J7fRcpbKoMUSGydVA9" type="motSubmissionInfo"/>
      </div>
      <div xml:id="i-RhiBKR4YH9DUgqwckHa1Ri" type="motBody">
        <div xml:id="i-GUWhNchmQzwXeWhA5uTbwi">
          <p xml:id="i-TsGsiwMaevZtbBVPjbtDDP">
            Nr 182
          </p>
          <p xml:id="i-VNGqjyBYhVta2JqXHSeF1i">
            Av herr Velander och herr Elofsson, Gustaf, angående avveckling
            av lantbruksnämnderna m. m.
          </p>
          <p xml:id="i-SY3EGcdxmt8APNRsWXdxHg">
            Riksdagens beslut 1947 i fråga om rationaliseringsverksamheten
            innebar en- ligt departementschefen att ej blott den inre rationaliseringen
            och rationali- seringen av driftsförhållanden utan även den yttre
            rationaliseringen i huvud- sak borde ske genom jordbrukarna själva.
            Rationaliseringen skulle av det allmänna främjas genom upplysningsverksamhet
            och ekonomiskt stöd samt, i den mån det ansågs erforderligt, underlättas
            genom lagstiftningsåtgärder. 1947 års beslut innebär följaktligen,
            att rationaliseringsverksamheten i huvud- sak skulle vara en jordbrukarnas
            egen angelägenhet och bygga på frivillig- het. Det framgår också
            av departementschefens yttrande att jordbrukare, som underläte
            att begagna sig av förefintliga rationaliseringsmöjligheter, på
            lång sikt ej kunde påräkna något särskilt stöd från det allmännas
            sida. Enbart i vissa fall skulle expropriationsinstitutet kunna
            användas för att genomföra en önskad yttre rationalisering.
          </p>
          <p xml:id="i-JAt5RMHXjPLVWiVY7S9wzU">
            I fråga om organisationen av rationaliseringsverksamheten innebar
            1947 års beslut, att de därför bildade lantbruksnämnderna, som
            ersatte egnahemsnämn- derna, ensamma skulle handha den statliga
            verksamheten för yttre och inre rationalisering jämte en del andra
            arbetsuppgifter som tidigare åvilat särskilda organ, Hushållningssällskapens
            verksamhet skulle inskränkas till att omfatta rationalisering
            av jordbrukets driftsförhållanden. Lantbruksnämnderna skulle så
            inrätta sin verksamhet att rationaliseringsarbetet ej skulle medföra
            onödiga kostnader. Dessutom sades det vara av vikt, då rationaliseringsverksamheten
            i princip borde framstå som en jordbrukets egen verksamhet, att
            ett förtro- endefullt samarbete skapades mellan jordbrukarna och
            de berörda organen.
          </p>
          <p xml:id="i-Y3VhA3JUCPtYURcXMU2vEb">
            Erfarenheten av rationaliseringsverksamhetens bedrivande har
            enligt vår mening givit vid handen, att det organisatoriskt förekommer
            visst dubbelar- bete mellan lantbruksnämnderna och hushållningssällskapen.
            Detta har med- fört svårigheter för såväl jordbrukarna som de
            berörda organen och åsamkat statsverket onödiga kostnader. Även
            utan hänsynstagande till dubbelarbetet är kostnadsutvecklingen
            oroande. Utvecklingen av kostnaderna för lantbruks- nämnderna
            har inte gått i enlighet med de 1947 gjorda uttalandena, Lant-
            bruksnämndernas sammanlagda kostnader för nästa budgetår beräknas
            så-
          </p>
          <pb facs="riksdagen-motions-pdf/data/1955/mot_1955__fk__182/mot_1955__fk__182-002.pdf"/>
          <fw xml:id="i-UcqpB4pYdRkriWUKb9gv2o">
            Motioner i Första kammaren, nr 182 år 1955 11
          </fw>
          <p xml:id="i-WgtbDPVQ8LUSyY4ij8kHV1">
            lunda till 12 484 100 kronor eller ungefär samma belopp som bidragen
            till jordbrukets rationalisering. Enbart lantbruksnämndernas resekostnader
            för den yttre rationaliseringen beräknas för nästa budgetår till
            550 000 kronor, vilket får anses oproportionellt mycket med hänsyn
            till att kostnaderna inom rationaliseringsanslaget för samma verksamhet
            hittills inte överstigit 1 milj. kr. Anledning torde följaktligen
            finnas att noggrant pröva huruvida kostna- derna för verksamheten
            står i rimliga proportioner till resultaten.
          </p>
          <p xml:id="i-NnhFPB8a85UZfvf2iXEQgT">
            Det torde vara ställt utom varje tvivel att de förhoppningar
            som år 1947 från vissa håll knöts till lantbruksnämnderna icke
            infriats, trots att kostna- derna blivit så mycket större än från
            början torde ha avsetts. Den allra väsent- ligaste delen av rationaliseringen
            har utförts av jordbrukarna själva. Jord- brukets behov av att
            anpassa sin produktion efter de nya förhållandena — brist på arbetskraft
            och stegrade arbetslöner — har varit den avgörande fak- torn för
            rationaliseringen under senare år. I jämförelse med denna jordbru-
            kets effektivisering, som medfört ökad produktion till lägre kostnader
            rela- tivt sett, framstår lantbruksnämndernas verksamhet som föga
            betydelsefull.
          </p>
          <p xml:id="i-HBHy1manmpqwmag5FpmH6i">
            Att lantbruksnämnderna inte nått de väntade resultaten och inte
            heller nått det fötroendefulla samarbete med jordbrukarna som
            förutsattes 1947 torde i huvudsak vara att hänföra till det förhållandet,
            att tillämpningen av jordför- värvs- och förköpslagarna medfört
            en onormalt stor arbetsbörda för nämn- derna, samtidigt som irritation
            och otrygghet skapats hos jordbrukarna, Det torde onekligen vara
            så, att särskilt tillämpningen av den senaste lagstiftningen medfört
            svåra avvägningsproblem och vid ett flertal tillfällen väckt den
            före- ställningen att den enskildes rättssäkerhet inte längre
            skulle vara tryggad. De anmärkningar, som från enskilda personer
            framförts till justitieombuds- mannen angående lantbruksnämndernas
            handläggning av frågor rörade lagar- nas tillämpning, har föranlett
            denne att granska nämndernas verksamhet i detta avseende. Denna
            granskning, som redovisas i JO:s berättelse till 1955 års riksdag,
            har föranlett talrika anmärkningar och erinringar. I första hand
            synes granskningen ha visat, att farhågorna för den enskildes
            rättssäkerhet varit välgrundade. JO påtalar emellertid också att
            för verksamhetens främ- jande anlitas medel ”som mera än att grundlägga
            tillit och samarbetsvilja synas ägnade att försätta nämnden i
            en för verksamheten olycklig motsats- ställning till allmänheten”.
            Den kritik som kan riktas mot lagarnas tillämpning torde kunna
            ge anledning till kritik även mot lagarna som sådana, och det
            kan enligt vår mening ifrågasättas om inte dessa borde göras till
            förmån för för- nyade överväganden, De synes inte heller på något
            mera påtagligt sätt kunna bidraga till rationaliseringens genomförande.
            I motsats till lantbruksnämnderna åtnjuter hushållningssällskapen
            stort förtroende hos jordbrukarna och den allmänhet i övrigt,
            som har anledning anlita sällskapets tjänster. Sällskapens arbetsuppgifter
            är besläktade med dem
          </p>
          <pb facs="riksdagen-motions-pdf/data/1955/mot_1955__fk__182/mot_1955__fk__182-003.pdf"/>
          <fw xml:id="i-QoNWrqkaVWdHqUnF7JLwzT">
            12 Motioner i Första kammaren, nr 182 år 1955
          </fw>
          <p xml:id="i-DEB6CsD8VzWBNw5TodL4ZG">
            som åvilar lantbruksnämnderna. En del av de senare har även,
            som nämnts, tidigare legat inom sällskapens arbetsområde, En rationell
            anordning av den statliga rationaliseringsverksamheten borde enligt
            vår mening vara att denna omhänderhades av en enda organisation.
            Den praktiska erfarenheten pekar därvid, såvitt vi kan finna,
            i den riktningen att hushållningssällskapen är att föredraga.
            Den här berörda dubbelorganisationen i fråga om rationaliseringsverksam-
            heten, de stora kostnaderna för lantbruksnämndernas verksamhet
            i förhål- lande till ernådda resultat, jordbrukarnas egna rationaliseringsåtgärder
            och kritiken mot de s.k. rationaliseringslagarnas tillämpning
            synes oss sålunda motivera att lantbruksnämnderna avvecklas och
            att handhavandet av ratio- naliseringsverksamheten överföres till
            hushållningssällskapen. Med stöd av vad ovan anförts hemställes,
            att riksdagen måtte besluta, a) att i princip avveckla lantbruksnämnderna;
            samt b) att i skrivelse till Kungl. Maj:t hemställa, att Kungl.
            Maj:t måtte, efter nödig utredning, för nästa års riksdag framlägga
            förslag till sådan omorganisation av hushåll- ningssällskapen
            att den verksamhet, som nu åvilar lant- bruksnämnderna, kan överföras
            på sällskapen.
          </p>
          <p xml:id="i-7U7AqqJnkBGJ1UuiofhquB" type="date">
            Stockholm den 26 januari 1955
          </p>
          <p xml:id="i-Jhe6h1uG84TM4pjB5aMrgY">
            Gustaf Velander G. Elofsson i Wä
          </p>
        </div>
      </div>
    </body>
  </text>
</TEI>
