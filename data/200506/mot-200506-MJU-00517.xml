<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-MJU-00517">
  <teiHeader>
    <fileDesc>
      <titleStmt>
        <title>De stora rovdjuren</title>
        <author corresp="i-VRHymVx7EsX48sg7b5qmpS">av Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>De stora rovdjuren</title>
          <idno type="rdwebb">GT02MJ517</idno>
          <rs type="number">MJ517</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GT02MJ517/text</ref>
          <ref type="dokument_url_html">http://data.riksdagen.se/dokument/GT02MJ517</ref>
          <ref type="dokumentstatus_url_xml">http://data.riksdagen.se/dokumentstatus/GT02MJ517</ref>
          <ref type="doc">http://data.riksdagen.se/fil/F1646674-AC9F-420A-AF73-9EF2394CEAE8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5jPjGn6ueDVHYW7avGLGVu" type="signed"/>
        <correspContext corresp="i-5jPjGn6ueDVHYW7avGLGVu">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-TF2ufLtWSzj2YK3pct7D2a" type="referral">
          <date when="2005-10-13"/>
        </correspAction>
        <correspAction xml:id="i-JrjyBV8YJmkHFG3uCN4uWN" type="dismissal">
          <date when="2005-10-13"/>
        </correspAction>
        <correspAction xml:id="i-VvUeem4q9ye8aVDyuHitkw" type="submission">
          <date when="2005-10-05"/>
        </correspAction>
        <correspAction xml:id="i-WvjsudnRmxamHG8jeYqDuM" type="assigned"/>
        <correspContext corresp="i-WvjsudnRmxamHG8jeYqDuM">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_517/mot_200506_MJ_517-0001.pdf"/>
      <div xml:id="i-9c8soWWRPJdJ8R9atHvW3R" type="motHeader">
        <div xml:id="i-VfuNvj4842GL2DFvTDHmam" type="motTitle"/>
        <div xml:id="i-PGh7mkxeaxkeLcBqtrdToD" type="motSubmissionInfo"/>
      </div>
      <div xml:id="i-3p74SY2camccsp9ptTQbFq" type="motBody">
        <div xml:id="i-WSu3MNC8L3EAbNTZB7QAo">
          <p xml:id="i-Vg4KtUirsKM7GLDGohgaWf">
            2005/06 mnr: MJ517 pnr: mp536
          </p>
          <p xml:id="i-Jit4SYQGcqkw1zb9YgJFFf">
            Motion till riksdagen 2005/06:MJ517
          </p>
          <p xml:id="i-8jhaq1wz8xPgu8nDTwNkhD">
            av Jan Lindholm (mp)
          </p>
          <p xml:id="i-Y29gSQrPXuhXMBJgoXt1qg">
            De stora rovdjuren
          </p>
          <p xml:id="i-9wzXEETPuMDu16PPBVrE5V">
            Förslag till riksdagsbeslut
          </p>
          <p xml:id="i-HTcqyKFd7EYVLUWfZMf29R">
            1. Riksdagen tillkännager för regeringen som sin mening att problem
            med olaga jakt bäst löses genom den metod om inplantering som
            motionen föreslår. 2. Riksdagen tillkännager för regeringen som
            sin mening att ett ökat lokalt ansvar för jaktens organisering
            såsom i motionen beskrivs skall eftersträvas. 3. Riksdagen tillkännager
            för regeringen som sin mening att en satsning på förebyggande
            arbete såsom det beskrivs i motionen skall genomföras. 4. Riksdagen
            tillkännager för regeringen som sin mening att regler om åtel
            utformas såsom det i motionen beskrivs.
          </p>
          <p xml:id="i-3uiJxBGVH5tJMGhkLhFSop">
            Motivering
          </p>
          <p xml:id="i-wHWyai7nU4xHyw4q8t5U5">
            Bakgrund
          </p>
          <p xml:id="i-TXeKs9wnramVgU4RsZjTQ6">
            De fyra stora rovdjuren björn, varg, lo och järv förorsakar stor
            diskussion och ibland osämja mellan människor. Orsakerna är flera,
            bl.a. upplever en del att djurens närvaro utgör ett stort ingrepp
            i den fria rörligheten i naturen och uppfattas som ett hot. Andra
            betonar konkurrensen om bytesdjuren. Dessa problem kan inte enbart
            avfärdas som okunnighet och rädsla utan måste tas på allvar. Det
            faktum att en del valt att flytta från gård och grund in till
            större samhällen på grund av upprepade och närgångna rovdjursbesök
            kan inte nonchaleras. Att polisen vid minst två tillfällen t.o.m.
            tvingats stöta bort björn från ganska centrala bostadsområden
            inne i Falun där många barn normalt antas ha sin skolväg innebär
            att frågan inte bara är en fråga för de som bor på landsbygden.
            Det finns flera olika nivåer på problemen. Dels har vi jägarna
            som i första hand ser rovdjuren som konkurrenter om bytesdjuren
            och som hot mot jakthundarna. Sedan har vi boende som inte längre
            anser sig kunna nyttja
          </p>
          <pb facs="riksdagen-motions-pdf/data/200506/mot_200506_MJ_517/mot_200506_MJ_517-0002.pdf"/>
          <p xml:id="i-BkiMCVpMy8ZckKyJ7kcQ2e">
            2005/06:MJ517
          </p>
          <p xml:id="i-GJK6ENDkTs72TPeuk6bz7E">
            trädgården på ett normalt sätt. Vi har även en del reaktioner
            från friluftsmänniskor som upplever en otrygghet ute i naturen.
            Slutligen har vi skogsbolagen som ibland säger sig uppskatta rovdjuren
            eftersom de håller nere antalet älgar och sist men inte minst
            naturintressen som värnar rovdjuren av ekologiska motiv. De två
            sistnämnda grupperna kan i viss utsträckning sägas stå mot de
            övriga i denna fråga. Så enkelt är det emellertid inte. Bland
            människor i gemen finns både de som talar för och de som talar
            mot fler stora rovdjur i våra skogar. Motiven för ställningstagandena
            varierar mycket. Gapet mellan lagstiftarna och stora grupper främst
            inom jägarkåren är idag så stort att konflikten kan vara till
            skada för samhället långt utanför denna fråga. Risken finns att
            stora grupper väljer att helt kliva av all samhällsgemenskap.
            De upprepade sabotagen mot vargspårarnas fordon är antagligen
            bara en liten vink om vad som kan komma om ingen rimlig lösning
            mellan dessa intressen kan tas fram. ”På rätt spår” är en överenskommelse
            som tagits fram av representanter för jägarna och Orsa och Rättviks
            kommuner. Det är ett sätt att försöka hantera konflikterna som
            kanske kan vara en vägledning även om det troligen inte kan vara
            en nationell norm. Avsikten har varit att dels skapa en balans
            mellan intressena men framför allt en tydlighet som kan minska
            tolkningsproblemen och därmed konflikterna. Kortfattat kan man
            säga att denna överenskommelse bygger på att man anser att lagen
            idag är för stelbent, att ansvaret är otydligt, att ersättningarna
            vid rovdjursskada är för låga samt att man uppfattar risken för
            att laglöshet sprider sig som stor. Man vill att staten sattsar
            mer på förebyggande insatser och utbildning, att viltvårdsområdena
            blir större och ges ökat ansvar, att 28 $ utvidgas till att gälla
            även vid risk för angrepp, att åteljakt tillåts och att tekniken
            för spårning förbättras. Det är uppenbart att det finns ett stort
            intresse hos alla parter av att uppnå en situation där olaga jakt
            också uppfattas som olaga av en klar majoritet. Det innebär även
            att utrymmet för legal jakt måste tydliggöras och uppfattas som
            rimligt.
          </p>
          <p xml:id="i-RM1iB3Ut1fDbo9WPCAhdbo">
            Förslag till åtgärder
          </p>
          <p xml:id="i-65E5fJg11jafN86AsxyADk">
            Som grund måste det finnas tydliga och odiskutabla beslut om
            hur många exemplar av respektive djur vi skall ha i landet. Idag
            tvistas om på vilka grunder djur skall räknas. För att osäkerhet
            skall kunna undanröjas är det antagligen omöjligt att komma ifrån
            att samtliga individer av björn och varg märks. Omärkta uppskattade
            individer leder ofrånkomligt till en strid om antagen olovlig
            jakt och även uppskattade skador på lös grund. Förmodligen är
            det möjligt att märka varg och björn till i det närmaste 100 26.
            Det innebär att diskussionen kan handla om känt antal djur vilket
            är bra även om det självklart innebär en ökad kostnad för länsstyrelsernas
            naturvårdsenheter. Ny teknik bör även tas fram som gör det möjligt
            att på ett säkrare sätt upprätthålla kontrollen över märkta djur.
            Ett ändrat beteende eller en olovlig avskjutning
          </p>
          <pb facs="riksdagen-motions-pdf/data/200506/mot_200506_MJ_517/mot_200506_MJ_517-0003.pdf"/>
          <p xml:id="i-WhthUqKJhrp4RaZndSCS41">
            bör omedelbart kunna registreras. När det gäller lo och järv
            får man leva med osäkerheten eftersom det är orimligt att ha målet
            att märka dem alla. Med märkning, sändare och löpande kontroll
            av björn och varg blir det möjligt att införa regeln att varje
            olovligt avlivat exemplar omedelbart ersätts av ett nytt djur
            från annan del av världen. En sådan regel skulle dels göra all
            olovlig avskjutning ointressant, och om den ändå skulle inträffa
            berikar den viltstammen med friska gener vilket den förmodligen
            har behov av. En genetiskt friskare stam kanske skapar mindre
            konflikter eftersom den har större möjligheter att leva naturligt.
            Även när problemdjur uppträder har alla intresse av att ett sådant
            skjuts lagligt med en inplanteringsregel. Om olovligt avskjutna
            djur ersätts med nya så kommer fokus i diskussionen att koncentreras
            på det som är viktigt, nämligen att reglerna för lovlig avskjutning
            är rimliga. Så länge utgången finns att skjuta olovligt kommer
            vi troligen inte att få regler för lovlig avskjutning som fungerar.
            Förmodligen finns det ingen anledning att ändra straffreglerna
            för olovlig jakt på grund av att en återplanteringsregel införs.
            Inom ramen för lovlig jakt är det viktigt att viltvårdsområdena
            får ett ökat ansvar. Det är även rimligt att metod kan anpassas
            efter situation. Åteljakt bör därför inte vara helt förbjuden
            utan kunna användas vid laglig jakt av djur som skall avlivas
            och där avlivning inte kan ske på annat sätt utan oacceptabel
            risk. Det kan exempelvis gälla djur som är mycket störande i bebyggda
            områden. Frågan om en vidare användning av åtel handlar i första
            hand om den legala jaktens utformning. I denna motion finns ingen
            anledning att kommentera den strid som finns mellan de som hävdar
            att åteljakt ger säkrare legal jakt och därmed mindre lidande
            för bytesdjuren och de som försvarar ett som de uttrycker mer
            spänningsfyllt sätt att jaga. Vad som däremot ligger inom djurskyddsfrågans
            ram är ju frågan om provokation av djuren till en situation som
            tillåter legal skjutning. Där måste självklart åtel i alla former
            betraktas som ett instrument för provokation och anses olagligt.
            Ett ökat förebyggande arbete bör initieras lämpligen i samarbete
            med viltvårdsområdena och med mål att även ge ett ökat lokalt
            ansvar till dem för bedömning av avskjutningsbehovet. En ambition
            bör vara att på sikt fördela rovdjurstrycket över landet. Att
            jaktkvoterna skall inkludera de avskjutna problemdjuren är självklart.
            Delegering till viltvårdsområdena av beslut om avskjutning av
            problemdjur tror vi under sådana förhållanden vara möjligt att
            överväga. Att delegera tillämpningen av 28 8 till viltvårdsområdena,
            så som ”På rätt spår” föreslår, anser jag dock inte rimligt. Alla
            grupper och organisationer som använder skogen och naturen på
            olika sätt måste involveras i en stor kunskaps- och informationssatsning.
            Att förebygga handlar i första hand om ökad kunskap. Med god kontroll
            över vargens och björnens spridning, regler som tryggar populationen
            och ett ökat ansvar hos viltvårdsområdena så borde utrymmet för
            tolkningskonflikter minimeras. Det lägger även en god grund för
            tydlig och intressant information kring rovdjursfrågan. Att lösa
            de djupa konflikter som idag finns på sina håll, bland annat i
            Dalarna, kring i första hand vargen och björnen är viktigt och
            kan
          </p>
          <p xml:id="i-UbwJFnQEFEjJeZx8hEAa7W">
            2005/06:MJ517
          </p>
          <pb facs="riksdagen-motions-pdf/data/200506/mot_200506_MJ_517/mot_200506_MJ_517-0004.pdf"/>
          <p xml:id="i-FQCXw3MENBM43WnaAcbsh9">
            2005/06:MJ517
          </p>
          <p xml:id="i-ChPWMeBnNUNnfhABiB8X97">
            förmodligen inte ske utan ett ökat ekonomiskt åtagande från statens
            sida. Storleken på det ökade åtagandet är okänt liksom om det
            kan täckas upp inom någon befintlig budgetpost. Att samhället
            måste ta ett större ansvar för information kring de stora rovdjuren
            torde dock vara odiskutabelt. Förslagen till riksdagsbeslut kan
            tyckas enkla men i motivtexten framgår ganska tydligt att några
            enkla lösningar inte ligger om hörnet. Därför är det viktigt att
            frågan analyseras noga och att berörda parter involveras i en
            process. Klart är dock att förslaget om inplantering för olovligt
            avskjutna djur kan öppna många dörrar och onödiggöra många konflikter.
          </p>
          <p xml:id="i-RGUzFmguhMAsHU3zgFmE8G" type="date">
            Stockholm den 4 oktober 2005
          </p>
          <p xml:id="i-65zHo7RLxpdpB7o6CvrCM1">
            Jan Lindholm (mp)
          </p>
        </div>
      </div>
    </body>
  </text>
</TEI>
