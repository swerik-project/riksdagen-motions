<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1946--ak--00073">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__73/mot_1946__ak__73-001.pdf"/>
      <fw xml:id="i-AKwsnqBc9uiTsZvHhg1Jji">
        Motioner i Andra kammaren, nr 73. 7
      </fw>
      <div xml:id="i-DsEd5ixxuRUqXP696okqUc" type="motHeader">
        <div xml:id="i-4cVR3FPWjiETuniCt561Rw" type="motTitle"/>
        <div xml:id="i-ExeG2wqCSquqYXCmJRYtkh" type="motSubmissionInfo"/>
      </div>
      <div xml:id="i-R6pBUXBWv2AC3W1NXqFhXB" type="motBody">
        <div xml:id="i-14v8BKQ3QoDHHrqwvt8Xzj">
          <p xml:id="i-F5nAMxWSHvNTExP7AFDsju">
            Nr 73.
          </p>
          <p xml:id="i-Sw7moqJrXx7s1M4KzedKt">
            Av herr Nordström i Kramfors m. fl., om upphävande av lagarna
            om kollektivavtal och arbetsdomstol.
          </p>
          <p xml:id="i-96nhcnRCQZ5ET6BqJrREG9">
            De vid 1928 års riksdag antagna lagarna om kollektivavtal och
            arbets- domstol betecknades redan när de antogos som uppenbara
            klasslagar, riktade direkt mot arbetarklassen. Det fastslogs från
            arbetarrörelsens representanter i riksdagen, att frånvaron av
            jämställda parter på arbetsmarknaden obönhör- ligen måste medföra,
            att dessa lagar skulle komma att sanktionera olikheten inför lagarna,
            i det att de orättrådigt skulle komma att förhindra arbetarna
            att effektivt hävda sina intressen. Under årens lopp ha från arbetarna
            och deras organisationer vid upprepade tillfällen framförts krav
            om dessa lagars slopande. Från enskilda fackförbund och fackföreningar
            har anförts, att så länge samhället inte kunnat garantera de arbetande
            rätten till arbete och en tryggad försörjning eller skydd för
            lönefordringar, så kränka dessa lagar arbetarnas demokratiska
            fri- och rättig- heter. Det förtjänar även erinras om att det
            var en borgerlig majoritet, som genomtrumfade dessa lagar. Alltjämt
            saknas jämställdhet på arbetsmarknaden. Gent emot de egen- domslösa
            arbetarna är varje statligt hinder i deras berättigade strävan
            att skapa trygghet och människovärdiga förhållanden på arbetsplatsen
            en orätt- visa. Däremot ge dessa lagar de besuttna och arbetsgivarna
            ett direkt statligt stöd i deras strävan att nedpressa de arbetandes
            levnadsstandard. Vid upprepade tillfällen har riksdagen tidigare
            behandlat från arbetarorga- nisationerna framkomna förslag om
            tvångslagarnas upphävande, men hittills med negativt resultat.
            I de utskottsutlåtanden, som avgivits av andra lagutskottet till
            de olika motioner, som vid skilda riksdagar framförts, har utskottet
            anfört statistik över hur många mål, som av arbetarna respektive
            arbetsgivarna dragits inför domstolen, och av det förhållandet,
            att de flesta målen påropats av arbetar- organisationerna, dragit
            den slutsatsen, att arbetarna skulle vara anhängare av lagen.
            Därest denna statistik överhuvud taget bevisar någonting, så är
            det enligt vår mening det att den tyder på att arbetarna efter
            lagens tillkomst varit förhindrade att tillgripa andra medel för
            att få rättelse i uppkomna lorat, att vända sig till arbetsdomstolen.
            Att inte heller denna sista utväg ut- gjort något stöd för arbetarna,
            torde de av arbetsdomstolen avkunnade do-
          </p>
          <pb facs="riksdagen-motions-pdf/data/1946/mot_1946__ak__73/mot_1946__ak__73-002.pdf"/>
          <fw xml:id="i-4LFpkHZj6cfD9DTHzSABao">
            8 Motioner i Andra kammaren, nr 73.
          </fw>
          <p xml:id="i-2mLkFJQoAV97ezDEZewvzA">
            marna under årens lopp tydligt ådagalägga. Vid en summarisk översyn
            av domstolsutslagen visar det sig, att de fall, där arbetarna
            vunnit, som regel äro mindre betydelsefulla frågor, under det
            att arbetsgivarna i allmänhet tagit hem spelet i alla större och
            mera betydelsefulla frågor. Vid pappersindustriarbetarförbundets
            kongress år 1945 beslutades att ge förbundsstyrelsen i uppdrag
            att medverka till dessa lagars avskaffande. Det är alltså uppenbart,
            att det bland Sveriges fackföreningsfolk alltjämt, lika väl som
            vid lagarnas tillkomst, råder ett alldeles bestämt motstånd mot
            dessa lagar. Utan tvekan förväntar Sveriges fackföreningsfolk,
            att årets riksdag skall vidtaga uppriktiga åtgärder för att avskaffa
            kollektivavtalslagen och lagen om arbetsdomstol. Under 1945 ha
            tvenne mål, som upptagits och avgjorts av arbetsdomstolen, rönt
            ett alldeles speciellt intresse bland fackföreningsfolket. Den
            bekanta tvisten vid Gullängets fabriker i Ängermanland, som i
            januari förra året avdömdes, blev redan vid förra riksdagen föremål
            för behandling. Under årets sista månader inträffade ännu en tvist,
            som på grund av arbets- domstolens utslag på ett påtagligt sätt
            påminner arbetarna om deras undan- tagsställning. Arbetsdomstolens
            åläggande för handelsarbetarförbundets med- lemmar att vid hot
            om vite försälja den med tyska subsidier tryckta Dags- posten
            har upprört hela Sveriges arbetarklass. Trots att ett för demokra-
            tierna oerhört offerkrävande sexårigt krig har genomkämpats för
            att krossa den barbariska nazismen, tvingas på detta sätt svenska
            arbetare att medverka vid spridningen av nazistiska reptilorgan.
            Den svenska demokrati, som genom andra länders heroiska kamp getts
            möjligheter att bestå, tvingar på detta sätt, med kollektivavtalslagens
            hjälp, nazismens mest konsekventa motstån- dare, de svenska arbetarna,
            att bidraga till att ge nazismen en möjlighet till övervintring
            i vårt land. Enbart detta domslut borde vara tillräcklig moti-
            vering för ett riksdagsbeslut om de nämnda lagarnas upphävande.
            Enbart lagarnas existens innebär, att likheten inför lagen upphävts,
            men även i deras utformning har tämligen öppet fastslagits arbetarnas
            rättslöshet. Sista stycket i kollektivavtalslagens $ 4 lyder:
            » Vad i denna paragraf stadgas skall gälla, ändå att avtalet innehåller
            be- stämmelse, som strider häremot. Har i kollektivavtal upptagits
            föreskrift om längre gående förpliktelse, lände den till efterrättelse.»
            Denna bestämmelse innebär, att arbetsgivarna — vilka i sin egenskap
            av ägare till produktionsmedlen ha ett naturligt intresse att
            genomdriva ännu längre gående förpliktelser för arbetarna — erhålla
            lagens stöd för denna sin strävan, då arbetarna däremot — som
            på grund av sin egendomslöshet ha ett motsatt intresse, d. v.
            s. att minska lagens inflytande — genom denna be- stämmelse direkt
            förbjudas att uppnå sådana lättnader i lagens omfattning. Det
            är ju utan vidare givet, att det ligger i arbetsgivarnas intresse
            att ut- öka lagens förpliktelser. Detta arbetsgivarnas intresse
            har genom bestämmel- sen i $ 4 erhållit lagens och därmed samhällets
            stöd. Det är lika givet, att
          </p>
          <pb facs="riksdagen-motions-pdf/data/1946/mot_1946__ak__73/mot_1946__ak__73-003.pdf"/>
          <fw xml:id="i-5xPHJDSCZyLbqSaojZ16FC">
            Motioner i Andra kammaren, nr 73. 9
          </fw>
          <p xml:id="i-N47pPzA5YSzHqHEmxXdbGG">
            arbetarna å sin sida ha intresse av att eftersträva införandet
            i kollektivavtalen av sådana bestämmelser, som minska lagens verkningar
            för deras del. Även om arbetarna skulle lyckas uppnå sådana bestämmelser
            i sina avtal, har detta direkt förbjudits. Som en följd av den
            allmänna utvidgningen av de demokratiska fri- och rät- tigheterna
            över allt ute i världen efter fascismens krossande se vi också,
            hur man i andra länder signalerat upphävande av gällande fackliga
            tvångslagar. Den engelska arbetarregeringen meddelade sålunda
            i sin programförklaring, att den skulle komma att föreslå upphävande
            av den engelska motsvarigheten till vår kollektivavtalslag. Det
            torde utan vidare vara uppenbart, att förhållandena på arbetsmark-
            naden i dag inte utan vidare kunna jämföras med förhållandena
            före dessa lagars tillkomst. Därest de förändringar, som inträffat
            på arbetsmarknaden, finge vara avgörande, är det uppenbart, att
            arbetarna i dag i långt större utsträckning än tidigare skulle
            ha möjlighet att tillvarataga och skydda de arbetandes intressen,
            därest dessa lagar undanskaffades. Den svenska fack- föreningsrörelsen
            har vuxit ut till en avgörande maktfaktor utan att på något sätt
            äventyra demokratien, tvärtom har den svenska fackföreningsrörelsen
            visat, att den i likhet med andra länders arbetare utgjort och
            utgör den säkraste garantien för bevarandet och utvidgandet av
            de demokratiska fri- och rättigheterna. På grund av vad vi sålunda
            anfört hemställes, att riksdagen måtte besluta, att de av 1928
            års riksdag beslutade lagarna om kollektivavtal och arbetsdomstol
            måtte upphävas.
          </p>
          <p xml:id="i-MVzDFuJ6PUEiBoe6iV9HCB">
            Stockholm i januari 1946. Axel Nordström. Gunnar Adolfsson. Knut
            Senander. Erik Jansson. Set Persson. Gösta Kempe.
          </p>
          <p xml:id="i-7hKf7sqPJPLTNi2dvW4fcw">
            Harald Johanson. Gunnar Dahlgren.
          </p>
        </div>
      </div>
    </body>
  </text>
</TEI>
