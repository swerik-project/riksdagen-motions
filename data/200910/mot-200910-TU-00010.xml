<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00010">
  <teiHeader>
    <fileDesc>
      <titleStmt>
        <title>med anledning av prop. 2009/10:216 Ny postlag</title>
        <author corresp="i-HxcQkHC9fDSzkJWgvdhDEF">av Lena Hallengren m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:216 Ny postlag</title>
          <idno type="rdwebb">GX02T10</idno>
          <rs type="number">T10</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T10/text</ref>
          <ref type="dokument_url_html">http://data.riksdagen.se/dokument/GX02T10</ref>
          <ref type="dokumentstatus_url_xml">http://data.riksdagen.se/dokumentstatus/GX02T10</ref>
          <ref type="doc">http://data.riksdagen.se/fil/EB691802-4165-48C2-A087-18810E30F9ED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HxcQkHC9fDSzkJWgvdhDEF</idno>
            <name>Lena Hallengren</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5gSCoqgN8cUnJLfPPLD7nv</idno>
            <name>Christina Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-6eCUAipB1fwSwoEv7ajv8C"/>
        <correspContext corresp="i-6eCUAipB1fwSwoEv7ajv8C">
          <ref>Proposition 2009/10:216</ref>
        </correspContext>
        <correspAction xml:id="i-N9S7nRNxuXjCQbaSKzvBfc" type="signed"/>
        <correspContext corresp="i-N9S7nRNxuXjCQbaSKzvBfc">
          <note type="signatory" corresp="i-HxcQkHC9fDSzkJWgvdhDEF"/>
          <note type="signatory" corresp="i-5gSCoqgN8cUnJLfPPLD7nv"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction type="referral" xml:id="i-2KxWxnzb9JA8D1EHnxxkrk">
          <date when="2010-05-28"/>
        </correspAction>
        <correspAction type="dismissal" xml:id="i-SRt1bYXn6GDz8dy67GiQ6g">
          <date when="2010-05-27"/>
        </correspAction>
        <correspAction type="dismissal" xml:id="i-McD52ii5y7xnd8scjpRyFr">
          <date when="2010-05-27"/>
        </correspAction>
        <correspAction type="transfer" xml:id="i-Xz57eTMPVkNns1885zWMKL">
          <date when="2010-05-26"/>
        </correspAction>
        <correspAction type="submission" xml:id="i-QGzUtLgjV2184adsMvzpPX">
          <date when="2010-05-26"/>
        </correspAction>
        <correspAction type="assigned" xml:id="i-QTq8Zs3pWaqdERwkt5EgwK"/>
        <correspContext corresp="i-QTq8Zs3pWaqdERwkt5EgwK">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-WC8XYmCTBZaeDLfkyMgSd9">
            Förslag till riksdagsbeslut
          </head>
          <list style="ol">
            <item xml:id="i-BcT6wpcMaNRKd6v6gCKUqF">
              Riksdagen tillkännager för regeringen som sin mening vad som
              anförs i motionen om att utse Posten Norden som ansvarig för den
              samhällsomfattande posttjänsten.
            </item>
            <item xml:id="i-5mjeNH9SoCL8AuxQeXy9Fp">
              Riksdagen tillkännager för regeringen som sin mening vad som
              anförs i motionen om att PTS inte ska ges dubbla roller i sin
              tillsyn av postmarknaden.
            </item>
            <item xml:id="i-4k8tcc29kChV5W86ygdHxu">
              Riksdagen tillkännager för regeringen som sin mening vad som
              anförs i motionen om att vidmakthålla den svenska statens ägarandel
              i Posten Norden.
            </item>
            <item xml:id="i-5atiqXX7UT357KshcXbD2r">
              Riksdagen tillkännager för regeringen som sin mening vad som
              anförs i motionen om att vidare utreda på vilket sätt den samhällsomfattande
              tjänsten ska stödjas i det läge Posten Norden inte längre på kommersiella
              villkor kan upprätthålla tjänsten.
            </item>
          </list>
        </div>
        <div type="motContent">
          <head type="h1" xml:id="i-Lm83j9X24jFURVYY2Usdid">
            Motivering
          </head>
          <p xml:id="i-3kx7MgTLKA7LphyckLjyZk">
            I propositionen föreslås att den nuvarande postlagen ska ersättas
            med en ny lag. Den nya postlagen syftar delvis till att genomföra
            aktuellt EU-direktiv om skapandet av en inre marknad för posttjänster.
          </p>
          <p xml:id="i-BAbAXyy5P1LG8SPakHrQHF">
            Den nya lagen innehåller emellertid även andra bestämmelser än
            sådana som följer av postdirektivet. Bland annat förslås att någon
            tillhandahållare av den samhällsomfattande posttjänsten inte behöver
            utses om tjänsten kan säkerställas på annat sätt och lagens krav
            på tjänsten uppfylls. Regeringen gör i propositionen bedömningen
            att det för närvarande saknas behov av att finansiera den samhällsomfattande
            posttjänsten. Om det i framtiden skulle visa sig att kostnaderna
            för att tillhandahålla den samhällsomfattande posttjänsten skulle
            utgöra en orimlig ekonomisk belastning för en postoperatör, ska
            tillgången till tjänsten kunna säkerställas genom upphandling.
          </p>
          <p xml:id="i-TZkXVhLH6cwgtvDGCpcMK">
            I propositionen aviserar regeringen även att man avser att utreda
            förutsättningarna att öppna postoperatörernas distributionskedja
            för andra aktörer. Utredningen görs med syftet att hitta åtgärder
            som kan öka mångfalden och konkurrensen på postmarknaden.
          </p>
          <head type="h2" xml:id="i-SB9P1QxW68kDWEttiLyyjp">
            Naivt att räkna med mångfald och konkurrens på postmarknaden
          </head>
          <p xml:id="i-EiZGz9V7qcrZLhcr9NXTRN">
            Avregleringen av postmarknaden inledde redan år 1993 genom att
            den dåvarande moderatledda regeringen upphävde Postverkets ensamrätt
            till brevbefordran. I samband med denna förändring bytte även
            Postverket associationsform till ett av staten helägt aktiebolag.
          </p>
          <p xml:id="i-UedzuaSrAtXmmgnVodJNXq">
            Postmarknaden är inte en marknad i ordets rätta bemärkelse. Stordriftsfördelarna
            och systemeffekterna är så betydande att det med största sannolikhet
            aldrig kommer att uppstå den mångfald av aktörer som regeringen
            hyser förhoppningar om. Marknadens struktur vittnar tydligt om
            regeringens naiva hållning: Postens andel av brevmarknaden är
            omkring 90 %, och den enda egentliga konkurrenten, Bring Citymail
            Sweden AB, får finansiellt stöd av sin ägare, dvs. den norska
            staten. Marknaden som dessa bägge aktörer dominerar präglas dessutom
            av kraftigt fallande brevvolymer. Det innebär att marknadspotentialen
            successivt minskar, vilket innebär ett kraftfullt hinder för nyetableringar.
          </p>
          <head type="h2" xml:id="i-BNyQ4ogXYCWE3YpWGHsLWL">
            Regeringen är ideologiskt förblindad
          </head>
          <p xml:id="i-FLVToH9gRPfFztdT4W1CgT">
            Utöver de uppenbara svårigheterna att få till stånd en fungerande
            konkurrens på marknaden menar vi att posttjänsterna är en grundläggande
            samhällsfunktion som inte hur som helst kan överlåtas till en
            nyckfull marknad, i synnerhet inte om marknaden har alla förutsättningar
            att fungera dåligt.
          </p>
          <p xml:id="i-BRLhWhyrW71grKFgZX7dcL">
            Vi menar att målsättningen i första hand måste vara att värna
            samhällsservicen. Vår utgångspunkt är i grunden pragmatisk. Vi
            är inte principiella motståndare till åtgärder som syftar till
            att öka konkurrensen, men vi inser samtidigt att de speciella
            förhållanden som råder på postmarknaden gör att enkla marknadslösningar
            inte är en särskilt framkomlig väg.
          </p>
          <p xml:id="i-RbW7xaHfR1VwqKGc4ziMbc">
            Regeringen tycks ha det omvända perspektivet, dvs. man ger marknadslösningar
            ett egenvärde. Marknadsorientering blir ett mål i sig i stället
            för ett möjligt medel att uppnå det man vill åstadkomma. Det gör
            att man får intrycket att regeringen är ideologiskt förblindad.
            Avregleringar och privatiseringar ses som en standardmetod att
            åstadkomma effektivitet inom en rad olika sektorer. Den grundläggande
            tanken är lika enkel som bristfällig: Minskad reglering ger alltid
            upphov till ökad konkurrens, vilket leder till lägre priser och
            ökat utbud.
          </p>
          <p xml:id="i-JNmQ5sFveXkE6uWhgw9Uf8">
            Men marknader är betydligt mer komplexa än så. Huruvida minskad
            reglering leder till önskvärt resultat beror på hur marknaden
            är konstruerad. Avreglerar man en marknad som präglas av betydande
            stordriftsfördelar och systemeffekter är det mycket mer troligt
            att man får den motsatta effekten, dvs. kraftigt ökade priser
            och minskat utbud. Någon sådan nyanserad bild av avregleringar
            vill dock de borgerliga inte kännas vid, utan de tycks mena att
            metoden har absoluta fördelar som gäller i alla lägen. Detta ger
            intrycket att de borgerliga partierna drivs av ideologiska snarare
            än rationella överväganden när de fattar sina beslut.
          </p>
          <p xml:id="i-ApdKABgj87yigKgtrE689a">
            I ett socialt och ekonomiskt jämlikt samhälle är det viktigt
            att alla medborgare får tillgång till grundläggande infrastruktur
            som t.ex. kollektivtrafik, postgång och elförsörjning. Vi rödgröna
            ser att vissa naturliga monopol och nationella naturtillgångar
            kan ägas av staten av sårbarhets- och infrastrukturpolitiska skäl.
          </p>
          <head type="h2" xml:id="i-j2EjerchYFjmkFZ99hopb">
            Posten Norden bör ges ansvar för den samhällsomfattande tjänsten
          </head>
          <p xml:id="i-UBJdAugwJ26mkic9g5owDA">
            Regeringen vill inte som tidigare varit fallet utse Posten som
            ansvarig för den samhällsomfattande tjänsten. Vi motsätter oss
            detta och anser att Posten ska ha en tydlig roll som nationell
            aktör. Nu har vi ett läge där det varken är EU-rättsligt möjligt
            eller ens eftersträvansvärt att återreglera postmarknaden. De
            naturliga hinder för en fungerande konkurrens som finns på marknaden
            tillsammans med postverksamhetens funktion som grundläggande samhällelig
            infrastruktur gör dock att situationen måste hanteras pragmatiskt.
            Som vi utvecklar nedan kan en övertro på marknadens förmåga ge
            upphov till stora skador, framför allt på sikt. Därför menar vi
            att Posten Norden måste pekas ut som ansvarig för den samhällsomfattande
            posttjänsten.
          </p>
          <p xml:id="i-KbZr88MNS6ESnwUUaWLiKr">
            Vi konstaterar även att det i EU:s postdirektiv framgår att den
            samhällsomfattande tjänsten i första hand ska ske genom att tillhandahållare
            av samhällsomfattande tjänster ska utses. Regeringens ovilja att
            utse Posten Norden som ansvarig för den samhällsomfattande tjänsten
            strider alltså mot intentionen i postdirektivet, vilket är anmärkningsvärt.
          </p>
          <p xml:id="i-E8TV1dywiTjdrqLYf4ANDD">
            Vi hyser starka farhågor om att regeringens förslag att i formell
            mening befria Posten från den samhällsomfattande tjänsten är ett
            led i att på sikt sälja bolaget till privata intressenter. Vi
            har fog för vår oro. I samband med att riksdagen godkände samgåendet
            mellan svenska och danska posten bemyndigades regeringen att på
            sikt minska svenska statens ägande till 34 % av bolaget via en
            börsintroduktion. Självfallet skulle en börsintroduktion kortsiktigt
            bli mer gynnsam för staten om bolaget saknade ansvar för postutdelning
            i kommersiellt ointressanta landsändar.
          </p>
          <p xml:id="i-J5dJpUHNdDMS9PeyARrt8m">
            Om man inte pekar ut Posten Norden som ansvarig för den samhällsomfattande
            tjänsten inställer sig frågan vilket bolag som skulle kunna utgöra
            ett alternativ? I detta sammanhang bör det konstateras att det
            är föga troligt att det skulle finnas minsta intresse från en
            annan postaktör att etablera ett landsomfattande distributionsnät.
            Det beror bl.a. på att full marknadstäckning förutsätter korssubventionering
            mellan på papperet lönsamma och olönsamma delar av verksamheten.
            Tröskeln för ett brett marknadsinträde är med andra ord extremt
            hög. Det är därför inte förvånande att Postens enda egentliga
            konkurrent, Bring Citymail Sweden AB, skummat grädden av mjölken
            och koncentrerat sin verksamhet till stora lokala marknader som
            Stockholm, Göteborg och Malmö.
          </p>
          <p xml:id="i-KFfLuc2HzjJqiam4r7dmQx">
            Mycket talar för att brevvolymerna kommer att fortsätta minska.
            Det kommer därmed att bli svårare och svårare för Posten Norden
            att upprätthålla den minsta nivå på postservicen som läggs fast
            i förslaget till ny postlag. För eller senare hamnar man således
            i ett läge där regeringen nödgas utnyttja den option om att upphandla
            den samhällsomfattande tjänsten som föreslås i propositionen.
            Det kommer med största sannolikhet att bli en mycket dyr upphandling
            för staten eftersom det troligen bara kommer att finnas en anbudsgivare.
            Om Posten Norden i detta läge dessutom är ett vinstmaximerande
            börsintroducerat bolag blir upphandlingen en ännu större statsfinansiell
            belastning. I valet mellan att gå in i en kolossalt dyr upphandling
            och att sänka den lagstadgade nivån på postservicen är det inte
            osannolikt att riksdagen och regeringen av statsfinansiella skäl
            nödgas välja det senare.
          </p>
          <p xml:id="i-6cpm7XdbVwopNL1BVsvSnB">
            Vår bedömning är att en börsintroducering av Posten Norden innebär
            en tidigareläggning av den tidpunkt när den samhällsomfattande
            tjänsten måste upphandlas. Det beror på en kombination av att
            avkastningskravet i ett börsintroducerat bolag kommer att vara
            högre och att statens ägarinflytande minskar. Det är bl.a. mot
            den bakgrunden som vi bestämt avvisar att staten minskar sitt
            ägande i Posten Norden genom en börsintroduktion.
          </p>
          <p xml:id="i-CRdbR18u1Y3x8dGiSSbdio">
            Vi anser att staten ska vara en långsiktig och strategisk företagsägare.
            De statliga företagen ska vara föredömen på en rad områden, inte
            minst när det gäller miljö- och klimatarbetet. Det gäller i allra
            högsta grad Posten Norden AB, som har stora möjligheter att gå
            i bräschen för utvecklingen av nya klimatsmarta logistiska lösningar.
          </p>
          <p xml:id="i-RzzMba3824akbkRJ2chyNq">
            Ur ett strikt klimatperspektiv är Posten Nordens stora marknadsandel
            en klar fördel. Genom bolagets dominerande ställning på postmarknaden
            finns förutsättningar för en mycket effektiv postlogistik. Det
            beror bl.a. på att överlappande transporter undviks. Vem är betjänt
            av att det körs flera bilar efter varandra för att dela ut post?
            Det är i varje fall inte bra för vår gemensamma miljö. Postens
            stora omsättning gör även att långväga transporter med järnväg
            blir ett realistiskt alternativ.
          </p>
          <p xml:id="i-HCH3B2CGRm3U2VE1fyMBZV">
            Oavsett ägarbilden i den framtida Posten Norden kommer det en
            tidpunkt när det krävs åtgärder för att nivån på den samhällsomfattande
            servicen ska kunna vidmakthållas på nuvarande nivå. Regeringen
            föreslår i propositionen att man redan nu ska peka ut upphandling
            som den modell som då ska användas. I ljuset av de risker med
            en upphandling som redovisas ovan menar vi att man bör avvakta
            med ett sådant beslut. Vi konstaterar i detta sammanhang, utan
            att förorda något av alternativen, att Postdirektivet även medger
            två andra modeller: direkt stöd över statsbudgeten eller kompensationsfonder
            som finansieras av alla aktörer på den nationella postmarknaden.
            Vi anser att denna fråga behöver utredas vidare innan vi i lag
            slår fast vilket alternativ som är mest lämpligt.
          </p>
          <head type="h2" xml:id="i-3oAz48R1sGh3bXJ9PSMULJ">
            Tillträdesreglering kan få rakt motsatt effekt
          </head>
          <p xml:id="i-6QStRDWUvyvDNiuxqJnToG">
            Förslaget om att utreda förutsättningarna att öppna upp postoperatörernas
            distributionskedja för andra aktörer hyser vi starka tvivel inför.
            Det framstår som en desperat åtgärd för att åstadkomma konkurrens
            på en marknad som till väsentliga delar är ett naturligt monopol.
            Risken är dessutom att en s.k. tillträdesreglering skulle få den
            rakt motsatta effekten. En förutsättning för att nya större aktörer
            ska kunna etablera sig på den svenska postmarknaden är de kan
            få täckning för de stora initiala investeringar som krävs för
            att etablera sig på marknaden. Det kräver i sin tur att man åtminstone
            under en övergångsperiod kan verka under begränsad konkurrens
            från andra aktörer. Risken att utsättas för konkurrens i ett känsligt
            uppbyggnadsskede genom att tvingas upplåta sin infrastruktur till
            andra operatörer skulle sannolikt utgöra ett betydande etableringshinder.
          </p>
          <head type="h2" xml:id="i-9rPfU68gfWsat8thixGtxf">
            PTS ska ej ha dubbla roller
          </head>
          <p xml:id="i-GViJAdy4agbuftu6HVrtkP">
            Det åligger Konkurrensverket att övervaka konkurrensen på olika
            marknader. Att ge myndigheter överlappande uppgifter skapar en
            otydlig rollfördelning. Dessutom innebär överlappande myndighetsuppgifter
            en dålig hushållning med skattemedel.
          </p>
          <p xml:id="i-PQ5CKGijgMhEsY4eRwkwdu">
            Det finns en tydlig risk att de dubbla uppgifter som ges PTS
            skapar en osäkerhet kring vilket som är det primära målet för
            tillsynen. Vi menar att det viktiga är att upprätthålla en god
            postservice i hela landet. PTS ansvar bör därför även fortsättningsvis
            vara att se till att operatörerna följer postlagens bestämmelser.
            I det sammanhanget är det inte ändamålsenligt att ge PTS ett utökat
            tillsynsansvar i syfte att utveckla en effektiv konkurrens på
            postmarknaden.
          </p>
        </div>
        <div type="motSignatures">
          <list>
            <item xml:id="i-WmMrMcL3zX5xgQBCoo1up1" who="i-HxcQkHC9fDSzkJWgvdhDEF">
              Lena Hallengren (s)
            </item>
            <item xml:id="i-2oEnZQan7Ajp5VscpKrgBz" who="i-5gSCoqgN8cUnJLfPPLD7nv">
              Christina Axelsson (s)
            </item>
            <item xml:id="i-2879wkpbHMzs61HRe4Srh3" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-JwxpSyj89CY8QmN6ZPqR3p" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-XFDpsrQgwFBSMyejzH5vwf" who="i-5QNmudGpnjjRJCTYzakn9H">
              Karin Svensson Smith (mp)
            </item>
            <item xml:id="i-Ec2YGWjGm3i5c716ts9dAU" who="i-UFTZBKNRWWLXUXAtcCcVfH">
              Tina Ehn (mp)
            </item>
          </list>
        </div>
      </div>
    </body>
  </text>
</TEI>
