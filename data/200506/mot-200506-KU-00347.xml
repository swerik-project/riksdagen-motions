<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-KU-00347">
  <teiHeader>
    <fileDesc>
      <titleStmt>
        <title>Avskaffande av monarkin och utarbetande av en republikansk författning i Sverige</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avskaffande av monarkin och utarbetande av en republikansk författning i Sverige</title>
          <idno type="rdwebb">GT02K347</idno>
          <rs type="number">K347</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GT02K347/text</ref>
          <ref type="dokument_url_html">http://data.riksdagen.se/dokument/GT02K347</ref>
          <ref type="dokumentstatus_url_xml">http://data.riksdagen.se/dokumentstatus/GT02K347</ref>
          <ref type="doc">http://data.riksdagen.se/fil/96E87FD4-5407-4E2C-A9CF-DF0766C9C5F7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KoshphacAWMdvHAZ62MAi2</idno>
            <name>Lars Bäckström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LmkkKmc2XQLDmqAXoGoovP</idno>
            <name>Berit Jóhannesson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-RPLcLWRfZW7xXVd61piM6R</idno>
            <name>Lennart Gustavsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-BcpdUKhPbeES19rexxtwyD</idno>
            <name>Sermin Özürküt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-44hG22iaE6LAaX8WoMPPk3</idno>
            <name>Mats Einarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AdGwnUvafdHBNHSFz3SodG" type="signed"/>
        <correspContext corresp="i-AdGwnUvafdHBNHSFz3SodG">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-KoshphacAWMdvHAZ62MAi2"/>
          <note type="signatory" corresp="i-LmkkKmc2XQLDmqAXoGoovP"/>
          <note type="signatory" corresp="i-RPLcLWRfZW7xXVd61piM6R"/>
          <note type="signatory" corresp="i-BcpdUKhPbeES19rexxtwyD"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-44hG22iaE6LAaX8WoMPPk3"/>
        </correspContext>
        <correspAction xml:id="i-WRbF6hirC43HGAJrNzcH2r" type="referral">
          <date when="2005-10-13"/>
        </correspAction>
        <correspAction xml:id="i-YXJaNAL9iPHXGRR8EJEUys" type="dismissal">
          <date when="2005-10-13"/>
        </correspAction>
        <correspAction xml:id="i-MFZboViQGDNGcFMVCoK7Br" type="submission">
          <date when="2005-10-05"/>
        </correspAction>
        <correspAction xml:id="i-NSDSNBib9BJ3qmb4bPu1FN" type="assigned"/>
        <correspContext corresp="i-NSDSNBib9BJ3qmb4bPu1FN">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_K_347/mot_200506_K_347-0001.pdf"/>
      <div xml:id="i-2WusLEVSjy9DYYQ4F1subz" type="motHeader">
        <div xml:id="i-PRM9YEpCNarxG2iKrwYy7d" type="motTitle"/>
        <div xml:id="i-7jKW1Nig5thubqMwmHYhFU" type="motSubmissionInfo"/>
      </div>
      <div xml:id="i-HkFhxSFpbKUHVz2dL1cPhp" type="motBody">
        <div xml:id="i-JZQgsQkG2NJWFoptonvNzV">
          <p xml:id="i-YP3qHoLwFLdasKsKkCjUjf">
            2005/06 mnr: K347 pnr: v254
          </p>
          <p xml:id="i-TXFTBMFiA4SMk3rr4HiDma">
            Motion till riksdagen 2005/06:K347
          </p>
          <p xml:id="i-SJyfQLnepmw1Du25VgSuQX">
            av Lars Ohly m.fl. (v)
          </p>
          <p xml:id="i-8sFa7tBn4cQL1NxKYWPm3L">
            Avskaffande av monarkin och utarbetande av en republikansk författning
            i Sverige
          </p>
          <p xml:id="i-KfFkZdzXyLucmxPH9L17uQ">
            1 Sammanfattning
          </p>
          <p xml:id="i-AmyfhVnF3BeivzGhduMUXk">
            I denna motion utvecklas Vänsterpartiets principiella argument
            mot monarkin och för ett republikanskt statsskick. De tänkbara
            argumenten för monarkins bevarande diskuteras och bemöts. En republikansk
            författning för Sverige skisseras. Motionen är baserad på tre
            tidigare motioner i frågan: 1998/99:K259, 2000/01:K257 och 2001/02:K273.
          </p>
          <p xml:id="i-2D3mWZTh76xXz26JjoRdMQ">
            2 Förslag till riksdagsbeslut
          </p>
          <p xml:id="i-UWNSpCBDczGCo6uKvMATXz">
            Riksdagen tillkännager för regeringen som sin mening vad i motionen
            anförs om utarbetande av förslag till en republikansk författning.
          </p>
          <p xml:id="i-BhWUeAJQhcNz6J9VM4ThN2">
            3 Diskussionen om statsskicket
          </p>
          <p xml:id="i-FPLNmYPp66GwJQC9zwQLBW">
            Vi synas sålunda, på det hela taget, vara berättigade att betrakta
            konungarna i många delar av världen såsom direkta arvtagare till
            de gamla trollkarlarna eller medicinmännen. (J. G. Frazer: Den
            gyllene grenen) Monarkin demoraliserar överallt där den finns
            (August Strindberg) Den demokratiska republiken kommer att bli
            den allmänna och gängse författningen inom de civiliserade staterna,
            inom de allra flesta länder i Europa och andra världsdelar. (Hjalmar
            Branting i riksdagen 1918)
          </p>
          <p xml:id="i-9ZqMGsH9o4WTJBtsQ6TvCa">
            Frågan om övergång till ett republikanskt statsskick i Sverige
            är inte ny. Den väcktes i riksdagen första gången år 1912 av socialdemokraten
            Carl Lindhagen, sedermera medlem i Sveriges Socialdemokratiska
            Vänsterparti (i dag Vänsterpartiet). Lindhagens hemställanspunkter
            upprepades i en motion
          </p>
          <pb facs="riksdagen-motions-pdf/data/200506/mot_200506_K_347/mot_200506_K_347-0002.pdf"/>
          <p xml:id="i-RJAo8oLMYBCDUjBGUyf8LN">
            2005/06:K347
          </p>
          <p xml:id="i-Lg6DuN418BPv8N7G1umwZ">
            av Vänsterpartiet (2002/03:K315), där även motivtexten från 1912
            återges in extenso. Republikfrågan har sedan dess behandlats åtskilliga
            gånger i riksdagen och har åtminstone periodvis ägnats ett seriöst
            intresse i den offentliga debatten. De ”principiellt republikanska”
            Socialdemokraterna har dock inte ansett frågan vara av sådan vikt
            att man vågat att i riksdagen stå upp för sin uppfattning. Denna
            bristande beredvillighet att ta ansvar för det egna partiets ståndpunkt
            i frågan föranledde socialdemokraten och ordföranden i Republikanska
            Klubben, Sten Sjöberg, att i en artikel i Aftonbladet den 29 december
            1995 utbrista:
          </p>
          <p xml:id="i-GHThfzWszdew7Xqxis11PZ">
            Regeringspartiet — synes vara = förlamat av = skräck = för marginalväljarreaktioner:
            det självklara initiativet synes utebli på grund av obefogad underskattning
            av den allmänna intelligensnivån.
          </p>
          <p xml:id="i-2FtW1kv8XnVHqQ6BwLttae">
            Dock fördes frågan så långt att grundlagsberedningen, efter en
            motion undertecknad av 32 socialdemokrater, 1966 gavs direktiv
            att även utreda monarkins framtid. Något förslag om övergång till
            republik blev det dock inte. Vid ett sammanträde i Torekov 1971
            enades beredningen om att monarkin skulle behållas, men att statschefen,
            dvs. kungen, endast skulle ha representativa uppgifter. Vänsterpartiet
            kommunisterna stod inte bakom denna kompromiss, och har sedan
            dess fortsatt att hävda det som ännu är hela den svenska arbetarrörelsens
            — och delar av borgerlighetens — principiella uppfattning: Sverige
            bör övergå till ett republikanskt statsskick. Vår avsikt med våra
            regelbundet återkommande motioner i detta ärende är dock inte
            i första hand att demonstrera vår egen principfasthet utan en
            ärlig vilja att bidra till den, enligt vår mening, nödvändiga
            författningsdiskussionen om övergång till ett ändamålsenligt och
            modernt statsskick. Med tillfredsställelse noterar vi att republikdebatten
            på senare år åter tagit fart och att såväl LO-kongressen som ett
            flertal liberala ledarskribenter tagit ställning för republiken,
            inte bara pliktskyldigt och formellt utan med en viss entusiasm
            och stridsvilja. En ny generation republikaner har organiserat
            sig i Republikanska föreningen.
          </p>
          <p xml:id="i-5GZ8VzSGGxrA7Z4qtEowDA">
            4 Den motsägelsefulla grundlagen
          </p>
          <p xml:id="i-ULmWVvUHLhUQbC4ZfdTg86">
            I regeringsformens 1 kap. 18 heter det: ”All offentlig makt i
            Sverige utgår från folket.” Detta är den politiska demokratins
            grundläggande princip, fundamentet för alla andra lagar avseende
            den offentliga maktutövningens former och ändamål. Trots det finns
            i våra grundlagar rester av tidigare, på icke-demokratiska principer
            vilande, maktförhållanden. I 5 8 stadgas: ”Konungen ... är rikets
            statschef.” Denne konung utses inte i enlighet med demokratiska
            principer, utan tillkommer ”manliga och kvinnliga efterkommande
            till kronprins Johan Baptist Julii, sedermera Konung Karl XIV
            Johans, avkomling i rätt nedstigande led, Konung Carl XVI Gustaf.”
            (SO 18).
          </p>
          <pb facs="riksdagen-motions-pdf/data/200506/mot_200506_K_347/mot_200506_K_347-0003.pdf"/>
          <p xml:id="i-2uSXWjz3oT2YtBhoYfUgB4">
            Konungen ges vidare ett antal politiska uppgifter utöver den
            formella uppgiften som = statschef. Han är ordförande vid = särskilda
            informationskonseljer med regeringen och vid den särskilda konselj
            i vilken regeringsskifte äger rum (RF 5 kap. 1 8). Det är vidare
            kungen som förklarar riksmötet öppnat (en sista ceremoniell reminiscens
            av föreställningen att riksdagen erhållit sin makt från konungen
            och inte från folket) och han är ordförande i Utrikesnämnden där
            rikets förhållande till främmande makt avhandlas. En mer utförlig
            argumentation kring varför dessa inslag i grundlagen står i formell
            — om än kanske inte reell — strid med demokratins principer torde
            vara överflödig. Det främsta ämbetet och förtroendeuppdraget i
            en demokrati, statschefens, skall självfallet tillsättas på ett
            sätt som står i överensstämmelse med den demokratiska grunduppfattning
            som i alla andra offentliga sammanhang anses självklar.
          </p>
          <p xml:id="i-U6WcYn4N9Qzp6nBaKZEGQ8">
            5 Monarkins ideologiska roll
          </p>
          <p xml:id="i-HTkUCzfCaZLGtUQJTCnjAR">
            Även om det går att hävda att kungen numera fråntagits alla reella
            maktpolitiska befogenheter är därmed inte monarkins samhälleliga
            roll uttömd. Monarkins själva existens och alla de anakronistiska
            ceremonier och former som omger densamma, fungerar som ideologisk
            konservering av icke- demokratiska föreställningar om ”överhetens”
            utvaldhet och ”naturliga” maktbefogenheter.
          </p>
          <p xml:id="i-AKXqdjj3fEjqQX8JtVbPuw">
            6 Statschefens representativitet
          </p>
          <p xml:id="i-6GsW3QGH411Gc44DZzNTfo">
            Det framförs ofta från republikaner som ännu icke är beredda
            att stå upp för denna sin övertygelse att kungens uppgifter endast
            är representativa och ceremoniella och att därför en övergång
            till republik inte är av nöden, åtminstone inte just nu. Vänsterpartiet
            menar tvärtom att statschefens representativa funktion ytterligare
            understryker det orimliga i att denne föds till sitt ämbete. Statschefen
            bör ha en djup kännedom om det svenska folkets liv och verkliga
            problem, om det politiska systemet och de ideologiska och politiska
            krafter det rymmer. En skyddad uppväxt som ger få eller inga möjligheter
            till kännedom om normalt vardagsliv, annat än genom arrangerade
            studiebesök och teoretisk förståelse, är en olämplig bakgrund
            för ett så viktigt uppdrag som statschefens. Det krävs bred erfarenhet
            och gedigna kunskaper för att på ett effektivt och ändamålsenligt
            sätt kunna representera nationen och därmed det svenska folket.
            Därför bör statschefen utses bland personer som kan förväntas
            ha denna erfarenhet och som åtnjuter ett brett politiskt förtroende,
            och det ligger närmast till hands att den som av riksdagen utses
            till talman även är rikets statschef.
          </p>
          <p xml:id="i-4pQHguSZeUmbjBv1TBneYS">
            2005/06:K347
          </p>
          <pb facs="riksdagen-motions-pdf/data/200506/mot_200506_K_347/mot_200506_K_347-0004.pdf"/>
          <p xml:id="i-UfKzUNEiQ8tbtApjtr41RU">
            2005/06:K347
          </p>
          <p xml:id="i-W9C3ivYdx1aBSG4Sh9PpX8">
            7 Argumenten för monarki — och deras bemötande
          </p>
          <p xml:id="i-LAxk5oC3GikSZVTSXJU2qL">
            En påfallande egenhet med frågan om statsskicket är att företrädarna
            för det monarkiska statsskickets bevarande är förhållandevis försiktiga
            med att formulera och föra fram positiva argument för sin uppfattning.
            Utförliga, väl underbyggda argument för republik bemöts inte sällan
            med tystnad, såväl i kammaren som i utskottsbetänkanden (se t.ex.
            1999/2000:KU2 där inte ett enda sakargument för monarki framförs
            eller refereras). Vi avstår här från att spekulera i orsaken till
            den monarkistiska försagdheten, men kan inte annat än beklaga
            denna avsaknad av seriöst debattmotstånd. För att i någon mån
            åtgärda denna obalans skall vi nedan, så gott det låter sig göras,
            utveckla de argument som kan tänkas finnas för ett bevarande av
            monarkin, givetvis åtföljda av våra kontraargument.
          </p>
          <p xml:id="i-LPPt2GRqyiyzp1hCLPnDzj">
            ”Monarkin bör bevaras därför att den minner om ett fördemokratiskt
            styrelseskick som bör återupprättas.”
          </p>
          <p xml:id="i-7NBLToZRQCfGDkTiSamjzK">
            Detta är antidemokratens argument. Vi förutsätter att det inte
            har några anhängare i Sveriges riksdag, och vi finner bemötande
            överflödigt.
          </p>
          <p xml:id="i-7hGgdiSqZzsfynJWbtYt2i">
            ”Kungen gör ett så bra jobb.”
          </p>
          <p xml:id="i-4V89bu8aZnVtMUwEbbL1Tf">
            Om detta argument kan dels sägas att det är svårt att bedöma
            dess riktighet (jämförelsematerialet är något begränsat), dels
            att det hur som helst inte kan vara ett principiellt argument
            för monarki. Ingen vet ju hur den nuvarande statschefens efterträdare
            kommer att klara av sitt jobb.
          </p>
          <p xml:id="i-YCVi3vwWNp5CprAa7KF5eZ">
            ”Monarkin är en del av vår historia; genom att införa republik
            avskär vi oss från vårt förflutna.”
          </p>
          <p xml:id="i-79k9z2kM8F4fEGtGeZgqzK">
            Det finns åtskilliga institutioner, sedvänjor och företeelser
            som antingen örsvunnit av sig själva eller som har avskaffats
            genom politiska beslut, utan att detta på något sätt inneburit
            att vi avskurit oss från vår historia. Vi kan till exempel nämna
            bruket att offra kungen till gudarna vid missväxt, träldomsinstitutionen,
            omyndigförklarandet av kvinnan, adelns ensamrätt till högre statliga
            befattningar, dödsstraff för majestätsbrott, erövringskrig, slavhandel
            och den inkomstrelaterade rösträtten. Alltsammans är delar av
            vår historia vars avskaffande knappast någon i dag beklagar.
          </p>
          <p xml:id="i-CZ76CsAkfLRCaGFtbJxkJt">
            ”Det skulle bli för dyrt med president.”
          </p>
          <p xml:id="i-6CvLq6rV1QgK1UGj5jfduZ">
            Här har vi inte ett positivt argument för monarki utan ett argument
            mot alternativet. Vad kostnaden för ett republikanskt statsskick
            skulle bli bestäms givetvis av hur det utformas. En president
            med i princip samma representativa unktioner som dagens statschef
            skulle med all säkerhet bli en billigare institution än dagens
            kungahus.
          </p>
          <pb facs="riksdagen-motions-pdf/data/200506/mot_200506_K_347/mot_200506_K_347-0005.pdf"/>
          <p xml:id="i-TkK9nQwx29EkfWavm1mRgg">
            ”Landet behöver en samlande symbol som står över de partipolitiska
            striderna.”
          </p>
          <p xml:id="i-Xg1V1Lu1vV1YApCUyLkLmX">
            För det första finns det många exempel på presidenter som inte
            varit indragna i den dagliga partipolitiken utan kunnat fungera
            som representant för folket som helhet. För det andra måste påståendet
            ifrågasättas. Varför skulle vi behöva ”en samlande symbol”? För
            att vi skall känna oss som ”svenskar”? För att vi skall stå enade
            mot en yttre fiende? En närmare granskning av detta argument visar
            att vi här snarare har att göra med tämligen oklara nationalkänslor
            än med sakliga skäl. För det tredje kan man ifrågasätta att detta
            att ”stå ovan partipolitiken” (eller ”det partipolitiska käbblet”
            som det heter ibland) skulle vara någonting positivt. Anar vi
            inte här det aristokratiska öraktet för folkstyret?
          </p>
          <p xml:id="i-9fRJHku9Dqd1DSy5SGpiYQ">
            ”Svenska folket vill ha monarkin kvar.”
          </p>
          <p xml:id="i-GBNmCg6ihr8tXHVwBWwhut">
            Påståendet är sannolikt riktigt i den meningen att opinionsundersökningar
            i rågan brukar resultera i en majoritet som vill behålla monarkin.
            Men detta är inget positivt sakargument för monarki, bara ett
            argument mot att avskaffa monarkin i strid med folkets vilja.
            Företrädare för republik har ingen annan uppfattning i det avseendet.
            Men vad som är folkmajoritetens uppfattning åter sig inte bestämmas
            av opinionsundersökningar. Vi vill se en bred diskussion om statsskickets
            framtida utformning, med utgångspunkt från konkreta och realistiska
            förslag. Att utgå från att den debatten med något slags nödvändighet
            skulle resultera i en majoritet för monarkins bevarande vore att
            allvarligt underskatta svenska folkets begåvning. Vi är inte främmande
            för att den grundlagsändring som monarkins avskaffande förutsätter
            underställs folket i en folkomröstning.
          </p>
          <p xml:id="i-9pmVVSFdzRxc2MmcLAsdzx">
            ”I en demokrati är det omöjligt att överföra politisk makt till
            en kung. Därmed blockerar monarkin genom sin blotta existens ett
            försvagande av folksuveränitetens och parlamentarismens principer
            genom en delning av politisk makt mellan statschef och parlament/regering.”
          </p>
          <p xml:id="i-JA2z5iiJ1JDAVP6C648XM2">
            Detta är ett av de intressantaste argumenten för monarki och
            bör tas på allvar om man är skeptisk till maktdelningsmodeller
            med en politiskt stark statschef. Det kan dock inte ges någon
            avgörande roll. Att monarkin blockerar en stark statschefsmakt
            innebär ju inte att ett avskaffande av monarkin nödvändiggör en
            sådan utveckling. Internationellt finns åtskilliga exempel på
            republiker med politiskt svaga presidenter, och den allmänna trenden,
            åtminstone i med Sverige jämförbara länder, torde snarast vara
            att presidentmakten försvagas (se t.ex. Finland). Den starka parlamentariska
            traditionen i vårt land talar för att vi kommer att välja en modell
            med en politiskt maktlös president, utsedd av riksdagen (det enklaste
            vore kanske att helt enkelt ge talmannen statschefstiteln). Dessutom
            är det ur demokratisk synpunkt betänkligt att vi har ett statsskick
            som förhindrar införandet av en maktdelningsmodell även om det
            skulle finnas majoritet för en sådan förändring.
          </p>
          <p xml:id="i-Ce3tZgafAGFR4qrAzEjbcZ">
            2005/06:K347
          </p>
          <pb facs="riksdagen-motions-pdf/data/200506/mot_200506_K_347/mot_200506_K_347-0006.pdf"/>
          <p xml:id="i-JX7aqtfa9SeE4bURUUSopc">
            2005/06:K347
          </p>
          <p xml:id="i-LyrP8oBXXm96Mi1wuF2Lq1">
            ”Men han gör ju ändå ingen direkt skada ...”
          </p>
          <p xml:id="i-RHykZZAVqtTYQiKYhpCvhZ">
            Tillåt oss friheten att betrakta detta argument som mindre övertygande.
            Vilken annan position i vårt samhälle kan motivera sin existens
            med detta argument? Vilken annan ämbetsman kan försvara, inte
            bara sitt eget innehav av tjänsten i fråga, utan också sina barns
            företrädesrätt till densamma, med argumentet att han eller hon
            ”ändå inte gör någon skada”? Vi är dessutom inte övertygade om
            att påståendet är riktigt. Monarkin gör skada. Vi överlämnar i
            detta ämne ordet till Vilhelm Moberg:
          </p>
          <p xml:id="i-9Mh69f6fQVJHYAt7xv3WBH">
            I en monarki uppkommer det alltid en anda av undersåtlighet,
            som inte är fria medborgare värdig. Kring konungen med Guds nåde
            och hans anförvanter har i alla tider uppblommat en rik flora
            av servilitet och inställsamhet, kryperi och allsköns fjäsk. Denna
            undersåtlighet kräver sina offer i de bästa kretsar. Jag har sett
            högt bildade personer, som i andra sammanhang har ådagalagt intelligens,
            mista sin mänskliga värdighet inför en kunglig person: I närvaro
            av en medlem av kungahuset har de alldeles tappat koncepterna
            och stått som förvandlade och stammat i förvirring och betett
            sig på ett sätt, som närmast kan kallas fjantigt. (Därför är jag
            republikan, Atlas 1998 s. 23)
          </p>
          <p xml:id="i-NxGaqQywfY5ESJUj9XfWRY">
            Det är tänkbart att det finns ytterligare argument för att statschefens
            ämbete skall vara ärftligt. I så fall ser vi fram emot att få
            bemöta dem i den fortsatta debatten.
          </p>
          <p xml:id="i-iAhnUz7vm34BmW41EdK2s">
            8 Utkast till republikansk författning
          </p>
          <p xml:id="i-4TsfeTZZkHJ5MQpqc7yYcU">
            Ovan har vi utvecklat de principiella argumenten mot monarkin
            och för republiken. Vi har vidare analyserat och kritiserat de
            argument som kan tänkas för monarkin som statsskick. I det följande
            vill vi föra vidare diskussionen om statsskicket genom att skissera
            hur den svenska republiken konkret skulle kunna utformas. I regeringsformen
            används ordet ”konungen” på endast fem ställen (1 och 5 kap.).
            I övrigt används beteckningen ”statschefen”. Att avskaffa monarkin
            kräver = alltså inga stora förändringar av = grundlagens = text
            (successionsordningen kan ju upphävas i sin helhet). Inte desto
            mindre kräver införandet av republik att vi tar ställning till
            ett antal frågor som hänger samman med statsskicket och statschefens
            funktion.
          </p>
          <p xml:id="i-7D5jbDZL8q4LaFaEtfgBpg">
            8.1 Val av statschef
          </p>
          <p xml:id="i-T51oyS66p6zbezuKC9hiTU">
            Först och främst måste formerna för val av statschef bestämmas.
            Här kan två skilda principer tänkas. Antingen väljs statschefen
            av riksdagen, såsom till exempel talmannen utses, eller utses
            statschefen av folket. I det senare fallet kan man tänka sig antingen
            ett direktval, som i Finland, Frankrike och många andra länder,
            eller ett indirekt val via elektorer, som i det tidigare finska
            valsättet.
          </p>
          <pb facs="riksdagen-motions-pdf/data/200506/mot_200506_K_347/mot_200506_K_347-0007.pdf"/>
          <p xml:id="i-YR5i1CXL8D5vJ8Lmgr6zBU">
            Vilket valsätt som skall väljas avgörs främst av vilken funktion
            statschefen är tänkt att ha. I ett presidentstyre av amerikansk
            modell, där statschefen också är regeringschef och idén om maktdelning
            och maktbalansering är en hörnsten, är en modell med direkt, folkligt
            val av president naturlig. En sådan författning skulle dock innebära
            ett brott med vårt lands konstitutionella traditioner och ett
            upphävande av parlamentarismen som grundläggande princip. Vänsterpartiet
            menar att folksuveränitetens princip, uttryckt genom den centrala
            folkrepresentationens (riksdagens) odelade lagstiftningsmakt och
            exekutivens (regeringens) beroende av och ansvar inför de folkvalda,
            skall försvaras och fördjupas. Mot den bakgrunden vore det olyckligt
            att införa en politisk instans som genom en egen väljarbas ges
            en självständig potentiell makt och därmed kan komma i konflikt
            med såväl riksdagen som regeringsmakten. Vänsterpartiet menar
            att statschefen även i en republik framför allt bör ha representativa
            funktioner och att statschefen därför bör utses av riksdagen.
          </p>
          <p xml:id="i-BvZ25QbkXyHUCy5Wu8bkMi">
            8.2 Talmannen som statschef?
          </p>
          <p xml:id="i-Cr4Mgwg7Ji25jPmx6D4br3">
            Såväl Vänsterpartiet som andra republikaner har framkastat tanken
            att ett enkelt sätt att införa republik vore att helt enkelt göra
            talmannen till statschef. Det är en elegant lösning som understryker
            statschefsämbetets formella karaktär. Men även en statschef utan
            formell politisk roll kommer att ha tämligen omfattande representativa
            uppgifter. Det är uppgifter som dessutom är andra än de representativa
            uppgifter som tillkommer talmannen. Om talmannen också skall vara
            statschef skulle det bli nödvändigt att hennes uppgifter som talman
            till största delen överfördes till de vice talmännen. Vi menar
            att det vore olyckligt och dessutom skapa oklarhet om de olika
            rollerna, och vi förordar därför att funktionen som statschef
            särskiljs från uppgiften som talman.
          </p>
          <p xml:id="i-QbJ6jrB5YyRwkTC6u1rYZT">
            8.3 Valbarhet och nominering av kandidater vid val av statschef
          </p>
          <p xml:id="i-PuTriBEuKtZX1RDq1yMVxi">
            Det kan förefalla naturligt, då riksdagen väljer statschef, att
            nomineringsförfarandet blir detsamma som gäller för andra uppdrag
            inom riksdagen. Det skulle innebära att kandidater nomineras av
            ledamöterna via partigrupperna och att valet bereds av valberedningen.
            Vilka medborgare skall vara valbara? Vi menar att en mycket vid
            krets av personer bör kunna komma i fråga och att man till exempel
            inte skall föreskriva att statschefen endast kan väljas bland
            riksdagens ledamöter. Till skillnad från talmansuppdraget är uppdraget
            som statschef helt och hållet externt i förhållande till riksdagen.
            Vi menar att samma valbarhetsregler som för statsministern bör
            gälla (med tillägget att statschefen inte samtidigt kan vara statsråd).
          </p>
          <p xml:id="i-PB5L4aRD3ASwSv2uL9474S">
            2005/06:K347
          </p>
          <pb facs="riksdagen-motions-pdf/data/200506/mot_200506_K_347/mot_200506_K_347-0008.pdf"/>
          <p xml:id="i-NH4ZjcoAN6UKTRpECzqiQ4">
            2005/06:K347
          </p>
          <p xml:id="i-NAcJk5BddKXn6kEhVppQba">
            Vem skall kunna nominera? En lösning är att stadga att nomineringsrätten
            endast tillkommer riksdagens ledamöter. Det är en konstitutionellt
            logisk modell, men vi vill ändå framkasta en annan möjlighet,
            nämligen att låta medborgarna nominera kandidater till statschefsvalet.
            Även om statschefen inte ges någon aktiv politisk roll, är hennes
            ämbete av största betydelse, och statschefens möjligheter att
            fungera i sin representativa roll bygger inte minst på den folkliga
            förankring ämbetet har. En sådan modell bör kombineras med regler
            som begränsar antalet kandidater till en rimlig nivå, samtidigt
            som olika opinioner ges reell möjlighet att avspeglas i de kandidater
            som riksdagen har att ta ställning till. Lämpligen kan nomineringsrätten
            ges dels till de politiska partier som är representerade i riksdagen,
            dels till nomineringsgrupper av medborgare som vill föra fram
            kandidater. Sådana nomineringsgrupper skall inte vara alltför
            svåra att bilda, men ett minsta antal ”medlemmar” — namnunderskrifter
            — bör fastställas.
          </p>
          <p xml:id="i-EZpMNQEM2dGUT8kV8PSsRD">
            8.4 Valsätt
          </p>
          <p xml:id="i-5J5RneEM4wYSGJTsZ7GEHA">
            Eftersom bara en person skall väljas kan det inte bli fråga om
            proportionella val enligt RO 7 kap. 4 8. Man kan anta att det
            i de flesta fall står helt klart vilken kandidat som har möjlighet
            att få majoritetens stöd och att valet därför genomförs med acklamation
            med endast en kandidat. Det skulle dock innebära en ur demokratisynpunkt
            betänklig antiklimax i det fall en folklig nomineringsprocess
            och livlig offentlig debatt föregått valet. Därför menar vi att
            valet alltid skall genomföras i slutet och att det skall genomföras
            i två steg, där alla nominerade kandidater deltar i det första
            steget och de två kandidater som fått flest röster i det andra
            steget. Den som i andra valomgången fått mer än hälften av de
            avgivna rösterna — med bortseende från blanka röster — skall anses
            vald. Med en sådan modell blir det mer intressant att föra fram
            och bedriva kampanj även för kandidater som inte självklart kommer
            att väljas och det skapas förutsättningar för ett bredare folkligt
            engagemang. Och mer än så — vi vänder faktiskt på den demokratiska
            processen. I stället för att partier och riksdagskandidater som
            i den ordinarie valkampanjen försöker övertyga folket, kan det
            bli folket som i valkampanjen inför val av statschef försöker
            övertyga riksdagsledamöterna. Ett sådant omvänt perspektiv vore
            måhända inte ovälkommet ur demokratisk synpunkt.
          </p>
          <p xml:id="i-Foc3rFjteLD5PVWWEnZwFM">
            8.5 Statschefens funktioner
          </p>
          <p xml:id="i-YRQoUvvaRuVgbZZmutR1A5">
            Med införandet av ett demokratiskt valsätt vid tillsättande av
            statschef faller de principiella invändningar som kan göras mot
            de politiska funktioner som fortfarande är knutna till statschefen
            i dagens monarki: ordförandeskapet i Utrikesnämnden, öppnandet
            av riksmötet, konselj med regeringen vid regeringsskifte och ”vid
            behov”. Även om fasthållandet av det
          </p>
          <pb facs="riksdagen-motions-pdf/data/200506/mot_200506_K_347/mot_200506_K_347-0009.pdf"/>
          <p xml:id="i-DuX1pLrcNv66dLubwA3CQ5">
            parlamentariska systemet förhindrar att statschefen ges en aktiv
            politisk roll, kan en demokratiskt vald statschef tillåtas både
            politiska funktioner och i begränsad utsträckning en roll i den
            politiska debatten, något som är omöjligt att acceptera i en monarki.
            Statschefens representativa roll kräver självfallet att hon är
            väl informerad om Sveriges utrikespolitiska ståndpunkter, om regeringens
            och riksdagens arbete och om den allmänna politiska situationen
            i landet. Vi ser därför inga vägande skäl att inskränka de funktioner
            som i dag tillkommer konungen. Eventuellt bör de till och med
            utvidgas, till exempel genom att regelbundna överläggningar sker,
            inte bara med statsministern och regeringen, utan också med de
            folkvalda, i plenum, representerade av talmannen eller på annat
            sätt. Ytterligare en förändring, som inte längre möter några principiella
            hinder, vore att ge statschefen en aktiv roll vid regeringsbildningen.
            Här menar vi dock att den nuvarande modellen, med talmannen i
            denna roll, bör bibehållas eftersom den understryker regeringens
            direkta förhållande till riksdagen och därmed den parlamentariska
            principen.
          </p>
          <p xml:id="i-2XYCvEQc6tsu4KrqwCsT9Z">
            8.6 Immunitet
          </p>
          <p xml:id="i-JhhAo22T3dwtfuti6DHYfd">
            I den gällande författningen ges konungen en rättslig immunitet
            som principiellt skiljer sig från den begränsade immunitet som
            gäller riksdagsledamöter. Den senare avser endast ”yttranden och
            gärningar under utövandet av uppdraget” och kan dessutom upphävas
            av riksdagen enligt särskilda regler (RF 4 kap. 8 8). Motivet
            för immuniteten är att förhindra att juridiska och polisiära maktmedel
            missbrukas i politiska syften. Med konungens immunitet förhåller
            det sig annorlunda. Håkan Strömberg skriver i Sveriges författning
            (Stockholm 1999): ”En monark tänkes inneha sitt ämbete antingen
            med ett slags privaträttslig grund (på grund av arv) eller i kraft
            av ett gudomligt uppdrag (obs uttrycket ”ned Guds nåde”, som tidigare
            användes i den svenska konungens titel). Ett uttryck för detta
            betraktelsesätt är, att en monark inte kan ställas till ansvar
            för sina handlingar, medan en president i många länder kan avsättas
            på grund av ämbetsfel.” (s. 50) Konungen är personligen immun
            mot rättsliga åtgärder, medan en demokratiskt vald statschef kan
            bara ha en begränsad immunitet i denna funktion. Härvidlag torde
            liknande regler som i dag gäller för riksdagsledamöter kunna användas.
          </p>
          <p xml:id="i-KbtSXs84DWQuYs7SFBuitv">
            8.7 Mandatperiod
          </p>
          <p xml:id="i-Vhggr2ujV2uomhLkTbksWr">
            Statschefen bör väljas på en begränsad period, inte för livstid.
            Frågan är hur lång denna period bör vara. Om, som vi förordar,
            statschefen väljs av riksdagen = skulle en mandatperiod som =:
            sammanfaller med folkrepresentationens, i Sveriges fall alltså
            fyra år, ytterligare understryka statschefens demokratiska ansvarighet.
            Vid en förändrad sammansättning av riksdagen skulle det också
            kunna få genomslag i valet av statschef. Därmed är det alltid
            klart att statschefen åtnjuter de folkvaldas förtroende och man
          </p>
          <p xml:id="i-6CnsEyzkvZShFF8sdy1ivA">
            2005/06:K347
          </p>
          <pb facs="riksdagen-motions-pdf/data/200506/mot_200506_K_347/mot_200506_K_347-0010.pdf"/>
          <p xml:id="i-MuPNTh75foTHr1mg6FrZJh">
            2005/06:K347
          </p>
          <p xml:id="i-Po97tuNLouoaiCPTkjptt">
            10
          </p>
          <p xml:id="i-NSQjUGrUmVkwQkCmN7bTx5">
            undviker en situation där ett artikulerat, men ej formellt, misstroende
            från riksdagens sida allvarligt skulle kunna försvåra statschefens
            möjlighet att fullgöra sina uppgifter. Detta argument försvagas
            dock i samma grad som statschefens roll begränsas till representativa
            uppgifter. Mot en kort mandatperiod talar, för Vänsterpartiets
            del, ambitionen att skydda folksuveränitetsprincipen och undvika
            maktkonkurrens mellan de centrala statsorganen. En kort mandatperiod
            ger en starkare demokratisk legitimitet, och därmed utökas också
            det område inom vilken statschefen legitimt kan utöva politisk
            makt. Vår slutsats blir att en statschef med i huvudsak representativa
            funktioner, låt vara inte med nödvändighet fullt så begränsade
            som de måste vara i en monarki, med fördel kan väljas för en längre
            mandatperiod, förslagsvis åtta eller tolv år. Vi ser heller inga
            tunga skäl att införa begränsningar i möjligheten till omval.
          </p>
          <p xml:id="i-FBYe6Z4DzFdKnmoF63yrvF">
            8.8 Ersättare för statschefen
          </p>
          <p xml:id="i-FqCsMvNtkMuE4511KmJRyP">
            Med en riksdagsvald statschef finns inte behov av en permanent
            ersättare (vice statschef). Vid statschefens frånfälle eller avgång
            kan riksdagen relativt snabbt utse ny statschef. Även om det offentliga
            nomineringsförfarande som ovan skisserats tillämpas, torde tiden
            inte behöva bli orimligt lång. Möjligen kan särskilda, förenklade
            regler för nominering tillämpas då extraval av statschef skall
            genomföras. I så fall bör extravalet bara avse tiden fram till
            utgången av den ursprungliga mandatperioden. Som tillförordnad
            statschef fram till dess ny statschef utsetts bör talmannen, och
            i hennes ställe de vice talmännen, fungera.
          </p>
          <p xml:id="i-KHLxAsbaNWt33V47Y777m1">
            8.9 Benämning m.m.
          </p>
          <p xml:id="i-FgZbCa7VptoqvbaR5ZjozZ">
            I debatten har framkastats tanken att man som en kompromiss skulle
            låta välja statschef, men benämna denne konung eller drottning,
            dvs. ett slags återinförande av medeltidens valkungadöme i mer
            demokratiska former. Vi finner inte argumenten för en sådan lösning
            särskilt övertygande. Benämningarna konung och drottning är och
            förblir oupplösligt förknippade med ett odemokratiskt statsskick
            och vi tror inte att monarkisterna, trots denna koppling, låter
            sig nöja med ett slags låtsaskung. Den irrationella magi som utgör
            monarkins enda källa till legitimitet sitter självfallet inte
            i benämningen utan kräver betydligt mer av otidsenliga arrangemang
            för att kunna upprätthållas, inte minst den ärftliga tronföljden.
            Ett annat alternativ är att ta upp den gamla titeln riksföreståndare
            (som fortfarande finns kvar som benämning på en av riksdagen utsedd
            tillfällig statschef i händelse av kungahusets utdöende). Vänsterpartiet
            finner inte heller detta alternativ särskilt tilltalande, lika
            lite som andra ålderdomliga beteckningar på höga herrar (drott,
            hövding, tsar, riksmarskalk, sultan, emir). I detta fall menar
            vi att enklast är bäst. Den svenska statschefen bör i en republik
            kallas president.
          </p>
          <pb facs="riksdagen-motions-pdf/data/200506/mot_200506_K_347/mot_200506_K_347-0011.pdf"/>
          <p xml:id="i-8mfQz8m6d5ysUGbrgq5yhD">
            Ytterligare en fråga, måhända av smärre konstitutionell vikt,
            är frågan om statsvapnet, som ju i dag även är konungens personliga
            vapen (lagen [1998:268] om Sveriges rikes vapen). Vi menar att
            vid en övergång till republik bör det nuvarande, med monarkin
            förknippade statsvapnet ersättas av ett nytt, och detta bör inte
            samtidigt vara statschefens personliga vapen. Om det befinns angeläget
            att upprätthålla den kulturella tradition som heraldiken trots
            allt utgör kan det finnas skäl att se närmare på den irländska
            modellen, där varje president får sin egen, individuellt utformade
            vapensköld uppsatt vid sin avgång.
          </p>
          <p xml:id="i-RBbvYJ7uf39jzb389qcGJ">
            8.10 Genomförandet
          </p>
          <p xml:id="i-KsqZvkZQwT1NFMsNGjsrGd">
            Det huvudsakliga argumentet mot införande av republik från dem
            som principiellt är för republik brukar vara hänvisningen till
            folkviljan. Svenska folket antas till övervägande delen vara för
            monarkin, varför riksdagsmotioner om republik kan avslås även
            av partier med republikkravet inskrivet i partiprogrammet. Det
            var i och för sig svårt att upptäcka motsvarande omsorg om folkviljan
            när andra, betydligt mer kännbara, men ”nödvändiga”, beslut om
            nedskärningar skulle fattas under 1990-talet, men det vore oss
            främmande att ta denna inkonsekvens till intäkt för att fatta
            ett principiellt viktigt beslut om grunderna för vår författning
            utan en föregående allmän debatt och folklig förankring. I partiöverläggningarna
            om direktiven till Grundlagsutredningens översyn av regeringsformen
            framförde Vänsterpartiet att vi såg det som naturligt att även
            frågan om statsskicket prövades i detta sammanhang. Regeringen
            gjorde då en annan bedömning och skrev i direktiven in ett uttryckligt
            förbud för utredningen att befatta sig med saken. I en flerpartimotion
            2004 föreslogs därför riksdagen besluta begära tilläggsdirektiv
            i saken. Denna modesta begäran vann dock inte kammarmajoritetens
            gillande. Frågans art och vikt är emellertid sådan att det inte
            är möjligt att därmed låta sig nöja — försåvitt demokratiska principer
            skall tas på allvar. Riksdagen bör ges en förnyad möjlighet att
            ta ansvar för statsskicket och dess fulla förenlighet med regeringsformens
            inledningsmening: ”All offentlig makt i Sverige utgår från olket.”
            Därför bör regeringen, på grundval av denna motion och som utgångspunkt
            för en fortsatt samhällsdebatt, låta utarbeta ett konkret förslag
            till republikansk författning samt föreslå former för dess införande.
            Ett sådant örslag bör göras till en del av en bred demokratisk
            process, där alla republikanska partier och andra republikanska
            organisationer ges tillfälle att örklara och försvara sin ståndpunkt.
            Vi är övertygade om att en sådan diskussion bara kan gynna en
            fortsatt demokratisering och modernisering av vår författning,
            och riksdagen bör senare överväga att ställa frågan under olkets
            prövning i en folkomröstning. Det innebär att det torde vara fullt
            möjligt för alla de riksdagsledamöter som är republikaner ”i princip”,
            men som av det ena eller andra skälet inte är beredda att i dag
            fatta ett skarpt beslut om monarkins omedelbara
          </p>
          <p xml:id="i-HTKHjhMCNy1WPfwwo1WsUc">
            2005/06:K347
          </p>
          <p xml:id="i-J8ycQz2GLN5sjs2gM8xFzf">
            21
          </p>
          <pb facs="riksdagen-motions-pdf/data/200506/mot_200506_K_347/mot_200506_K_347-0012.pdf"/>
          <p xml:id="i-SQaht9hecqcgLdmjD78CdG">
            2005/06:K347
          </p>
          <p xml:id="i-AanzRZGMoEzGnUuLLLqwFQ">
            12
          </p>
          <p xml:id="i-UKFEMXYUuzKhambPauqpQ8">
            avskaffande, att bifalla denna motion och därmed i vart fall
            bidra till frågans framtida lösning.
          </p>
          <p xml:id="i-71joe9fPDuKx6xan4HfnNH" type="date">
            Stockholm den 29 september 2005
          </p>
          <div xml:id="i-G3Egq2QNgPejTiKqbx1NGE" type="signatureBlock">
            <p xml:id="i-XVuwk8Ck4visziU4T41Auw" who="i-HpwkrkkrFd1MRPixHrr8q1" type="signature">
              Lars Ohly (v)
            </p>
          </div>
          <p xml:id="i-MZ1fsxKmB9mZEHpKx45XoD">
            Lars Bäckström (v) Berit Johannesson (v) Lennart Gustavsson (v)
            Sermin Özärkät (v) Alice Åström (v) Mats Einarsson (v)
          </p>
        </div>
      </div>
    </body>
  </text>
</TEI>
