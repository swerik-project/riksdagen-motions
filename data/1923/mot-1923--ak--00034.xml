<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1923/mot_1923__ak__34/mot_1923__ak__34-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            an
          </p>
          <p>
            Motioner i Andra kammaren, Nr 34.
          </p>
          <p>
            Nr 34.
          </p>
          <p>
            Av herr Olsson i Ramsta m. fl., om skrivelse till Kungl. Maj:t
            angående lindring i arrendevillkoren för vissa prästgårds- och
            kronoarrendatorer.
          </p>
          <p>
            De utarrenderingar av ecklesiastika boställsjordar och kronodomäner,
            som ägt rum under kristiden, hava merendels skett till så höga
            arrendebelopp, att vederbörande arrendatorer nu kommit i ekonomiskt
            trångmål av allvar- lig beskaffenhet. Framställningar gjordes
            redan förra året till regeringen, vilken också framlade frågan
            i två speciella fall till riksdagens prövning. Riksdagen avslog
            emellertid Kungl. Maj:ts proposition med förslag till avkortning
            av arrendetiden. Depressionen har sedan dess fortskridit och drabbat
            jord- bruket synnerligen hårt och då särskilt dessa, som tagit
            arrenden under högkonjunkturen. Många av dessa hotas av fullständig
            ruin. Södermanlands kronoarrendatorer, som tagit arrendena under
            högkonjunkturen, hade den 9 december sammanträde i Katrineholm,
            varvid beslöts enhälligt, att genom en deputation uppvakta jordbruksministern
            och framföra följande under- dåniga vädjan till Konungen: »Undertecknade
            boställs- och kronoarrendatorer, som under kristidens högkonjunkturer
            tagit arrenden av kronan till oskäligt höga arrendesummor, hava
            nu på grund av den svåra depressionen med katastrofalt prisfall
            på lantmannaprodukter kommit i en ekonomiskt ohållbar ställning,
            som förr eller senare måste göra oss oförmögna att fullgöra våra
            kontrakt till kronan. I flera fall överstiger ej hela skördens
            saluvärde det belopp, som måste erläggas 1 kontant arrende och
            kontanta ordinarie arbetslöner; i sådana fall måste de arrendatorer,
            som ej haft tillfälle att spara något kapital under högkonjunkturerna,
            skuldsätta sig för allt som måste ges ut för extra arbets- hjälp,
            för underhåll och reparationer av byggnader, försäkringar och
            skatter samt egna levnadskostnader och oförutsedda utgifter. Då
            de klagoskrifter en del kronoarrendatorer föregående år insände
            ej föranledde till någon åtgärd, våga vi nu utbedja oss att vår
            sak noga prövas, om en nedsättning av våra arrendesummor ej är
            en nödvändighet, varom
          </p>
          <pb facs="riksdagen-motions-pdf/data/1923/mot_1923__ak__34/mot_1923__ak__34-002.pdf"/>
          <p>
            6 Motioner i Andra kammaren, Nr 34.
          </p>
          <p>
            icke komma vi att ruineras till obotlig skada för vårt framtida
            väl och stor skada för kronans domäner. På grund härav anhålla
            vi i underdånighet att våra arrendesummor nedsättas i proportion
            till det prisfall som inträtt på lantmannaprodukter eller till
            det pris, som kan av sakkunniga eventuellt föreslås.» Skrivelsen
            är undertecknad av 27 st. prästgårds- och kronoarrendatorer i
            Södermanland. De på mötet i Katrineholm utsedda deputerade för
            framlämnandet av denna hemställan till Konungen hava uppvaktat
            både jordbruks- och eckle- siastikministern. Någon åtgärd i anledning
            av denna de sörmländska krono- arrendatorernas hemställan lärer
            dock, efter vad vi försport, ej vara att för- vänta från regeringens
            sida, beroende på riksdagens hållning förra året. Då vi emellertid
            anse att läget för dessa kronoarrendatorer över hela vårt land
            är synnerligen prekärt, tveka vi ej att draga frågan inför riksdagen
            och dess prövning. Man kan ju tänka sig olika vägar för bringandet
            av den hjälp och lindring, som kronoarrendatorerna, vilka tagit
            sina arrenden under kristiden, tydligen äro i behov av. Dels kan
            man tänka sig en procentuell nedsättning av arrendebeloppen, dels
            ock att arrendatorerna lösas från sina förpliktelser efter viss
            kortare tid och ny arrendeuppskattning och arrende- auktion äga
            rum. Som frågan nu ligger är tydligt att inga positiva förslag
            kunna av oss motionsvis framläggas, ty först måste en utredning
            ske angående omfatt- ningen av den under krisåren skedda utarrenderingen
            av prästgårdsboställen och kronodomäner. Som arrendebeloppen också
            förete avsevärda variationer, från 20 kronor upp till 36 kronor
            per tunnland jämte naturaprestationer, är tydligt att en utredning
            måste företagas innan något kan åtgöras i saken. På grund av vad
            vi här anfört våga vi vördsamt hemställa,
          </p>
          <p>
            att riksdagen i skrivelse till Kungl. Maj:t begär en skyndsam
            utredning om huruvida och på vad sätt lind- ring i arrendevillkoren
            må kunna beredas de prästgårds- och kronoarrendatorer, som tagit
            arrendena under hög- konjunkturen, samt att Kungl. Maj:t till
            1924 års riksdag framlägger de förslag, vartill utredningen giver
            anledning.
          </p>
          <p>
            Stockholm den 17 januari 1923.
          </p>
          <p>
            Gustaf Olsson. Elisabeth Tamm. Erik Laurén.
          </p>
          <p>
            i Ramsta.
          </p>
          <p>
            A. J. Bärg. Conrad Jonsson Karl Andersson.
          </p>
        </div>
      </div>
    </body>
  </text>
</TEI>
