<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--01874">
  <teiHeader>
    <fileDesc>
      <titleStmt>
        <title>om kultursituationen för barn och ungdom</title>
        <author>av Per Olof Sundman m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om kultursituationen för barn och ungdom</title>
          <idno type="rdwebb">G2021874</idno>
          <rs type="number">1874</rs>
          <ref type="dokument_url_text">http://data.riksdagen.se/dokument/G2021874/text</ref>
          <ref type="dokument_url_html">http://data.riksdagen.se/dokument/G2021874</ref>
          <ref type="dokumentstatus_url_xml">http://data.riksdagen.se/dokumentstatus/G2021874</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-APZprqrYevJCzGDk2WxRM7</idno>
            <name>ANNE-MARIE GUSTAFSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-SucdhoQVdXifmwaMK1XkvL</idno>
            <name>GÖSTA KARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-N4EAtthRAnrRUx2M5559AH</idno>
            <name>P. O. SUNDMAN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-TihcZVivd1iNxtjFf2UaF4</idno>
            <name>KARL-ERIC NORRBY</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-VFKJ2HaECuD3giAAfKfPGR</idno>
            <name>OLLE ERIKSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-G3dTAbcH3rBb7tfv3toPXH</idno>
            <name>KERSTIN GÖTHBERG</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-WHymNkDpzAR2nWtNFkNShs</idno>
            <name>ANNA ELIASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KV7ZZ5AS1aNEgj5HjYcgSY" type="signed"/>
        <correspContext corresp="i-KV7ZZ5AS1aNEgj5HjYcgSY">
          <note type="signatory" corresp="i-APZprqrYevJCzGDk2WxRM7"/>
          <note type="signatory" corresp="i-SucdhoQVdXifmwaMK1XkvL"/>
          <note type="signatory" corresp="i-N4EAtthRAnrRUx2M5559AH"/>
          <note type="signatory" corresp="i-TihcZVivd1iNxtjFf2UaF4"/>
          <note type="signatory" corresp="i-VFKJ2HaECuD3giAAfKfPGR"/>
          <note type="signatory" corresp="i-G3dTAbcH3rBb7tfv3toPXH"/>
          <note type="signatory" corresp="i-WHymNkDpzAR2nWtNFkNShs"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__1874/mot_197879__1874-001.pdf"/>
      <fw xml:id="i-QYHakqDg2MsMLw1NqTGzPa">
        Motion 1978/79:1874
      </fw>
      <div type="motHeader" xml:id="i-MXNFECb2TywR2W696BxMsg">
        <div type="motTitle" xml:id="i-WKtm3gAnr57wKAbDdRoQfz"/>
        <div type="motSubmissionInfo" xml:id="i-LVWNMRfGdMZs2cU7qR3twt"/>
      </div>
      <div type="motBody" xml:id="i-9FbsHoB9PLbirjL7ADRqEM">
        <div xml:id="i-8pnY7rnx3HYSvo19Ehb38t">
          <p xml:id="i-VQE4qSoxRhjBZ7tcDHX7LL">
            av Per Olof Sundman m. fl. om kultursituationen för barn och
            ungdom
          </p>
          <p xml:id="i-4VCNJurGTa3oMvxk4KiRtE">
            Barns och ungdomars villkor i samhället, deras sociala situation,
            deras kulturmiljö och deras rätt till identitet och utveckling
            måste uppmärksammas i all samhällsverksamhet. I det förindustriella
            samhället deltog barnen på ett annat sätt än nu i verksamheten.
            Detta innebar krav på hårda arbetsinsatser, men också att barnen
            och ungdomarna fick ansvar och en roll i samhället och därmed
            kunde få en identitet och känna trygghet i tillvaron. Samhällsutvecklingen
            de senaste årtiondena har dock inneburit stora förändringar, inte
            minst för ungdomarna. Den starka koncentrationen av samhället
            har inneburit många problem, som ofta drabbar barn och
          </p>
          <p xml:id="i-5BKbE8c4EqWCA39ga9pKV8">
            ungdomar särskilt hårt. Samhällsplaneringens sektorstänkande
            isolerar boendet från andra samhällsfunktioner, vilket medför
            att barn och ungdomar får sämre möjligheter till överblick och
            naturliga kontakter med arbetslivet och vuxenvärlden. Ungdomens
            inträde i arbetslivet kommer allt senare. De flesta går nu i skolan
            minst elva år, många fortsätter med högskolestudier i direkt anslutning
            till skolan. Samtidigt har utvecklingen på arbetsmarknaden lett
            till en allmänt ökad fritid, genom 40-timmars arbetsvecka, den
            femte semester- veckan osv. Den ökade fritiden har kommit samtidigt
            som samhällets koncentrations- utveckling och sektorsplanering
            gjort det allt svårare att skapa sig en meningsfull fritid i den
            lokala miljön. Främlingskap och isolering känne- tecknar många
            av de nya boendemiljöerna, och de som har möjlighet tillbringar
            fritiden långt borta från hemmet. Det lokala kulturlivet får därmed
            små möjligheter att utvecklas. För att rätta till dessa grundläggande
            brister fordras insatser på många olika områden och en ny inriktning
            av samhällsplaneringen. Samtidigt krävs åtgärder speciellt inriktade
            på barns och ungdomars situation. Det interna- tionella barnåret
            1979 bör utnyttjas för att inleda en långsiktig satsning för att
            ge utrymme för barns och ungdomars aktivitet och ansvarstagande.
          </p>
          <p xml:id="i-MMFbR2bdn16ouz3vLkcAFe">
            Miljöer för gemenskap och aktivitet
          </p>
          <p xml:id="i-2bED4CyrunPzv4idzrCcbp">
            Samhällsplaneringen måste inriktas på att skapa levande, variationsrika
            miljöer och bygga på enheter som inte är större än att de kan
            uppfattas och överblickas av människor. Människorna måste själva
            få spela en aktiv roll och forma sin miljö. Trivsel, gemenskap
            och aktivitet måste få en avgörande betydelse. Den kulturella
            verksamheten skall ha en förankring i närmiljö och vardag.
          </p>
          <pb facs="riksdagen-motions-pdf/data/197879/mot_197879__1874/mot_197879__1874-002.pdf"/>
          <fw xml:id="i-GBWc7wQwgFxrEup8To3dLZ">
            Mot. 1978/79:1874 6
          </fw>
          <p xml:id="i-Vy45gzDToshfEkAu6udKKS">
            Människor skall inte behöva söka sig långt bort från den egna
            bostaden och bostadsområdet för att finna stimulerande miljöer
            och lokaler för kulturak- tiviteter och samvaro. Kvarterslokaler,
            bygdegårdar och andra gemenskaps- lokaler är av stor betydelse
            för det lokala kulturarbetet. Ett nära samspel mellan kulturpolitik
            och samhällsplanering är nödvändigt för att skapa förutsättningar
            för gemenskap och kulturell verksamhet för alla människor. Arbetsmiljöerna
            och arbetslivets villkor måste förändras i samma riktning. Såväl
            arbetsmiljöer som boendemiljöer utarmas om människors kulturella
            behov förträngs och uteslutande lämnas över till fritiden och
            fritidsmil- jön.
          </p>
          <p xml:id="i-UM7P1aRRNR3L3p7hEScVke">
            Kommersialisering
          </p>
          <p xml:id="i-CNe4gqrCG2jQnP2wNhFnoz">
            Den otrygghet som centralisering och folkomflyttningar skapat
            utnyttjas kommersiellt. Människorna erbjuds att köpa sig trygghet
            och gemenskap genom nya statusvaror. Det ger en ytlig trygghet
            och utestänger många som inte kan hänga med i konsumtionstakten.
            Genom ungdomarnas förbättrade ekonomiska ställning är ungdomskulturen
            ekonomiskt intressant att utnyttja. Fritidsmiljön styrs utifrån
            värderingar om vad som går att sälja. Samhälls- och föreningslivets
            satsningar inom fritidssektorn räcker inte till för att väga upp
            detta. Den s.k. coca-cola-kulturen, med märkesjeans, våldsserier
            och hamburgerbarer ersätter för många en ungdomskultur med rötter
            i den egna hembygden och vardagen. De negativa effekterna av den
            tilltagande kommersialiseringen av kultur- livet måste angripas
            på olika vägar och de icke-materiella värdena måste värnas gentemot
            de kommersiella krafterna. Från kulturpolitisk synpunkt är det
            angeläget att det skapas motvikter och att människors egna kulturella
            verksamhet stöds. Möjligheterna till alternativ och initiativ,
            som kan aktivera i stället för passivera, måste tas till vara
            och utvecklas. Med centerns grundsyn är det en samhällsuppgift
            att skapa förutsättningar för att kulturlivet blir vitalt och
            mångskiftande och att alla människor kan få kontakt med kulturell
            verksamhet. Den egna initiativförmågan och företagsamheten hos
            ungdomen, kanaliserad främst i föreningslivet, måste få möjlighet
            att utvecklas. Det är dock inte tillräckligt att skapa alternativ.
            Lika nödvändig är den opinionsbildande verksamheten. Såväl samhälleliga
            organ, t. ex. skolan och Sveriges Radio, som folkrörelserna måste
            ta ansvar för att bilda opinion för en mångfaldig och vital kultur
            och mot den kommersialiserade bild av verkligheten som barn och
            ungdomar nu drabbas av.
          </p>
          <p xml:id="i-MxqKsPBudppWH5aBiGWpnq">
            Folkrörelser och föreningsliv
          </p>
          <p xml:id="i-giaqwCxm3NLJct9ZW9yBV">
            Folkrörelserna och föreningslivet har särskilda möjligheter att
            utgöra en motvikt till den tilltagande kommersialiseringen av
            fritid och kulturliv.
          </p>
          <pb facs="riksdagen-motions-pdf/data/197879/mot_197879__1874/mot_197879__1874-003.pdf"/>
          <fw xml:id="i-T39myxQswQw6YT76uj2LwX">
            Mot. 1978/79:1874 7
          </fw>
          <p xml:id="i-8TbdmXnngfTc7dtWUGGUhP">
            Samhällets strukturomvandling har på många sätt förändrat organisatio-
            nernas möjligheter. Urbaniseringen, den förlängda ungdomsutbildningen,
            den tidiga familjebildningen, utvecklingen inom arbetslivet och
            den tillta- gande kommersialiseringen av fritiden har på avgörande
            sätt påverkat organisationerna och deras arbetsformer. Konkurrensen
            om fritiden har hårdnat. Befolkningsomflyttningarna har lett till
            att det faktiska underlaget för att bedriva verksamhet på landsbygden
            har minskat samtidigt som organisationerna möter svårigheter att
            nå kontakt med människorna i de expanderande tätorterna. Det är
            därför angeläget att organisationerna ges vidgade möjligheter
            att arbeta och att samhällets stöd till folkrörelse- och föreningsverksamhet
            utformas med hänsyn till den förändrade verklighet vi lever i.
            Folkrörelserna bedriver i dag en vitt skiftande verksamhet med
            mer eller mindre anknytning till de ursprungliga folkrörelsetraditionerna.
            Folkrörel- serna innebär mycket stora möjligheter till kontakt
            mellan skilda delar av kulturlivet, såväl amatörverksamhet som
            professionell verksamhet, och de breda samhällsgrupperna. Den
            aktiverande, arrangerande och förmedlande verksamheten inom kulturområdet
            är i stor utsträckning beroende av och drivs av föreningar och
            organisationer. Samhällets kulturpolitik måste därför i första
            hand bygga på barns och ungdomars egna aktivitet och ansvarstagande,
            främst genom föreningslivet. Samhället måste på olika sätt förstärka
            sitt stöd till idéburen ungdoms- verksamhet. Det är genom att
            delta i verksamhet av detta slag som ungdomar ges möjligheter
            att själva ta initiativ och ansvar, vidareutveckla sina idéer
            och också ta del i samhällsarbetet. Den kommunala fritidsverksamheten,
            t. ex. vid kommunala fritidsgårdar, bör mot denna bakgrund ses
            som ett komple- ment, och inte ett alternativ, till den föreningsverksamhet
            som barn och ungdomar själva formar. Det särskilda anslaget till
            experiment och utvecklingsarbete inom kulturell verksamhet bland
            amatörer är ett viktigt instrument för att göra det möjligt för
            lokala föreningar att pröva nya arbetsformer och ta nya initiativ
            på det amatörkulturella området. För budgetåret 1978/79 har anslag
            utgått med 2 milj. kr., medan ansökningarna varit mångdubbelt
            större. Regeringen räknar inte med någon höjning. Vi anser det
            vara viktigt att denna verksamhet kan utvidgas och föreslår en
            höjning med 1 milj. kr. (varav 500 000 kr. bör avse särskilda
            projekt för barn i enlighet med kulturrådets förslag), vilket
            bör ge utrymme för ökade insatser särskilt för barn och ungdom.
          </p>
          <p xml:id="i-2MGij8Y4e21J5sxUAytvfq">
            Förskola och skola
          </p>
          <p xml:id="i-QihzugVzzhdieTzpsg2KuM">
            Attityder och värderingar grundläggs hos barnen.i mycket låg
            ålder. Utformningen av förskolan och skolan är därför av stor
            betydelse. Omsorgen om barnen måste — oavsett om den sker i samhällets
            regi, i det egna hemmet eller ordnas på annat sätt — ske i nära
            kontakt med verksamheten i det lokala
          </p>
          <pb facs="riksdagen-motions-pdf/data/197879/mot_197879__1874/mot_197879__1874-004.pdf"/>
          <fw xml:id="i-MLDPYT6ptrgUbyjzWD7LUR">
            Mot. 1978/79:1874 8
          </fw>
          <p xml:id="i-L4Tywaz4tB5KZNTQP4koo1">
            samhället. Barnen måste få kontakt med de lokala kultur- och
            levnadsvill- koren. Inom den kommunala förskoleverksamheten bör
            resurser avsättas för kulturell verksamhet, t. ex. för att ge
            möjlighet för konstnärer att medverka i verksamheten, genom kontakt
            med det lokala föreningslivet och genom teater- och musikverksamhet.
            De barn som inte har plats i den kommunala barnomsorgen —en majoritet
            av barnen — måste få möjlighet att ta del av dessa kulturupplevelser.
            Detta kan nås genom lokalt förankrad barnomsorg — ”kvartersanknytning”
            — och genom att i ökad utsträckning tillämpa principen öppna förskolor,
            där även barn som inte är inskrivna på daghemmet får delta i verksamheten.
            I skolan måste de skapande uttrycksformerna värderas lika högt
            som andra kunskaper och färdigheter. I centerpartimotionen 1978/79:266
            har förslag lagts fram om ett blockämne, fritt skapande, som innebär
            att det fria skapandet och bilden, formen, färgen m. m. som uttrycksmedel
            betonas mera. Men ämnet fritt skapande, med de nuvarande ämnena
            musik, teckning och slöjd, är endast en del av skolans verksamhet
            på detta område. Den icke timplanebundna verksamheten och de fria
            aktiviteterna efter skoldagen ger utmärkta möjligheter att förstärka
            detta ämnesområde. Teater, dans, musik, bild och form är uttrycksmedel
            som traditionellt har stark ställning inom folkrörelserna och
            bör därför kunna utvecklas utanför timplanen.
          </p>
          <p xml:id="i-XpeWn5wKyKxunGdo77Paj3">
            Litteratur
          </p>
          <p xml:id="i-M9toqfHfjDmLuJ7t2okCpt">
            Läsvanor grundläggs i stor utsträckning under barn- och ungdomsåren.
            Ett ökat samarbete bör ske mellan skola, förskola, bibliotek,
            föreningsliv och hem för att skapa goda läsvanor bland barn och
            ungdom. Bibliotekens verksamhet och bokbestånd spelar en viktig
            roll i sammanhanget. Bibliotekens verksamhet är värdefull i många
            avseenden, bl. a. för att ge barn tidig kontakt med litteraturen
            och lära dem hitta till böckerna. Ökad samverkan mellan bibioteket
            och förskolan/skolan är angelägen. Skolbiblioteken bör kunna fylla
            viktiga funktioner, och nära samverkan mellan skolbibliotek och
            folkbibliotek är nödvändig. Även på förskolor, vårdinstitutioner
            etc. bör fasta bokbestånd finnas. Detta bör organiseras i samarbete
            mellan institutionen och folkbiblioteket men med biblioteket som
            huvudansvarig. På många bibliotek förekommer sagostunder, filmvisning
            m. m. för barn. Denna verksamhet skulle med fördel kunna organiseras
            av olika föreningar i samarbete med det lokala biblioteket. Härigenom
            skulle barnen få kontakt både med biblioteket och föreningslivet.
            Invandrarnas och de läshandikappades situation måste särskilt
            få uppmärksamhet. Bristen på böcker för dessa grupper är påtaglig
            när det gäller både bokutgivningen och bibliotekens bokbestånd.
            Invandrarbarnen måste få stöd att behålla sin kulturella identitet
            och få kontakt med kvalitetslitte-
          </p>
          <pb facs="riksdagen-motions-pdf/data/197879/mot_197879__1874/mot_197879__1874-005.pdf"/>
          <fw xml:id="i-TEKp4e6c8Kc1fUuKn8AMZ4">
            Mot. 1978/79:1874 9
          </fw>
          <p xml:id="i-TTGxBhCCPtFnkd5oZdmmqM">
            ratur på hemspråket. Detta är angeläget också för att barnen
            inte skall bli halvspråkiga och få svårigheter med sin språkutveckling
            och begreppsbild- ning. Översättning av böcker är inte den enda
            möjligheten att ge invandrarbarn tillgång till böcker på hemspråket.
            Även import av barnlitteratur bör kunna ske, och bidrag till sådan
            import bör kunna utgå inom ramen för litteratur- stödet till utgivning
            på invandrar- och minoritetsspråk. En utomordentligt viktig uppgift
            är att på olika sätt motverka negativa effekter av den lättillgängliga
            kommersialiserade kultur som i dag möter barn och ungdomar. Skräpkulturens
            inflytande över barn och ungdomar måste aktivt motverkas och mötas
            med bättre alternativ. Det litteraturutbud som bygger på förljugna
            verklighetsbeskrivningar, våldsromantik och könsrollsfördomar
            ger torftiga läsupplevelser och inverkar negativt på kontaktmöjligheterna
            med andra, rikare uttrycksformer. Barns och ungdoms serieläsande
            måste särskilt uppmärksammas; 90 96 av serieutbudet består av
            utländska massmarknadsprodukter, utan ambitioner i litterär kvalitet.
            Många serier domineras av fördomar, rasism och våldsro- mantik.
            Produktionen av svenska serier är av mycket liten omfattning.
            Då serietidningar är en betydande del av barns och ungdoms litteraturutbud,
            är det angeläget att produktion av svenska kvalitetsserier stimuleras.
            Såväl serier som bilderböcker är mera resurskrävande än vanliga
            böcker. Det särskilda projektstödet, som bl. a. skall kunna gå
            till utgivning av serier och bilderböcker, är helt otillräckligt
            för att en tillräcklig utgivning skall kunna garanteras. Vi föreslår
            därför en höjning av anslaget med 200 000 kr. jämfört med förslaget
            i budgetpropositionen. Försöksverksamheten med En bok för alla
            bör utvidgas till att gälla också massmarknadsutgivning av barnlitteratur.
            Denna bör följa samma modell, och alltså ombesörjas av Litteraturfrämjandet.
            Då kan Litteraturfrämjandets erfarenheter komma också den nya
            verksamheten till godo. Ett annat skäl är Litteraturfrämjandets
            folkbildnings- och folkrörelseförankring. Genom folk- rörelserna
            kan litteraturen spridas också andra vägar än de traditionella.
            Vi återkommer med förslag till anslag för verksamheten i anslutning
            till barnkulturpropositionen. Försöksverksamheten med läsfrämjande
            åtgärder är viktig. Det är därför positivt att verksamheten kan
            fortsätta också kommande budgetår. Verk- samheten skall nu utvärderas,
            men målsättningen bör vara permanent verksamhet på detta område.
            Det är viktigt att kunskaper om barn och litteratur ges i föräldrautbildning,
            förskollärarutbildning och övrig lä
          </p>
          <p xml:id="i-WKYFVqDfTD5adBBLeZLspw">
            arutbildning. Även ungdomsledare och organisationer som är engagerade
            i fritidsverksamhet bland barn och ungdom bör stimuleras att medverka
            till att väcka intresset för läsupplevelser i nya årskullar. Biblioteken
            kan aktivt presentera lämplig litteratur för föräldrarna. Ökade
            kunskaper ger föräldrarna stöd att främja barnens fantasi och
          </p>
          <pb facs="riksdagen-motions-pdf/data/197879/mot_197879__1874/mot_197879__1874-006.pdf"/>
          <fw xml:id="i-AL67Ceu898mvrqLVvdfhk4">
            Mot. 1978/79:1874 10
          </fw>
          <p xml:id="i-U7rbE4ysyk436TUhVFLqm3">
            skapande och att motverka ett traditionellt könsrollstänkande
            som förmedlas till barnen i det kommersialiserade litteraturutbudet.
          </p>
          <p xml:id="i-2JU1ajpUs7CsJWveHu9bGf">
            Teater, dans, musik
          </p>
          <p xml:id="i-EWcDj4AXf1ZdNaCpPGedK5">
            Det är ytterst angeläget att den satsning som gjorts under senare
            år på teater- och dansföreställningar för barn fortsätter och
            ökar i omfattning. Det handlar om ständigt nya årskullar med samma
            behov av upplevelser av det slag teatern ger. Föreställningar
            ges numera ofta i sådana former att publiken integreras, vilket
            ger en möjlighet till aktivitet som barnen har särskild glädje
            av. Med den utsatta situation barn och ungdomar har i det kommersialiserade
            fritidssamhället har barnteaterns aktiverande roll ett mycket
            stort värde. Ett ökat samarbete mellan teaterinstitutioner, barnteatergrupper,
            skola och föreningsliv bör ske för att alla barn skall få uppleva
            teater och även ges möjligheter att själva agera. Särskilt i de
            delar av landet där eftersläpningen fortfarande är stor på detta
            område är snara insatser nödvändiga. Såväl kommuner och landsting
            som staten bör medverka till att barnteatern ges hög prioritet.
            Barn med särskilda behov, t.ex. barn som är beroende av teckenspråk,
            får inte glömmas bort. Regionteatrarnas och länsteatrarnas verksamhet
            betyder mycket, inte minst för skolans teaterutbud. Därigenom
            har barn och ungdomar, som annars inte skulle kommit i kontakt
            med teatern, fått möjlighet att upptäcka de kulturupplevelser
            denna kan ge. Det är dock viktigt att ett samspel sker mellan
            teatern och ”avnämarna”, antingen detta är skolor eller andra
            grupper, t. ex. vad gäller val av pjäser. De konflikter som uppstått
            på vissa orter kunde med ett sådant samspel ha kunnat undvikas.
            Det statliga stödet bör särskilt prioritera decentraliserad verksamhet.
            Detta bör gälla stödet till såväl institutioner som fria grupper.
            Riksteaterns verksamhet liksom barnteaterkonsulenten bör också
            ha denna inriktning. Barn har ett stort behov av att uttrycka
            sig i rörelse och använder spontant rörelse som kommunikationsmedel.
            Detta tas dåligt till vara och så småningom hämmas barnen i sina
            uttrycksmöjligheter. Därför måste ansträngningarna inriktas på
            att finna möjligheter för barn att få ägna sig åt dans, rörelse
            och rytmik. Skolan bör här kunna spela en viktig roll, exempelvis
            genom samverkan mellan musik- och gymnastikundervis- ningen. Studieförbunden
            och amatörorganisationerna svarar i dag för viktiga insatser på
            dansområdet. Deras gruppverksamhet innebär väsentliga inslag för
            att föra vidare traditionsbärande dansformer till nya generationer.
            De behöver dock förstärkta resurser för att kunna tillgodose det
            stora intresset och rekrytera kompetenta ledare utan att behöva
            ta ut höga kursavgifter. Den kommunala musikskolan har sedan den
            började växa fram på 1940- talet kommit att spela en mycket viktig
            roll i barnens och skolans kontakt
          </p>
          <pb facs="riksdagen-motions-pdf/data/197879/mot_197879__1874/mot_197879__1874-007.pdf"/>
          <fw xml:id="i-YVz4MpunmpfHicweagNM7n">
            Mot. 1978/79:1874 1
          </fw>
          <p xml:id="i-CjGSgxy9zzYH9SpsQynNsF">
            med kulturell verksamhet. Det bestående värdet i denna form av
            musikun- dervisning har varit det aktiva musikutövandet och det
            musikintresse som väckts hos många barn för hela livet. Bredden
            på undervisningen har gjort att många barn för första gången fått
            direkt kontakt med den levande musiken och spelglädjen. Den kommunala
            musikskolan har därigenom ett utomordentligt värde för att rekrytera
            nya musiker och musikintresserade. Det är angeläget att verksamheten
            kan utvidgas. Den levande musiken måste stödjas både för att utgöra
            en motvikt till det passiva lyssnandet till skivor och band och
            för att stimulera till eget musicerande. Men för att musikgrupper
            och musikanter skall kunna nå ut fordras ett fungerande arrangörsled.
            Detta finns bl.a. genom de s.k. arrangerande musikföreningarna,
            t. ex. musikforum, och genom studieför- bund och föreningsliv.
            Rikskonserters Musik för ungdom har betytt mycket för föreningslivets
            möjligheter att utveckla musiken som en del i verksam- heten och
            att sprida kulturupplevelser. Den förstärkning av stödet till
            arrangerande musikföreningar, som föreslås i budgeten, är därför
            positiv. Utvecklingen inom fonogrambranschen (skivor och band)
            är oroande. Koncentrationen inom produktion och distribution ökar
            och de mindre förlag som finns får det allt svårare. Den översyn
            av marknaden som sker inom kulturrådet måste snarast följas av
            förslag till åtgärder för att rätta till den snedvridna situationen.
            Här har också Sveriges Radio ett stort ansvar för att stödja ett
            levande, mångfaldigt musikliv.
          </p>
          <p xml:id="i-TswhR8CP6JwRdd1XzPYB75">
            Film
          </p>
          <p xml:id="i-VNG2viUdcUmUnWyXciipTa">
            Behovet av en god filmproduktion är särskilt uttalat vad gäller
            barnfilmer. På detta område krävs speciella insatser för att trygga
            en kvalitetsproduktion och göra denna tillgänglig för publiken.
            Med hänsyn till de relativt höga framställningskostnaderna är
            ett nordiskt samarbete önskvärt. Internatio- nellt samarbete och
            filmutbyte bör även eftersträvas för att barn i vårt land genom
            filmen skall få kontakt med barn i andra länder och olika miljöer.
            Via Sveriges Radio produceras många debattstimulerande, roande
            och engagerande barnfilmer för visning i televisionen. Av upphovsrättsliga
            skäl kommer dessa inte ut på den öppna marknaden. Diskussionen
            kring ersättnings- och upphovsrättfrågorna har förts under många
            år utan resultat. Denna fråga måste nu påskyndas, så att man åstadkommer
            en lösning som innebär att TV-filmerna kan distribueras och visas
            i första hand i förenings- regi. Visning av barnfilm i föreningsregi,i
            barn- och ungdomsorganisationer har visat sig vara det bästa sättet
            att sprida kvalitetsfilm. Även i fortsättningen bör barnfilmpolitiken
            bygga på föreningsmedverkan.
          </p>
          <pb facs="riksdagen-motions-pdf/data/197879/mot_197879__1874/mot_197879__1874-008.pdf"/>
          <fw xml:id="i-5pKiAM8R2N7PxCGyccuPov">
            Mot. 1978/79:1874 12
          </fw>
          <p xml:id="i-3K11EUHWDxMRS7BAKrd39P">
            Museer, bild och form
          </p>
          <p xml:id="i-C4oyzMDX1KYPNKaqzoPgMu">
            Det är nödvändigt att skapa förståelse hos den unga generationen
            för den grund ur vilken dagens samhälle vuxit fram. Detta gäller
            såväl kulturtradi- tioner i olika former som en gången tids sociala
            och politiska förhållan- den. Museer, hembygds- och gammelgårdar
            har mycket att berätta om gångna tider och kulturer med andra
            värderingar och välfärdsbegrepp än dagens. Utbyggnaden av länsmuseerna
            är särskilt värdefull. Men andra museala former bör också prövas.
            Nya museer kan inrättas —t. ex. genom att behålla en nedlagd kvarn,
            fabrik, hytta eller smedja i ”aktivt” skick. Arbetsmeto- derna
            kan då levandegöras i rätt miljö och kulturarbetet bevaras för
            kommande generationer. Det räcker inte med att visa föremål och
            miljöer för att dagens unga skall kunna få en levande bild av
            verksamheten i gångna tider. Det är också viktigt att förevisa
            redskap och bruksföremål från gången tid i praktiskt bruk, liksom
            att ta till vara den kunskap om äldre levnadsförhållanden och
            produktions- former som fortfarande finns hos många människor
            som själva var med. Många museer prövar redan olika former för
            barnverksamhet. Samarbete kan ske med förskola och skola, både
            genom att uppmuntra till besök på museet och genom att erbjuda
            skolan att utnyttja museets samlingar i undervisningen. Uppsökande
            verksamhet i föreningslivet, t.ex. genom exkursioner och lägerverksamhet,
            utställningsarbete m. m. ger också kontakt med nya grupper. Aktivitetsdagar
            i anslutning till museer eller hembygds- gården , där olika föremål
            kan brukas i sitt rätta sammanhang och erfarenheter förmedlas
            mellan generationerna, bör uppmuntras. I arbetet för att bevara
            gamla kulturer i naturlig miljö har hembygdsrö- relsen gjort och
            gör stora insatser. Dessa insatser måste tas till vara och möta
            gensvar i samhällets kulturpolitik. Samarbetet mellan museerna
            å ena sidan och folkrörelser och studieförbund å den andra måste
            ytterligare utvecklas för att levandegöra vårt kulturarv. Liksom
            för kulturpolitiken i övrigt måste folkrörelsernas betydelse på
            bildområdet betonas. Det är främst inom föreningslivet som barn
            och ungdomar kan få möjlighet att själva delta i skapande verksamhet.
            Barns och ungdomars deltagande i bildverksamhet måste vara ett
            huvudmål för politiken på detta område.
          </p>
          <p xml:id="i-T7XRn97dJEpMF7hG6EqGnD">
            Massmedia
          </p>
          <p xml:id="i-UZzLYPymwG12LLqzU1ETic">
            Massmedia har en angelägen uppgift i att inspirera och stimulera
            männi- skor till att delta i kulturliv och samhällsdebatt. TV-tittande
            är en av de vanligaste fritidssysselsättningarna bland barn. TV
            påverkar därför i stor utsträckning barns värderingar, attityder
            och ställningstaganden. Radio och TV såväl som andra massmedia
            måste därför känna ett kulturpolitiskt ansvar
          </p>
          <pb facs="riksdagen-motions-pdf/data/197879/mot_197879__1874/mot_197879__1874-009.pdf"/>
          <fw xml:id="i-DAoQ8waM8NPAt1BTrKag4f">
            Mot. 1978/79:1874 13
          </fw>
          <p xml:id="i-ESsLs3GY3E9P9Ziva3ppdC">
            vid utformningen av sitt utbud. Massmedia bör i ökad utsträckning
            följa folkrörelsernas, organisationernas och föreningarnas verksamhet
            och söka kontakt och samarbete.
          </p>
          <p xml:id="i-7RGT8KHh8n5bqcdo8vu9PC">
            Samlade insatser inom barnkulturområdet
          </p>
          <p xml:id="i-FnmRMBPHMQHSEyTLDvZccB">
            Barns och ungdomars kulturella situation formas av förhållanden
            inom många områden i samhället. Det är därför angeläget att åtgärder
            i syfte att förbättra barnens totala kulturmiljö vidtas inom olika
            områden och i samverkan. En helhetssyn på barnens situation måste
            göra sig gällande. Under senare år har begreppet barnkultur kommit
            att spela en allt större roll i kulturdebatten och ökade insatser
            har också gjorts med inriktning på barnens kulturella verksamhet.
            Någon mer genomgripande förbättring i barnens kulturella situation
            är det ännu för tidigt att visa på. En orsak till detta torde
            vara att barnkulturen behandlas alltför avgränsat inom olika sektorer
            och att åtgärderna därför kommit att bli alltför isolerade från
            varandra. Till bilden hör att barnkulturfrågorna berör så många
            organ och organisationer, kommunerna, landstingen, staten, föräldrar,
            föreningsliv, massmedia, museer, bibliotek, skola, förskola, enskilda
            skapande kulturarbetare osv. För att stimulera till ökade insatser
            inom barnkulturområdet och en ökad bredd och samverkan i de åtgärder
            som görs är det av värde att praktiska erfarenheter läggs till
            grund för det fortsatta utvecklingsarbetet. På många håll i landet
            görs insatser som kan vara till nytta som idégivare i andra delar
            av landet. Av särskilt intresse är att studera och förmedla erfarenheter
            från samverkansformer och nya metoder att nå barn och ungdomar.
            Statens kulturråd bör få i uppdrag att studera och samla erfarenheter
            från nya metoder och samarbetsformer inom barnkulturområdet. Detta
            bör ske i form av ett projekt under begränsad tid där man studerar
            och utvinner erfarenheter från verksamhet som bedrivs på några
            olika håll i landet och som pekar på nya utvecklingsmöjligheter.
            Målsättningen bör vara att med detta projekt samla erfarenhet
            som kan förmedlas till andra intresserade och stimulera till fortsatta
            insatser inom barnkulturområdet.
          </p>
          <p xml:id="i-5QUarySn54pvjE6oMHndFe">
            Hemställan
          </p>
          <p xml:id="i-JxCNPR2cDmmFeriM2djNg4">
            Med hänvisning till ovanstående hemställer vi 1. att riksdagen
            beslutar höja anslaget till experiment och utveck- lingsarbete
            inom kulturell verksamhet bland amatörer med 1 milj. kr., 2. att
            riksdagen hos regeringen anhåller att import av barnlitte- ratur
            för att öka tillgången på barnböcker på invandrarnas hemspråk
            ges ekonomiskt stöd inom ramen för litteraturstö- det, 3. att
            riksdagen beslutar höja projektstödet till särskilt kostnads-
          </p>
          <pb facs="riksdagen-motions-pdf/data/197879/mot_197879__1874/mot_197879__1874-010.pdf"/>
          <fw xml:id="i-FEEwfUNgtcnE4n9GE3mv9Y">
            Mot. 1978/79:1874 14
          </fw>
          <p xml:id="i-SmbqncYWRbcVWTzjMJrGtr">
            krävande litteratur med 200 000 kr. i förhållande till budgetpro-
            positionens förslag, 4. att riksdagen hos regeringen anhåller
            att massmarknadsutgiv- ning av barnlitteratur startar i enlighet
            med Litteratufrämjan- dets modell, 5. att riksdagen hos regeringen
            anhåller att ersättnings- och upphovsrättsfrågorna för distribuering
            av TV-barnfilmer för visning i föreningsregi skyndsamt löses,
            6. att riksdagen hos regeringen anhåller att statens kulturråd
            får i uppdrag att starta ett projekt med uppgift att studera och
            samla erfarenheter från samverkansformer och nya metoder att nå
            barn och ungdom, för att därmed stimulera till ytterligare insatser
            inom barnkulturområdet.
          </p>
          <p xml:id="i-M3M6eLizxTGM4zUpVAKmtH" type="date">
            Stockholm den 25 januari 1979
          </p>
          <p xml:id="i-Q4KPwZ2V9YS8xtT1DC7Rty">
            P. O. SUNDMAN (c) KARL-ERIC NORRBY (c) KERSTIN GÖTHBERG (c) OLLE
            ERIKSSON (c) ANNA ELIASSON (c) ANNE-MARIE GUSTAFSSON (c) GÖSTA
            KARLSSON (c)
          </p>
          <pb facs="riksdagen-motions-pdf/data/197879/mot_197879__1874/mot_197879__1874-011.pdf"/>
          <pb facs="riksdagen-motions-pdf/data/197879/mot_197879__1874/mot_197879__1874-012.pdf"/>
          <p xml:id="i-2GrWMBb3VDrneWr31YfqxW">
            GOTAB 61361 Stockholm 1979
          </p>
        </div>
      </div>
    </body>
  </text>
</TEI>
