<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00655">
  <teiHeader>
    <fileDesc>
      <titleStmt>
        <title>Läkemedelsinformation för äldre</title>
        <author corresp="i-ReHv93vu1syAgH8qzKxSu3">av Gustav Nilsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Läkemedelsinformation för äldre</title>
          <idno type="rdwebb">GX02So655</idno>
          <rs type="number">So655</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So655/text</ref>
          <ref type="dokument_url_html">http://data.riksdagen.se/dokument/GX02So655</ref>
          <ref type="dokumentstatus_url_xml">http://data.riksdagen.se/dokumentstatus/GX02So655</ref>
          <ref type="doc">http://data.riksdagen.se/fil/50E86E11-6939-4A5F-B4C7-31DA863BC9FB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ReHv93vu1syAgH8qzKxSu3</idno>
            <name>Gustav Nilsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WMVoACfMTengdK6AasDLDu" type="signed"/>
        <correspContext corresp="i-WMVoACfMTengdK6AasDLDu">
          <note type="signatory" corresp="i-ReHv93vu1syAgH8qzKxSu3"/>
        </correspContext>
        <correspAction xml:id="i-LopMkCW2ZoaR9T7CpTfuQa" type="numbering">
          <date when="2009-10-08"/>
        </correspAction>
        <correspAction xml:id="i-Je7cqscWyyPD9b4vNoZJFL" type="submission">
          <date when="2009-10-06"/>
        </correspAction>
        <correspAction xml:id="i-6t6Z3iPheN331HGcr7Sf6N" type="transfer">
          <date when="2009-10-05"/>
        </correspAction>
        <correspAction xml:id="i-7pnNPwRtMuD4uhAdiBU6Ps" type="assigned"/>
        <correspContext corresp="i-7pnNPwRtMuD4uhAdiBU6Ps">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-G6XVGV4qnYRQNdCrGHevS9">
            Förslag till riksdagsbeslut
          </head>
          <p xml:id="i-5wYE9QwHArXMRSttDkBr79">
            Riksdagen tillkännager för regeringen som sin mening vad som
            anförs i motionen om att på nationellt plan prioritera läkemedelsinformation
            för äldre.
          </p>
        </div>
        <div type="motContent">
          <head xml:id="i-SZN95cY5U8FW8zYxAjJdAW" type="h1">
            Motivering
          </head>
          <p xml:id="i-SSsnsMpgnkQYrnwAJx83ke">
            För många av landets äldre innebär medicinering att de kan leva
            ett gott liv trots fysisk eller psykisk ohälsa. Bland de boende
            på särskilda boenden är det snarare en regel än ett undantag att
            dagligen inta mer än tio olika mediciner. Läkemedelsanvändning
            är dock i många fall komplicerat och kan medföra betydande hälsorisker.
            Bristande information vid läkemedelsanvändning kan ofta leda till
            såväl övermedicinering som onödiga kostnader för såväl den enskilde
            som samhället i stort. Mer än var fjärde äldre patient får enligt
            Socialstyrelsen idag läkemedel som är direkt olämpliga för äldre
            människor.
          </p>
          <p xml:id="i-BdvNC7rqhuFK1vP1fCCtui">
            Problem av denna karaktär konstaterades under mitten av 1990-talet
            av bland andra Socialstyrelsen. I lokala försök har man sedan
            dess försökt motverka de potentiella problem som felanvändning
            av läkemedel kan medföra. Inom ramarna för dessa har man analyserat
            och diskuterat patienters totala läkemedelsanvändning i samråd
            med läkemedelskunniga, för att på så sätt förhindra att mediciner
            nyttjas i kombinationer som är kontraproduktiva eller rent av
            skadliga för patienten. Enligt försökens utvärderingar har denna
            typ av läkemedelsinformation entydigt lett till positiva effekter
            såsom mindre läkemedelsbehov och minskade symptom. I en av studierna
            sjönk läkemedelskostnaderna för läkemedelsbrukarna med över 1
            400 kronor per vårdtagare till följd av upptäckter av tidigare
            övermedicineringar. Kort sagt leder läkemedelsinformation för
            äldre ofta till oförändrat eller ökat välbefinnande, till en minskad
            läkemedelskostnad. En aktuell studie gjord vid Karolinska Universitetssjukhuset
            visar att en av tre akuta sjukhusinläggningar där patienten är
            över 70 år beror på läkemedelsbiverkningar.
          </p>
          <p xml:id="i-SNF6dfZ4GBci1q7eikzNSa">
            Idag genomförs läkemedelsgenomgångar i en handfull kommuner och
            landsting runt om i Sverige. Utfallen och attityderna kring dessa
            är entydigt mycket goda och tyder på att liknande resultat skulle
            kunna uppnås i övriga landet. Då kunskapen om dessa verksamheter
            är liten och oförankrad menar jag att frågan om läkemedelsinformation
            för äldre bör lyftas till det nationella planet.
          </p>
          <p xml:id="i-39YRcY6MCpj7bHmP4w1wBG">
            Med anledning av ovanstående menar jag därmed att en riksomfattande
            satsning på läkemedelsinformation bör prioriteras. Detta skulle
            medföra långtgående effekter för Sveriges sjuka, såväl ekonomiskt
            som i höjning av livskvalitet.
          </p>
        </div>
        <div type="motSignatures">
          <list>
            <item xml:id="i-UyfAyJYcBtk3aaGaViwo8E" who="i-ReHv93vu1syAgH8qzKxSu3">
              Gustav Nilsson (m)
            </item>
          </list>
        </div>
      </div>
    </body>
  </text>
</TEI>
