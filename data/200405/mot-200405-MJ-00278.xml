<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_278/mot_200405_MJ_278-0001.pdf"/>
      <pb facs="riksdagen-motions-pdf/data/200405/mot_200405_MJ_278/mot_200405_MJ_278-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ278 pnr: v205
          </p>
          <p>
            Motion till riksdagen 2004/05:MJ278
          </p>
          <p>
            av Sven-Erik Sjöstrand m.fl. (v)
          </p>
          <p>
            Nytt miljö- och landsbygdsprogram
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att ambitionsnivån i kommande miljö- och landsbygdsprogram
            inte skall sänkas jämfört med tidigare programperiod. 2. Riksdagen
            tillkännager för regeringen som sin mening vad i motionen anförs
            om att minskad EU-finansiering av miljöåtgärder skall kompenseras
            med nationella medel. 3. Riksdagen tillkännager för regeringen
            som sin mening vad i motionen anförs om att det kommande landsbygdsutvecklingsprogrammet
            (LBU) bör utformas i syfte att ta ett större helhetsgrepp kring
            miljö- och landsbygdsfrågor. 4. Riksdagen tillkännager för regeringen
            som sin mening vad i motionen anförs om att LBU bör utökas. 5.
            Riksdagen tillkännager för regeringen som sin mening vad i motionen
            anförs om att skogspolitiska åtgärder till viss del skall kunna
            ingå i kommande LBU. 6. Riksdagen tillkännager för regeringen
            som sin mening vad i motionen anförs om att stöd till rovdjursstängsling
            eller andra åtgärder som syftar till att skydda tamdjur från rovdjur
            skall vara bidragsberättigat genom LBU.
          </p>
          <p>
            Inledning
          </p>
          <p>
            Sverige har internationellt sett högt ställda miljö- och djurskyddskrav.
            Vi har samtidigt konsumenter som vill ha denna rena mat och höga
            djuromsorg. Hur ser vi då till att konsumenterna kan få det producenterna
            vill producera? Hur ser vi till att konsumenter ska få råd till
            att köpa det de mest värdesätter? Hur ska vi se till att lantbrukare
            ska få ersättning för att han eller hon tar hänsyn till miljö
            och djur utan att straffas genom att bli utkonkurrerade av kollegor
            i EU?
          </p>
          <pb facs="riksdagen-motions-pdf/data/200405/mot_200405_MJ_278/mot_200405_MJ_278-0002.pdf"/>
          <p>
            2004/05:MJ278
          </p>
          <p>
            Vänsterpartiet vill se ett jordbruk över hela landet som producerar
            mat som konsumenter med gott samvete kan välja. Konsumenterna
            ska också kunna äta mat av god kvalitet till ett rimligt pris.
            Det ska heller inte vara en fråga om konkurrensfördelar eller
            konkurrensnackdelar om vi ska ha ett gott djurskydd och en hög
            hänsyn till miljön. Svensk mat ska symbolisera dessa värden, svensk
            mat ska kännetecknas av dessa värden. I takt med att produktionsbidragen
            skärs ned kan efterfrågan vara mer styrande. Konsumenter får ett
            större inflytande. Men samtidigt är det viktigt att ett gemensamt
            ansvar tas för att ersätta lantbruket för de mervärden som produceras.
            Ersättning måste utgå till brukaren för hävd av ängs- och betesmarker,
            förutsättningen för det öppna landskapet. Så länge miljö-, hälso-
            och djurskyddsvärden inte avspeglas i priset på den gemensamma
            marknaden måste vi nationellt se till hur vi på andra sätt kan
            kompensera producenterna för detta. Det kan inte bara vara konsumenternas
            uppgift att axla det ansvaret. Staten kan, och måste, utnyttja
            de möjligheter till riktade ersättningsformer för miljö och djuromsorg
            som finns inom miljö- och landsbygdsprogrammet. För Vänsterpartiet
            är det av oerhörd vikt att dessa
          </p>
          <p>
            stärks ytterligare.
          </p>
          <p>
            Utveckla det nya miljö- och landsbygdsprogrammet
          </p>
          <p>
            Det nuvarande miljö- och landsbygdsprogrammet är under revidering.
            År 2007 ska det inom EU finnas ett nytt ramverk för hur stöd till
            miljöåtgärder och landsbygdsutveckling ska vara utformade. Förutom
            reglerna och utformningen av själva programmen kommer också stödnivåerna
            samt nivåer för finansieringen genom EU respektive genom nationella
            stöd att ses över. Vänsterpartiet anser att utgångspunkten för
            Sveriges positionering inför den kommande översynen av miljö-
            och landsbygdsprogrammet är att ambitionsnivån från tidigare programperiod
            inte ska sänkas. Detta ska ges regeringen tillkänna. Sverige kan
            tvingas dra ned på miljöstöden till lantbruket när EU gör om sin
            strategi för landsbygdsutveckling. EU-kommissionen vill att Sverige
            istället ger mer investeringsstöd till bönderna och satsar på
            annan verksamhet som kan skapa tillväxt på landsbygden, till exempel
            bredband och turism. Det framgår av EU-kommissionens förslag till
            hur EU:s politik för miljö- och landsbygdsutveckling, LBU, ska
            utformas 2007-2013. Enligt förslaget måste länderna satsa en viss
            andel av LBU-stöden på vart och ett av tre områden: förbättringar
            av jordbrukets konkurrenskraft (minst 15 procent av EU-medlen),
            miljö- och markskötsel (minst 25 procent) samt utveckling av annat
            företagande på landsbygden än lantbruk (minst 15 procent). Det
            kan innebära att Sverige måste dra ned på miljöstöden som står
            för närmare 90 procent av det svenska LBU-programmet. EU styr
            dock bara över den del av pengarna i LBU-programmen som är EU-finansierade,
            cirka
          </p>
          <pb facs="riksdagen-motions-pdf/data/200405/mot_200405_MJ_278/mot_200405_MJ_278-0003.pdf"/>
          <p>
            50 procent. Sverige kan och bör via graden av nationell medfinansiering
            ”styra tillbaka” en del pengar till miljöåtgärder, exempelvis
            stöd till ekojordbruk och betesmarksersättning. Riksdagen ska
            ge regeringen tillkänna att minskad EU-finansiering av miljöåtgärder
            ska kompenseras med nationella medel. En av de mer viktiga förändringarna
            i den reform av EU:s jordbrukspolitik som nu genomförs är att
            det inte längre är jordbrukspolitikens utformning som avgör vad
            som ska produceras utan att det faktiskt är vad konsumenterna
            efterfrågar som ska avgöra. Detta anser vi är en viktig och angelägen
            utveckling. Denna utgångspunkt ökar jordbrukspolitikens legitimitet.
            Men innebär detta att en jordbrukspolitik är överflödig nu när
            marknaden i större utsträckning blir den påverkande faktorn för
            jordbruksproduktionen? Vi anser att en jordbrukspolitik fortfarande
            är nödvändig då det finns vissa delar som marknaden inte kan hantera.
            Jordbruket, liksom alla areella näringar, är direkt beroende av
            att ekosystemen hålls i balans för att ett fortsatt nyttjande
            av naturresurserna ska vara möjligt. Trots detta är jordbruket,
            som det bedrivs idag, långt ifrån hållbart. Igenväxtning av sjöar,
            havsbottendöd och utrotade arter är några av konsekvenserna av
            ett jordbruk som inte bedrivs på ett hållbart sätt. För denna
            utveckling måste ett ansvar tas. Utan en jordbrukspolitik skulle
            det innebära att istället för att ett gemensamt ansvar tas för
            att dämpa de negativa effekterna av jordbruket, skulle marknaden
            se till att det blir lönsamt att producera i enlighet med miljömål.
            Vi är dock övertygade om att jordbrukets miljöproblem inte helt
            kan lösas genom konsumentmakt. Vi kan omöjligt ålägga konsumenterna
            det totala ansvaret att se till att miljöproblemen löses. Vi kan
            inte utgå från att konsumenter, genom att få tillräcklig och korrekt
            information, ska kunna ha förmågan att påverka omställningen av
            hela jordbrukssektorn. För att möjliggöra ökad miljöhänsyn och
            en omställning till mer hållbara produktionsmetoder så är miljö-
            och landsbygdsprogrammet det viktigaste styrmedlet vi har att
            jobba med. Det kommande programmet ska i så stor utsträckning
            som möjligt utformas i syfte att ta ett större helhetsgrepp kring
            miljö- och landsbygdsfrågor. Detta ska ges regeringen tillkänna.
            den överenskommelse om jordbrukspolitiken som träffades mellan
            regeringen, Vänsterpartiet och Miljöpartiet ingår en utökning
            av miljö- och landsbygdsprogrammet med 400 miljoner kronor. Det
            miljö- och landsbygdsprogram som idag gäller med utökningen tar
            slut 2006. Året därpå, 2007, är det meningen att ett nytt program
            ska finnas på plats. Om miljömålen ska kunna uppnås och om förtroendet
            för svensk mat ska finnas kvar måste en fortsättning av LBU garanteras.
            Inför översynen av kommande LBU vill Vänsterpartiet verka för
            att omfattningen av stöden ska ligga i samma nivå som de gör idag.
            Inom EU ska Sverige verka för en minskning av jordbruksbudgeten
            totalt men minskningen bör ske av direktstöd och produktionskopplade
            stöd. Jordbrukspolitiken ska inte syfta till att ersätta jordbruket
            för produktion utan för aktiva insatser som görs på miljö- och
            landsbygdsutvecklingsområdet eller på djurskyddsområdet.
          </p>
          <p>
            2004/05:MJ278
          </p>
          <pb facs="riksdagen-motions-pdf/data/200405/mot_200405_MJ_278/mot_200405_MJ_278-0004.pdf"/>
          <p>
            2004/05:MJ278
          </p>
          <p>
            Ett utökat LBU är därför oerhört angeläget. Riksdagen bör ge
            regeringen tillkänna att LBU bör utökas. Idag används endast 0,5
            260 av LBU-medel till åtgärder inom skogen. Eftersom det finns
            en nära koppling mellan jordbruk och skogsbruk och många miljö-
            och landsbygdutvecklingsinsatser även behöver ske inom skogen
            är det lämpligt att en större andel av LBU-medlen kan användas
            inom skogssektorn. Riksdagen bör ge regeringen tillkänna att skogspolitiska
            åtgärder till viss del ska ingå i kommande LBU. För att jordbruk
            ska kunna bedrivas över hela landet är det viktigt att det ska
            kunna kombineras med växande rovdjursstammar. Frånsett det självklara
            målet att Sverige ska försöka bevara sina rovdjursstammar på en
            långsiktigt hållbar nivå, är i många fall också tillgången till
            marker med rovdjur en stor potential för levande glesbygd genom
            de möjligheter till ökad turism och upplevelseindustri som rovdjur
            ger. En nödvändig åtgärd för att klara fler rovdjur är att djurhållare
            ska kunna öka skyddet för tamdjur mot rovdjursangrepp. Det ska
            då vara möjligt att rovdjursstängsling eller andra åtgärder som
            syftar till att skydda tamdjur från rovdjur ska vara bidragsberättigat
            genom LBU. Detta ska riksdagen ge regeringen till känna.
          </p>
          <p>
            Stockholm den 27 september 2004
          </p>
          <p>
            Sven-Erik Sjöstrand (v) Owe Hellberg (v) Kjell-Erik Karlsson
            (v) Sten Lundström (v) Karin Svensson Smith (v) Karin Thorborg
            (v)
          </p>
        </div>
      </div>
    </body>
  </text>
</TEI>
