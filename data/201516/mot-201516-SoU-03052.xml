<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-03052">
  <teiHeader>
    <fileDesc>
      <titleStmt>
        <title>Socialtjänstfrågor</title>
        <author corresp="i-XQAzCv28W16uuk7HhQLdZZ">av Anders W Jonsson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3052 av Anders W Jonsson m.fl. (C)</title>
          <idno type="rdwebb">H3023052</idno>
          <rs type="number">3052</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H3023052/text</ref>
          <ref type="dokument_url_html">http://data.riksdagen.se/dokument/H3023052</ref>
          <ref type="dokumentstatus_url_xml">http://data.riksdagen.se/dokumentstatus/H3023052</ref>
          <ref type="docx">http://data.riksdagen.se/fil/04892BF4-123F-4F88-A9AD-116409B32FF2</ref>
          <ref type="pdf">http://data.riksdagen.se/fil/DAB0E282-DE50-4CC6-902F-7C492CAED3D1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TGZf5RfyHFJzkXJZ8VAzeh" type="signed"/>
        <correspContext corresp="i-TGZf5RfyHFJzkXJZ8VAzeh">
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-NRb4HpaQ87qUwhLNcKt7Gz"/>
        </correspContext>
        <correspAction xml:id="i-2LLZ5fXZn3Bg99HebPHmwx" type="submitted">
          <date when="2015-10-06"/>
          <time when="15:54:39"/>
        </correspAction>
        <correspAction xml:id="i-KH7wCK4Cg5Fxzh9DxNh6S5" type="referred">
          <date when="2015-10-13"/>
        </correspAction>
        <correspAction xml:id="i-4ejCtS98drRZQmYKg1eP4g" type="assigned">
          <date when="2016-08-08"/>
          <time when="09:25:46"/>
        </correspAction>
        <correspContext corresp="i-4ejCtS98drRZQmYKg1eP4g">
          <ref type="assignedTo">Socialutskottet</ref>
        </correspContext>
        <correspAction xml:id="i-Gt52Qh1WbA9iz6khVPfVdk" type="behandlas_i"/>
        <correspContext corresp="i-Gt52Qh1WbA9iz6khVPfVdk">
          <ref type="uppgift">2015/16:SoU6</ref>
          <ref type="ref_dok_id">H301SoU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU6</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:3052 av Anders W Jonsson m.fl.
          (C) Socialtjänstfrågor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Pu6Eafq4KBjxBt3jGdVcsg">
            Förslag till riksdagsbeslut
          </head>
          <list style="ol">
            <item xml:id="i-KMKesZcXnsVgqzoVBhStuz">
              Riksdagen ställer sig bakom det som anförs i motionen om att
              se över hur socialtjänstlagen kan förtydligas för att lyfta fram
              kommunernas skyldighet att erbjuda stöd med inriktning mot reguljär
              arbetsmarknad åt personer med psykisk funktionsnedsättning eller
              psykisk ohälsa samt personer som uppbär försörjningsstöd, och
              riksdagen tillkännager detta för regeringen.
            </item>
            <item xml:id="i-2HdCi8sXZCKYz5GnzMoMcn">
              Riksdagen ställer sig bakom det som anförs i motionen om att
              se över möjligheten att införa skärpta krav på medicinsk och pedagogisk
              grundutredning av omhändertagna barn och ungdomar och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-KXJxvM1hio3vtqj3MLe6jz" type="h2">
            Förtydligande i socialtjänstlagen
          </head>
          <p xml:id="i-7EcPiDBZVsQ3GNnYAsnkf8">
            Det finns idag en grupp människor som står långt från arbetsmarknaden
            och som ofta har komplexa behov. Det kan handla om psykiska diagnoser,
            svårdiagnostiserade sjukdomar och sociala problem. Trots olika
            arbetsmarknadspolitiska insatser och lovvärda ambitioner, har
            inte arbetslinjen varit framgångsrik för dessa grupper. Personer
            med en sammansatt problembild är ofta beroende av olika typer
            av insatser från en rad myndigheter. Lösningen är att skapa ett
            integrerat system som utgår från individens behov och kan rusta
            människor för arbetsmarknaden.
          </p>
          <p xml:id="i-J3FKobtGSALAWGkwAHuBSa">
            Idag finns ett antal modeller för att stötta just människor med
            komplexa behov. Samtliga bygger på principen om en huvudman som
            fungerar som en dörr in för individen till myndigheter och multiprofessionella
            insatser, samt en aktiv matchning mot näringslivet. Ett exempel
            är arbetslivsinriktad rehabilitering enligt den så kallade IPS-modellen
            (Individual Placement &amp; Support) som sedan några år används
            i ett fåtal kommuner i landet samt av några privata verksamheter.
            IPS är en evidensbaserad modell för arbetslivsinriktad rehabilitering
            för personer med psykisk ohälsa eller psykiska funktionsnedsättningar
            och rekommenderas sedan 2011 av Socialstyrelsen.
          </p>
          <p xml:id="i-7623TaKtu5tzYnXBS3Ubk7">
            Arbetslivsinriktad rehabilitering enligt IPS-modellen går ut
            på att handleda personer som önskar ha ett arbete ute på arbetsmarknaden.
            Kommunens handledare fungerar dels som en ingång för individen
            till olika myndigheter och insatser, för att arbeta aktivt med
            att knyta kontakter med näringslivet. På så sätt skapas ”en dörr
            in” till såväl arbetsmarknad eller utbildning som berörda myndigheter.
            Personer med en psykisk funktionsnedsättning eller som lider av
            en psykisk sjukdom har ofta ett stort behov av handledning och
            stöd för att klara av att återgå i arbete eller studier. Därför
            är den täta kontakten mellan individen och kommunens handläggare
            som IPS-modellen bygger på central.
          </p>
          <p xml:id="i-EjdUeAWpj4NuqM4RoQhh2f">
            De studier som genomförts bekräftar att IPS-modellen har goda
            effekter vad gäller att få ut individer i arbete. Ett liknande
            arbete pågår sedan flera år i Nacka kommun för bland annat personer
            som får försörjningsstöd från kommunen, där man har utformat ett
            valfrihetssystem för arbetsmarknadsinsatser med ett antal anordnare
            knutna till systemet. Även Nackamodellen har visat sig ha goda
            effekter på människors återgång till arbete eller studier.
          </p>
          <p xml:id="i-4KV5pSytkLPvXzXnyd8Eq6">
            Mot bakgrund av detta föreslår Centerpartiet att möjligheten
            ses över att införa ett krav i SOL om att varje kommun ska erbjuda
            arbetslivsinriktat stöd för personer med försörjningsstöd och/eller
            som lider av psykisk ohälsa eller har en psykisk funktionsnedsättning.
            Kommunen ska vara huvudman för insatsen och fungera som ”en dörr
            in” till berörda myndigheter kombinerat med matchning.
          </p>
          <p xml:id="i-GgnijRyj3HLTC22QkdB84n">
            Centerpartiet vill också lyfta fram de förslag som fördes fram
            i utredningen Stöd och krav avseende arbetslösa personer som tar
            emot ekonomiskt bistånd, som tillsattes av den dåvarande alliansregeringen
            och som presenterades våren 2015. Utredningen innehöll en rad
            förslag, bland annat ett förtydligande i SOL om att den som är
            arbetsför och uppbär försörjningsstöd ska vara skyldig att vara
            aktivt arbetssökande om det inte finns godtagbara skäl. Vidare
            lyfte utredningen fram förslag om krav på att vara anmäld som
            arbetssökande hos Arbetsförmedlingen för den som erhåller försörjningsstöd.
            På detta sätt skapas möjligheter till kontakt mellan Arbetsförmedlingen
            och personer som får försörjningsstöd – något som ger bättre förutsättningar
            för den enskilde att komma ut i arbete. Centerpartiet anser att
            det är positivt med tydligare krav för att erhålla försörjningsstöd
            och ställer sig därför bakom utredningens förslag.
          </p>
          <head xml:id="i-GfLbE5YPG11UHfMYo6YDWd" type="h2">
            Medicinsk och pedagogisk grundutredning av omhändertagna barn
            och ungdomar
          </head>
          <p xml:id="i-U4UxuTcpdgeW8S5is7xmtp">
            Även om de flesta barn har det bra i Sverige idag, finns det
            barn och unga som på olika sätt far illa. Utsatthet bland barn
            kan ta sig olika uttryck – det kan handla om misshandel, psykisk
            ohälsa och försummelse likaväl som knappa ekonomiska förutsättningar.
            Utmaningen för samhället ligger i att fånga upp alla de barn som
            behöver stöd. En särskilt utsatt grupp i samhället är barn och
            unga som blivit omhändertagna av samhället. Dessa barn bär ofta
            med sig svåra erfarenheter i sin uppväxtmiljö, som bidragit till
            samhällets ingripande.
          </p>
          <p xml:id="i-dwDK7mhfdp3vNCtk9nPaH">
            Professor Bo Vinnerljung vid Socialhögskolan i Stockholm har
            under lång tid bedrivit forskning kring omhändertagna barn. Hans
            studier visar att barn som vårdas av samhället både presterar
            sämre i skolan och löper större risk att drabbas av hälsoproblem
            jämfört med andra barn. Orsakerna bottnar i att barnens hälsa
            och skolarbete ofta försummas på grund av bristande kontinuitet
            och stöd. Samhällsvårdade barn och unga flyttar ofta runt mellan
            olika boenden, vilket i många fall leder till kunskapsluckor och
            ett lidande skolarbete. Omhändertagna barn utebliver dessutom
            inte sällan från besök på barnavårdscentralen, tandläkaren eller
            skolhälsovården, vilket resulterar i sämre hälsa. De långtgående
            konsekvenserna av de brister som förekommer i samhällets ansvar
            för samhällsvårdade barn och ungdomar, är förhöjd risk att hamna
            i kriminalitet, missbruk och bidragsberoende samt en ökad benägenhet
            till självmord.
          </p>
          <p xml:id="i-VKU1s4E598EYg64NjExrks">
            Bo Vinnerljungs forskning bekräftar att det i allt för hög utsträckning
            händer att utsatta barn faller mellan stolarna. Samhället måste
            därför på ett bättre sätt fånga upp barn vars hälsa och utveckling
            riskerar att försummas på grund av att de blivit omhändertagna.
            Som ett led i detta anser Centerpartiet att möjligheten att införa
            skärpta krav på medicinsk och pedagogisk grundutredning av omhändertagna
            barn och ungdomar bör ses över. Med en lagstadgad rättighet till
            utredning av behoven kopplade till hälsa och utbildning skulle
            samhällsvårdade barn och ungdomar få möjlighet till stöd i ett
            tidigare skede. På så sätt får samhället bättre verktyg för att
            förebygga ett framtida utanförskap.
          </p>
        </div>
        <div type="motSignatures">
          <list>
            <item xml:id="i-HJ82sVEVYiUzwDjDyhM7n2" who="i-XQAzCv28W16uuk7HhQLdZZ">
              Anders W Jonsson (C)
            </item>
            <item xml:id="i-CFqbtsaLzCNF2hfeSA5cqu" who="i-N9Pi9YpD4nvtCEsVp2CGcX">
              Staffan Danielsson (C)
            </item>
            <item xml:id="i-U3j27w4W8ZtSnJKbQQzPjX" who="i-NRb4HpaQ87qUwhLNcKt7Gz">
              Annika Qarlsson (C)
            </item>
          </list>
        </div>
      </div>
    </body>
  </text>
</TEI>
