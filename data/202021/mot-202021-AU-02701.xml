<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-AU-02701">
  <teiHeader>
    <fileDesc>
      <titleStmt>
        <title>Grön politik för nyanländas etablering</title>
        <author corresp="i-XNt7eWTuNMW1Ce4R4bYMT">av Leila Ali-Elmi m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2701 av Leila Ali-Elmi m.fl. (MP)</title>
          <idno type="rdwebb">H8022701</idno>
          <rs type="number">2701</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H8022701/text</ref>
          <ref type="dokument_url_html">http://data.riksdagen.se/dokument/H8022701</ref>
          <ref type="dokumentstatus_url_xml">http://data.riksdagen.se/dokumentstatus/H8022701</ref>
          <ref type="docx">http://data.riksdagen.se/fil/525273F1-572D-48E1-8CF5-D7BBE55D52B4</ref>
          <ref type="pdf">http://data.riksdagen.se/fil/3F2D5835-12C9-4031-B454-C1B84D296CAB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XNt7eWTuNMW1Ce4R4bYMT</idno>
            <name>Leila Ali-Elmi</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-R1Vn1Lw6jr8YHTAmgGqoM4</idno>
            <name>Mats Berglund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Pph7rDvCnNJk71Ej3B7uJK</idno>
            <name>Anna Sibinska</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-BCLTs1Vthr8mEcmxVrQwpg</idno>
            <name>Pernilla Stålhammar</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5E5HKiQzmNtqPqERUFA3xR</idno>
            <name>Johanna Öfverbeck</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7CLW5Jf4q7TEYPBVVHDEmi" type="signed"/>
        <correspContext corresp="i-7CLW5Jf4q7TEYPBVVHDEmi">
          <note type="signatory" corresp="i-XNt7eWTuNMW1Ce4R4bYMT"/>
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-4K631U2FyQthafuME3cNGX"/>
          <note type="signatory" corresp="i-R1Vn1Lw6jr8YHTAmgGqoM4"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-Pph7rDvCnNJk71Ej3B7uJK"/>
          <note type="signatory" corresp="i-BCLTs1Vthr8mEcmxVrQwpg"/>
          <note type="signatory" corresp="i-5E5HKiQzmNtqPqERUFA3xR"/>
        </correspContext>
        <correspAction xml:id="i-CytjKdXLeUNxtkaxpFH7vu" type="submitted">
          <date when="2020-10-05"/>
          <time when="16:11:10"/>
        </correspAction>
        <correspAction xml:id="i-MUCV1gqzxvjUHtNXvscDVd" type="reviewed">
          <date when="2020-10-05"/>
          <time when="16:20:46"/>
        </correspAction>
        <correspAction xml:id="i-2ZkM71CBrq7qAqZzbzr5gw" type="referred">
          <date when="2020-10-14"/>
        </correspAction>
        <correspAction xml:id="i-47P42jmFP6sBosgSRLQM25" type="assigned">
          <date when="2021-08-13"/>
          <time when="09:57:55"/>
        </correspAction>
        <correspContext corresp="i-47P42jmFP6sBosgSRLQM25">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-FdN4XoSKppt49zM3kdXe3z" type="behandlas_i"/>
        <correspContext corresp="i-FdN4XoSKppt49zM3kdXe3z">
          <ref type="uppgift">2020/21:AU5</ref>
          <ref type="ref_dok_id">H801AU5</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU5</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TK55AFHFiePuSkxyjkSEM1" type="behandlas_i"/>
        <correspContext corresp="i-TK55AFHFiePuSkxyjkSEM1">
          <ref type="uppgift">2020/21:SfU20</ref>
          <ref type="ref_dok_id">H801SfU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU20</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EFMS4nGtRGs63fs53DBZHp" type="behandlas_i"/>
        <correspContext corresp="i-EFMS4nGtRGs63fs53DBZHp">
          <ref type="uppgift">2020/21:AU9</ref>
          <ref type="ref_dok_id">H801AU9</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU9</ref>
          <ref type="ref_dok_titel">Integration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GzpiheEaLT5JPYjGP4SP1i" type="behandlas_i"/>
        <correspContext corresp="i-GzpiheEaLT5JPYjGP4SP1i">
          <ref type="uppgift">2020/21:AU10</ref>
          <ref type="ref_dok_id">H801AU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU10</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QKH4aLb42K4BN3eAdX2ABJ" type="behandlas_i"/>
        <correspContext corresp="i-QKH4aLb42K4BN3eAdX2ABJ">
          <ref type="uppgift">2020/21:UbU14</ref>
          <ref type="ref_dok_id">H801UbU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NFfuo81prMSBtsPAgaHfv" type="behandlas_i"/>
        <correspContext corresp="i-NFfuo81prMSBtsPAgaHfv">
          <ref type="uppgift">2020/21:UbU15</ref>
          <ref type="ref_dok_id">H801UbU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU15</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ct7oLSr8JwdqkUhfYEziW7" type="behandlas_i"/>
        <correspContext corresp="i-Ct7oLSr8JwdqkUhfYEziW7">
          <ref type="uppgift">2020/21:SfU28</ref>
          <ref type="ref_dok_id">H801SfU28</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU28</ref>
          <ref type="ref_dok_titel">Ändrade regler i utlänningslagen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:2701 av Leila Ali-Elmi m.fl. (MP)
          Grön politik för nyanländas etablering
        </div>
      </div>
      <div type="motBody">
        <div type="motSummary">
          <head xml:id="i-NH4ViHezj48yxAo1Aypf9G">
            Sammanfattning
          </head>
          <p xml:id="i-UR8stgcZhbEqp4A1fCVL1c">
            Miljöpartiet står fast vid tron på ett Sverige som värnar asylrätten
            och välkomnar människor i behov av skydd. En human migrationspolitik
            är också en politik som ger goda förutsättningar för dem som får
            skydd att etablera sig i Sverige. Det måste finnas goda förutsättningar
            för alla som bor i Sverige att vara en del av vårt gemensamma
            välfärdsbygge. Vi tror på en etableringspolitik som utgår från
            sådana reformer som mest effektivt leder till försörjning och
            ett självständigt liv.
          </p>
          <p xml:id="i-AJyApzUMMRPgyxf1bScFrn">
            Alla som kommer till Sverige är olika och har olika förutsättningar.
            Det som på lång sikt bäst främjar människors lika möjligheter
            är generella åtgärder som riktar sig till alla människor i samhället.
            Grunden är en bra och jämlik skola för både barn, ungdomar och
            vuxna, men även insatser inom områden som arbetsmarknad, utbildning,
            hälso- och sjukvård och bostäder är centrala för integrationen.
            Dessa åtgärder måste kompletteras med riktade åtgärder för nyanlända
            för att underlätta en snabb etablering på arbetsmarknaden. Särskild
            vikt behöver läggas vid kvinnors väg till egen försörjning.
          </p>
          <p xml:id="i-9HQjqVu8UQQPt5LymJYmAz">
            Miljöpartiet vill att människor ska vara med och bidra och utvecklas
            så fort som möjligt efter att de kommit till Sverige. För att
            det ska bli verklighet behöver nyanlända lära sig svenska och
            komma i arbete eller utbildning ännu snabbare än idag. Därför
            vill vi att asylsökande ska ha möjlighet att vara sysselsatta
            under hela asyltiden och att svenskundervisning ska påbörjas redan
            dag ett. När en person fått besked om uppehållstillstånd påbörjas
            etableringstiden som behöver bli mer flexibel och individanpassad.
            Då kan människor få det stöd att komma ut på arbetsmarknaden,
            lära sig svenska, vidareutbilda sig, validera sin utbildning eller
            starta företag som de behöver utifrån sina egna förutsättningar
            och tidigare erfarenheter. För att påskynda och underlätta nyanländas
            etablering i arbetslivet vill Miljöpartiet därför:
          </p>
          <list style="ul">
            <item xml:id="i-5WEFgreCPh2hikaRFodzM4">
              Återinföra permanenta uppehållstillstånd och underlätta familjeåterförening
            </item>
            <item xml:id="i-NQxCXtUNdNsVksnPkDYGQM">
              Ge asylsökande möjlighet att lära sig språket och jobba från
              dagen de sökt asyl
            </item>
            <item xml:id="i-GLXFmwERy4hfKjvq7pBj1W">
              Individanpassa etableringsprogrammet så att det kan pågå längre
              eller kortare än två år, beroende på individens behov och förutsättningar
            </item>
            <item xml:id="i-CV5YwwBY1MU4imJ2FMhCm5">
              Utöka extratjänsterna för bristyrken inom välfärden och satsa
              brett på utbildning i bristyrken
            </item>
            <item xml:id="i-V1Dsxv3DbW4Sa8YwKk8ehQ">
              Göra det lättare att validera yrkesmässiga och akademiska meriter
              från utlandet
            </item>
            <item xml:id="i-PhNnd6EpN1yvtong9aDWuq">
              Satsa på arbetsintegrerande sociala företag
            </item>
            <item xml:id="i-75wWtahdKTJZAhTYTR2gSJ">
              Ge goda möjligheter för nyanlända att lära sig svenska
            </item>
            <item xml:id="i-MnhN8Cjc7ywppCrbdF2cv9">
              Stärka etableringen för utrikes födda kvinnor och verka för att
              etableringsinsatserna blir jämställda
            </item>
            <item xml:id="i-PPyUAjEZ9bGg25Vae1E6Mr">
              Motverka diskriminering på arbetsmarknaden.
            </item>
          </list>
        </div>
        <div type="motProposal" subtype="förslag">
          <head xml:id="i-FpHjFtEJJEznho31AsYPHF">
            Förslag till riksdagsbeslut
          </head>
          <list style="ol">
            <item xml:id="i-XtrsMjvJBXa7RY9KoNoZK8">
              Riksdagen ställer sig bakom det som anförs i motionen om vikten
              av permanenta uppehållstillstånd och möjligheter till familjeåterförening
              för en framgångsrik etablering och tillkännager detta för regeringen.
            </item>
            <item xml:id="i-8xAdyg5CUf31NpuU6LW6fQ">
              Riksdagen ställer sig bakom det som anförs i motionen om insatser
              under asyltiden och tillkännager detta för regeringen.
            </item>
            <item xml:id="i-KAfSBS2J5i93V5fiBhroMb">
              Riksdagen ställer sig bakom det som anförs i motionen om att
              individanpassa etableringsprogrammet och tillkännager detta för
              regeringen.
            </item>
            <item xml:id="i-Dq6oNsdP1nNuqnYLGz5MJZ">
              Riksdagen ställer sig bakom det som anförs i motionen om att
              matcha nyanländas kompetens mot bristyrken och tillkännager detta
              för regeringen.
            </item>
            <item xml:id="i-XY5Yw4ZuR5hM9xTB4vWAsS">
              Riksdagen ställer sig bakom det som anförs i motionen om validering
              av nyanländas akademiska och yrkesmässiga meriter och tillkännager
              detta för regeringen.
            </item>
            <item xml:id="i-HGvz7fEmqMmhi4NrDsZyjh">
              Riksdagen ställer sig bakom det som anförs i motionen om vikten
              av arbetsintegrerande sociala företag och tillkännager detta för
              regeringen.
            </item>
            <item xml:id="i-HFpeXWpzXSiqgXThLm4XKE">
              Riksdagen ställer sig bakom det som anförs i motionen om goda
              möjligheter till språkstudier och tillkännager detta för regeringen.
            </item>
            <item xml:id="i-DcYoeUs4qWsTaKcAYsZ3LV">
              Riksdagen ställer sig bakom det som anförs i motionen om en jämställd
              integration och tillkännager detta för regeringen.
            </item>
            <item xml:id="i-KywPSjc8dxKCLwvB4aSjV8">
              Riksdagen ställer sig bakom det som anförs i motionen om att
              motverka diskriminering på arbetsmarknaden och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-LKA3AnJPwhdvaeNN1bAVZA" type="h1">
            Återinför permanenta uppehållstillstånd och underlätta familjeåterförening
          </head>
          <p xml:id="i-JtuVZaaMtD75GL6pE2f8bD">
            En allvarlig konsekvens av att familjer inte kan återförenas
            och att tillfälliga uppehålls­tillstånd utfärdas istället för
            permanenta är att detta enligt flera undersökningar leder till
            ökad psykisk ohälsa hos den enskilda. Ovissheten om framtiden
            och hur länge man kommer att få stanna, oron över familjemedlemmar
            som man inte kan återförenas med och en försämrad psykisk hälsa
            gör det svårt för många nyanlända med tillfälliga uppe­hållstillstånd
            att fokusera på studier och jobb. En undersökning från Röda Korset
            visar även att personer som beviljats tillfälliga uppehållstillstånd
            känner osäkerhet kring om det är värt att satsa på språk och andra
            studier när de inte vet om de kommer att få stanna här.
          </p>
          <p xml:id="i-U8pXWfTikgVkS4pSVedjJK">
            Dagens reglering av uppehållstillstånd och familjeåterförening
            bidrar också till att kortsiktiga val premieras framför mer långsiktiga.
            Arbetsförmedlingen menar till exempel att den tillfälliga lagen
            ger incitament för nyanlända att ta lågkvalificerade arbeten snarare
            än att validera eller komplettera sin utbildning. Detta eftersom
            en anställning öppnar upp möjligheter till både permanent uppehållstillstånd
            och familje­återförening. En konsekvens av det här är att matchningen
            på svensk arbetsmarknad försämras, då högutbildade nyanlända riskerar
            att tränga undan personer med lägre utbildning från de jobb som
            har lägre kvalifikationsgrad.
          </p>
          <p xml:id="i-P8ZtyAAPMaW6hy328Jghje">
            Den restriktiva lagstiftningen motverkar alltså de stora satsningar
            som görs för att snabba på etableringen. Att nyanlända personer
            som beviljas uppehållstillstånd får en bra start i Sverige och
            ges goda förutsättningar för en snabb etablering är avgörande
            för att de ska komma i arbete och bli självförsörjande – och för
            att Sverige ska klara av att växa på ett bra sätt. Därför menar
            Miljöpartiet att det är avgörande för integrationen att återinföra
            permanenta uppehållstillstånd och att underlätta familjeåterförening.
          </p>
          <head xml:id="i-HLQDvpyynShRvYpdWooEY6" type="h1">
            Integrationen börjar redan under asyltiden
          </head>
          <p xml:id="i-AKZomhoBt7JDtuXFqhs7wT">
            Att få möjligheten att lära sig svenska med en gång man kommit
            till Sverige, få en meningsfull tid som asylsökande och snabbt
            kunna komma in i samhället när man fått uppehållstillstånd, stärker
            individens möjligheter till etablering på arbetsmarknaden och
            i samhällslivet. Vikten av tidiga insatser lyfts fram i både forskning
            och utredningar, bland annat från Långtidsutredningen, Riksrevisionen
            och OECD. Under Miljöpartiets tid i regering har många reformer
            gjorts för att bättre förbereda för nyanländas etablering redan
            under asyltiden. Bland annat har Arbetsförmedlingen fått i uppdrag
            att erbjuda asylsökande en kompetenskartläggning, bättre möjligheter
            att skaffa bankkonto som asylsökande har införts och en mottagandeutredning
            har tillsatts.
          </p>
          <p xml:id="i-UL9DJN13sGJTDFiQ8YRbMg">
            Att lära sig det svenska språket är nyckeln till en framgångsrik
            integration. Sedan 2016 har studieförbunden och folkhögskolorna
            kunnat ansöka om statsbidrag för att genomföra undervisning i
            svenska och samhällsorientering, så kallad Svenska från dag ett.
            Intresset från både anordnare och deltagare har varit stort och
            verksamhet har anord­nats i de flesta kommuner. Vi vill att svenskundervisning
            för asylsökande görs till en obligatorisk del av mottagningen
            av asylsökande och erbjuds alla asylsökande från dag ett. Vi vill
            också ytterligare stärka samhällsintroduktionen med jämställdhet
            och mänsk­liga rättigheter i fokus.
          </p>
          <p xml:id="i-WwCWoarPVVwWsh3qb9VNJ6">
            Mottagandeutredningen lämnade sitt slutbetänkande Ett ordnat
            mottagande – gemensamt ansvar för snabb etablering eller återvändande
            (SOU 2018:22) 2018. På området tidiga insatser underströk utredningen
            bland annat att ansvaret för att anordna svenskundervisning och
            samhällsinformation bör ligga på kommunen och att insatserna bör
            påbörjas så snart som möjligt efter att den asylsökande har anlänt.
            Asylsökande bör också erbjudas arbetsmarknadsinriktade insatser
            som ger kunskap om och kontakter med arbetsmarknaden samt aktiviteter
            som syftar till att motverka passiv väntan i de fall asyl­ärendet
            drar ut på tiden. Betänkandet har varit ute på remiss och bereds
            nu inom Reger­ingskansliet. Det är av stor vikt att fler åtgärder
            kommer till stånd för att mottagandet av nyanlända ska främja
            en framtida etablering redan från dag ett.
          </p>
          <head xml:id="i-5hUNwrtuWuan8fuZ5xH9dv" type="h1">
            Individanpassa etableringsprogrammet
          </head>
          <p xml:id="i-9MHxkimFt6eFuznS9YUeqf">
            När en person fått besked om uppehållstillstånd påbörjas den
            tvååriga etableringstiden. Etableringsprogrammet syftar till att
            personer ska lära sig svenska, etablera sig på arbetsmarknaden
            och klara sin egen försörjning. Den genomsnittliga tiden det tar
            för en nyanländ person att etablera sig i utbildning eller arbete
            överskrider dock dessa två år med råge.
          </p>
          <p xml:id="i-MhJMcFJNn8HeyXgZmTxdyd">
            Miljöpartiet har i regering medverkat till väldigt stora satsningar
            på att nyanlända fortare ska komma i arbete, lära sig svenska
            och integreras i samhället. Det har bland annat handlat om ett
            flertal åtgärder för att underlätta validering av nyanländas utbild­ningar
            och kunskaper, möjligheter att komplettera en utbildning för att
            den ska vara gångbar på den svenska arbetsmarknaden, snabbspår
            för människor med kompetenser inom bristyrken och att anpassa
            etableringsprogrammet till att bättre likna andra arbets­marknadspolitiska
            program genom att till exempel ställa samma krav på aktivitet
            och aktivt arbetssökande.
          </p>
          <p xml:id="i-57vXLxoD7DCJeP8hgk3HeL">
            Nu genomförs även satsningen på intensivår med målet att deltagarna
            ska komma i arbete redan inom ett år. Intensivåret ska genomsyras
            av ett jämställdhetsperspektiv och bestå av en kedja av språkintensiva
            och yrkesnära insatser under en relativt kort samman­hängande
            period. Det kan handla om insatser som yrkesrelaterad sfi, utbildning,
            praktik, samhällsorientering och mentorskapsprogram. Både individens
            egen motivation och för­utsättningar att slutföra intensivåret
            ska avgöra vilka som deltar i insatsen.
          </p>
          <p xml:id="i-EdgSrrdQ1FGCAkM8GRFU4s">
            Nyanlända kommer också i arbete allt snabbare. Statistik från
            SCB visar att andelen förvärvsarbetande bland nyanlända successivt
            förbättrats de senaste tio åren. Till exem­pel arbetade 60 procent
            av de nyanlända som togs emot 2011 sju år senare, vilket är en
            högre andel än för dem som togs emot åren före. Av nyanlända som
            togs emot i en kommun 2014 arbetade 51 procent efter fyra år och
            bland dem som togs emot 2015–2017 har andelen förvärvsarbetande
            ökat i ännu snabbare takt. Ökningen gäller för både kvinnor och
            män, även om skillnaderna mellan könen är betydande. Samtidigt
            deltar ny­anlända kvinnor i arbetslivet i högre utsträckning i
            Sverige än i flera andra EU-länder.
          </p>
          <p xml:id="i-P7KHFDoNRQstFvkZLK1MVd">
            Tiden till etablering skiljer sig mycket åt inte bara mellan
            könen, utan också mellan olika grupper av nyanlända. Asylsökande
            är givetvis ingen homogen grupp, utan kom­mer med helt olika förutsättningar
            och utbildningsbakgrund. Miljöpartiet anser därför att etableringsprocessen
            i högre utsträckning måste anpassas till individens förmågor och
            behov. Vi menar att staten framöver bör ta ett större ansvar för
            etableringsprocessen och göra den mer individanpassad. Den som
            kan ska redan dag ett erbjudas ett snabbspår till ett yrke i linje
            med sin förmåga. De som däremot är i behov av vård eller av andra
            skäl har en lång väg tillbaka till yrkeslivet måste erbjudas en
            sammanhållen och anpassad etableringsprocess. Det innebär att
            etableringsprogrammet, liksom statens ekonomiska ansvar, bör kunna
            vara både kortare och längre än två år. På så sätt ökar möjligheterna
            till etablering för alla grupper.
          </p>
          <p xml:id="i-FDVWjTLtZS6yrwhbA3ujZB">
            Både kvinnor och män ska från samhällets sida mötas av samma
            förväntningar och ges likvärdiga förutsättningar att kunna försörja
            sig själva och stå på egna ben genom inträde på arbetsmarknaden.
            Därför behövs ett tydligt jämställdhetsperspektiv i alla etableringsåtgärder.
            Arbetsförmedlingen måste också få bättre kunskap om nyanlända
            kvinnors behov och förutsättningar, samt goda verktyg för att
            möta dessa.
          </p>
          <p xml:id="i-UD4MjVeyTPzLtLYS19ADFC">
            Det nya coronavirusets spridning över världen och Sverige har
            medfört svåra konse­kvenser för arbetsmarknaden. I dagsläget är
            det osäkert vilka långsiktiga effekter pande­min kommer att få
            för nyanländas möjligheter att etablera sig och få ett arbete.
            Det är angeläget att framåt bevaka konsekvenserna av smittspridningen
            och samhällets åt­gärder med anledning av denna. Ytterligare förstärkning
            och anpassning av etablerings­insatserna kan behöva göras.
          </p>
          <head xml:id="i-WJuojMa7gsS6d9VA1LTNiZ" type="h1">
            Matcha nyanländas kompetens mot bristyrken
          </head>
          <p xml:id="i-ESokLEkjJXeZHRMSBXGx7k">
            Miljöpartiets utgångspunkt är alltid tilliten till den enskildes
            förmåga att finna de bästa lösningarna för sig och sin familj.
            Detta motsäger inte att samhället samlar sina resurser för att
            exempelvis styra nyanlända till bristyrken. Det är tvärtom att
            se potential i de människor som erbjuder oss sin tid och sina
            livserfarenheter.
          </p>
          <p xml:id="i-63M5BZug1yzq3YRMvHsZzR">
            Vi vet att det är betydligt vanligare att invandrade personer
            arbetar i yrken som de är överkvalificerade för. Sannolikt uppstår
            en undanträngningseffekt när många personer med invandrarbakgrund
            arbetar i yrken som är lägre kvalificerade än deras utbildnings­nivå,
            eftersom det leder till att personer utan gymnasieutbildning får
            svårare att få de arbeten som inte kräver utbildning. Enligt uppföljningar
            som tidigare fackförbundet Jusek har låtit göra av invandrade
            akademikers anställningar (Rätt jobb åt utrikesfödda akademiker)
            kostar det samhället minst 13 miljarder per år att nyanlända med
            hög kom­petens arbetar i okvalificerade arbeten. Statistik från
            Eurostat visar dessutom att Sverige tillhör de länder inom EU
            som har lägst andel så kallade enkla jobb, det vill säga jobb
            som inte kräver någon utbildning eller endast grundläggande sådan.
            Detta understryker vikten av att utbildade personer som kommer
            till landet också har möjlighet att få ett arbete som stämmer
            överens med utbildningen.
          </p>
          <p xml:id="i-W6fgydKj2owkD1w3UtTMXX">
            Regeringen har med Miljöpartiet i spetsen genomfört flera viktiga
            reformer för att förbättra matchningen, exempelvis genom snabbspår
            för nyanlända med kompetens inom bristyrken och satsningar på
            validering. Att matchningen inte fungerar på den svenska arbetsmarknaden
            är ett stort problem och fler insatser behövs för att komma tillrätta
            med problemet. Därför vill Miljöpartiet utöka extratjänsterna
            för bristyrken inom välfärden, satsa brett på vuxenutbildningen,
            i synnerhet för kvinnor och riktat mot bristyrken, och förstärka
            arbetet med validering av både akademiska och yrkesmässiga meriter
            från utlandet.
          </p>
          <p xml:id="i-HBFauUCgxGppcYi6zjTzbL">
            Samtidigt som det är viktigt att nyanlända personer kommer i
            arbete så snart som möjligt, riskerar en alltför stor press på
            människor att snabbt kunna försörja sig att leda till att högutbildade
            hamnar i arbeten som de är överkvalificerade för och lågutbildade
            helt trängs bort från arbetsmarknaden. Därför måste förändringar
            i både migrations­lagstiftningen, om till exempel permanenta uppehållstillstånd
            och familjeåterförening, och etableringsinsatserna göras för att
            förbättra matchningen på arbetsmarknaden.
          </p>
          <head xml:id="i-LKabQ6x7R72gx6CvbLhUYx" type="h1">
            Validering av nyanländas akademiska och yrkesmässiga meriter
          </head>
          <p xml:id="i-PZPzYVGsGEk1zgEguZthg6">
            Alltför många nyanlända fastnar i lågkvalificerade yrken, trots
            att de har meriter och kunskaper för avancerade jobb. Samtidigt
            skriker många branscher efter kvalificerad arbetskraft. Detta
            är ett enormt slöseri för både individ, företag och samhälle.
          </p>
          <p xml:id="i-ARWWG5UGgY39E3v9ABmiAA">
            Validering är ett viktigt verktyg för att personer som kommer
            till Sverige ska kunna synliggöra sin kompetens och vid behov
            få tillgång till den komplettering som krävs för att kompetensen
            ska motsvara kraven på svensk arbetsmarknad. Validering kan bidra
            både till att nyanlända personer snabbare får ett jobb, och att
            de får ett jobb som mot­svarar deras kompetens. Att synliggöra
            och erkänna kunskaper och kompetenser som förvärvats i andra länder
            kan också bidra till att minska fördomar och diskriminering på
            arbetsmarknaden.
          </p>
          <p xml:id="i-MNEYh6XPvVX21yicshjnaX">
            Arbetsförmedlingen har ett särskilt ansvar för att nyanlända
            invandrare erbjuds in­satser som främjar en snabb och effektiv
            etablering. Valideringsdelegationen konstate­rade i sitt betänkande
            Validering – för kompetensförsörjning och livslångt lärande (SOU
            2019:69) att även om Arbetsförmedlingens användning av validering
            har ökat bland annat till följd av satsningarna på snabbspår,
            är omfattningen av validering fortfarande låg. Dessutom är insatserna
            mycket skevt fördelade mellan kvinnor och män. Här finns en stor
            potential att både öka etableringen, göra den mer jämställd och
            förbättra match­ningen på arbetsmarknaden.
          </p>
          <p xml:id="i-WHZbiywcRf1qcQbR6uJnV3">
            Valideringsdelegationen lämnar i sina betänkanden en rad förslag
            som syftar till att skapa ett sammanhållet och nationellt system
            för validering. Det handlar bland annat om att utforma en tydlig
            gemensam definition av validering, ge bättre stöd till branscherna
            och att förbättra förutsättningarna för valideringen i högskolan.
            Utredningen vill också att regionerna ges ett tydligt mandat att
            arbeta med kompetensförsörjning och validering samt att tillgången
            till validering i komvux ska öka. Miljöpartiet vill göra det lättare
            att validera både yrkesmässiga och akademiska meriter från utlandet
            för att underlätta för nyanländas arbetsmarknadsetablering och
            förbättra matchningen. Vi ser det därför som mycket angeläget
            att förbättringar på det här området kommer till stånd.
          </p>
          <p xml:id="i-GvWdmCa5iwMSvMGuMNNgBr">
            En anställning är inte den enda vägen till etablering på arbetsmarknaden.
            Företagan­de är också en viktig väg till sysselsättning och personer
            med utländsk bakgrund utgör redan idag en betydande del av Företagarsverige.
            I arbetet med validering och kompe­tens­kartläggning är det viktigt
            att även uppmärksamma entreprenörskap och erfaren­heter av eget
            företagande som viktiga kompetenser som kan ligga till grund för
            etable­ring och egen försörjning.
          </p>
          <head xml:id="i-Vt7txZj9YKXEbqj4b8b6o5" type="h1">
            Satsa på arbetsintegrerande sociala företag
          </head>
          <p xml:id="i-UfLSdW6giuaJwYSgGAbESe">
            Arbetsintegrerande sociala företag har som övergripande ändamål
            att integrera männi­skor som står långt från arbetsmarknaden.
            Företagen skapar inte bara nya arbetstillfällen utan erbjuder
            även arbetsträning och rehabilitering för att de som deltar i
            verksamheten ska kunna få arbete hos andra arbetsgivare. De drivs
            ofta som arbetskooperativ och åter­investerar i huvudsak sina
            vinster i den egna verksamheten.
          </p>
          <p xml:id="i-Aj5vnJ4DqqfTkjjCb2W7NR">
            Arbetsintegrerande sociala företag spelar en viktig roll i samhället
            genom att de skapar möjligheter för grupper långt från arbetsmarknaden
            att få ett arbete. Bland annat Tillväxtverket har konstaterat
            att arbetsintegrerande sociala företag har fördelar som är särskilt
            bra för målgruppen nyanlända och långtidsarbetslösa utrikesfödda
            personer. Efter att ha följt ett antal projekt har de sett att
            individen utvecklar både språket och förmågor som behövs på arbetsmarknaden,
            samtidigt som företagens verksamhet också utvecklas. Verksamheterna
            stimulerar dessutom till ledarskap och entreprenörskap, vilket
            i sin tur bidrar till att skapa nya jobb.
          </p>
          <p xml:id="i-RcNjWZyAW4V4PR9iiN2vMJ">
            En utmaning för de arbetsintegrerande sociala företagen är de
            byråkratiska hinder som står i vägen vid rekrytering av deltagare.
            Det tar även ofta tid att få företaget att stå på egna ben. Miljöpartiet
            anser att det är väldigt angeläget att de hinder som finns undanröjs
            så att de arbetsintegrerande företagen kan vara en möjlig ingång
            till arbets­marknaden för fler nyanlända personer. Vi vill även
            se att det införs lagstiftning kring formen för arbetsintegrerande
            företag, samt att Arbetsförmedlingen ska anvisa personer till
            dessa företag i högre utsträckning. Detta sker i dagsläget alldeles
            för sällan med tanke på de behov som finns och på den potential
            som verksamheterna har.
          </p>
          <head xml:id="i-VZD9MXY7E4YtVan5ssamtH" type="h1">
            Ge goda möjligheter till språkstudier
          </head>
          <p xml:id="i-CJVRGcPt7FQqdSEwV4X5SU">
            Att kunna förstå och uttrycka sig på svenska är en förutsättning
            för att kunna delta i samhällslivet fullt ut. En sfi-undervisning
            av god kvalitet är av stor vikt för att under­lätta språkinlärningen
            och främja nyanländas etablering, både på arbetsmarknaden och
            i samhället i stort. Även det stora arbete som det civila samhället
            genomför med språk­kurser och andra insatser är betydelsefullt
            för att erbjuda möjligheter att lära sig språket på flera olika
            arenor.
          </p>
          <p xml:id="i-R8jkrzzGLP7meK3cJfKqR6">
            Regeringen har genomfört ett flertal insatser för att stärka
            sfi-utbildningen och underlätta för individer att kunna kombinera
            språkstudier med andra studier eller arbete. Sedan 2016 har regeringen
            också stimulerat kombinationsutbildningar av sfi och andra kurser
            inom komvux genom statsbidraget för regionalt yrkesinriktad vuxenutbildning
            (yrkesvux). Då sfi och yrkesutbildning integreras kan språkinlärning
            ske naturligt och delvis bli en effekt av yrkesutbildningen. Yrkeskunskaper
            och språkinlärning går hand i hand, och förstärker varandra. Skolverket
            har sett att sådana kombinerade utbildningar har flera positiva
            effekter, såsom högre utbildningskvalitet, snabbare progression
            och färre avhopp.
          </p>
          <p xml:id="i-Giu4C3J4geVe4RvNkqCN5p">
            Ett nära samarbete mellan skola och arbetsliv kring utbildning
            och kompetensbehov gör utbildningen relevant för arbetslivet och
            säkerställer att man arbetar mot utbild­ningsmålen på arbetsplatsen.
            Samarbete med de lokala företagen ökar också elevernas möjligheter
            till anställning efter avslutad utbildning och företagens tillgång
            till rätt kompetens.
          </p>
          <p xml:id="i-U7t3DUYEBbVvRPygdbrS47">
            Miljöpartiet vill att nyanlända personer ska ha goda möjligheter
            att lära sig svenska redan under asyltiden, liksom under föräldraledighet.
            Vi vill också se en mer flexibel och individanpassad sfi av hög
            kvalitet. Sfi kan med fördel innehålla fördjupad samhälls­information
            och studie- och yrkesvägledning som motverkar stereotypa yrkesval.
          </p>
          <p xml:id="i-AfSsBcHM762a3tK4D4WBDv">
            Förstaspråkets betydelse för lärande, förståelse och meningsskapande
            är väl belagd i både svensk och internationell forskning. Möjligheten
            till modersmålsundervisning för både barn, elever och vuxenstuderande
            bör därför stärkas, inte minst i syfte att främja språkinlärning
            och etablering.
          </p>
          <head xml:id="i-F9EYbW9yjjttyhoVLJ7MD3" type="h1">
            Säkra en jämställd etablering
          </head>
          <p xml:id="i-9D8b2CKwWp3VKrx3hbTYeH">
            Utrikes födda kvinnor är den grupp som i lägst utsträckning deltar
            på arbetsmarknaden och kvinnors etablering tar generellt sett
            längre tid än männens. Det beror bland annat på att kvinnor ofta
            tar ett större ansvar för familjen och tar hand om barnen i större
            ut­sträckning när de är små. Men mycket tyder också på att de
            utsätts för diskriminering av både arbetsgivare och myndigheter
            i högre utsträckning än andra grupper. Målet måste vara att alla
            som kan ska arbeta. Därför behöver särskilt fokus läggas på nyanlända
            kvinnors väg till egen försörjning.
          </p>
          <p xml:id="i-Q1RwpreHsEQq5J6RxYRkBf">
            Miljöpartiet har i regering drivit på för att kvinnor som tar
            hand om små barn sam­tidigt ska kunna studera svenska. Vi har
            även stärkt lågutbildade kvinnors möjlighet till en snabb etablering,
            bland annat genom att begränsa rätten att retroaktivt ta ut föräldra­penning
            för äldre barn. Den särbehandling av utrikesfödda kvinnor när
            det gäller etable­rings- och arbetsmarknadsinsatser som dokumenterats
            är helt oacceptabel. Som ett led i att förändra detta har Arbetsförmedlingen
            getts tydliga direktiv i sitt regleringsbrev om att alla etableringsåtgärder
            ska ha ett jämställdhetsperspektiv. Men mer måste göras för att
            förbättra kvinnors etableringsmöjligheter.
          </p>
          <p xml:id="i-Y6ynqZp2tqdNL579gjF8pb">
            Det handlar dels om bättre utformade insatser och ett jämställt
            bemötande, dels om att hitta fungerande vägar att nå ut till de
            kvinnor som idag har lite kontakt med myn­digheter och samhälle.
            De satsningar som gjorts på verksamheter där föräldralediga tillsammans
            med barnet kan lära sig svenska är ett exempel på verktyg för
            att möta dessa kvinnor. För att det ska få effekt måste dock även
            etableringsinsatserna i övrigt anpassas till kvinnors situation
            och levnadsvillkor i högre utsträckning, med utgångs­punkt i att
            alla ska ha en egen försörjning.
          </p>
          <p xml:id="i-V9n8PaGCM8z9Go2eXXKj29">
            Idag deltar barn med utländsk bakgrund i förskolan i betydligt
            lägre utsträckning än barn med svensk bakgrund. Det är av stor
            vikt att förskolan kommer alla barn till del, i första hand eftersom
            den har stor betydelse för barns utveckling men också för att
            möj­liggöra för fler kvinnor med utländsk bakgrund att arbeta
            eller studera. Miljöpartiet är angelägna om att den utredning
            om fler barn i förskolan för bättre språkutveckling i svenska
            som ska presenteras i slutet av november, faktiskt leder till
            konkreta insatser för att öka deltagandet i förskolan bland alla
            barn.
          </p>
          <p xml:id="i-HF9WJp5eEhBf5UkNMMCyFV">
            Miljöpartiet vill stärka etableringen för utrikes födda kvinnor
            och verka för att etable­ringsinsatserna blir jämställda. Vi vill
            öka antalet platser på komvux och folkhögskola med särskilt fokus
            på nyanlända kvinnor, tillgängliggöra utbildning under asylprocessen
            och lägga ett särskilt fokus på nyanlända kvinnor i de moderna
            beredskapsjobben. Vi vill också underlätta för fler öppna förskolor
            med språkstöd och kompensera för föräldra­ledighet i etableringen
            så att den som varit hemma med barn ändå får ta del av hela etableringstiden.
            Därutöver vill vi att anhöriginvandrare till svenska medborgare
            ska ha rätt till etableringsinsatser samt stärka samhällsintroduktion
            med jämställdhet och mänskliga rättigheter i fokus.
          </p>
          <head xml:id="i-3CvTzV7sfsPxZWdYwQrEeB" type="h1">
            Motverka diskriminering på arbetsmarknaden
          </head>
          <p xml:id="i-AY8Uz4RHTc1ybHbce7kB6s">
            Ett hinder för nyanländas etablering är de förutfattade meningar
            och den diskriminering som förekommer i samhället. Upprepade studier
            har exempelvis visat att personer med utländskt klingande namn
            har sämre chanser att bli kallade till en jobbintervju, och att
            utomeuropeisk bakgrund är en av flera faktorer som riskerar att
            leda till att jobbet går till en annan sökande. Det finns också
            tydliga kopplingar mellan inkomst och etnisk bakgrund, även när
            personer med likvärdig utbildning jämförs.
          </p>
          <p xml:id="i-DCfFnVMBFnZSC9UWh3Mgsx">
            Sverige har återkommande fått kritik från Europarådet, FN och
            European Network Against Racism på grund av att vi saknar både
            kartläggande och uppföljande siffror rörande vilka grupper i det
            svenska samhället som egentligen diskrimineras. Undantaget kön
            och ålder går de diskrimineringsgrunder som finns enligt svensk
            lag inte att följa upp i den nationella statistiken. Därför vet
            vi inte heller exakt hur utbredd diskrimi­neringen på arbetsmarknaden
            är, men vi vet att den är omfattande och drabbar både utrikes
            födda personer och deras barn som föds och växer upp i Sverige.
          </p>
          <p xml:id="i-XuzXSTDCLp3o9hzjS6qXgx">
            För att motverka diskriminering och främja ett jämlikt bemötande,
            krävs att hela samhället involveras i arbetet. Det krävs också
            en stark diskrimineringslagstiftning och en stark diskrimineringsombudsman.
            Miljöpartiet har i regering stärkt arbetet och ökat anslagen mot
            rasism och diskriminering. Vi vill fortsätta det arbetet genom
            att införa skarpare möjligheter till sanktioner mot arbetsgivare
            som diskriminerar, satsa på anti­diskrimineringsbyråer och stärka
            civilsamhällets långsiktiga förutsättningar. Det handlar om att
            diskriminering måste kosta för de som diskriminerar, samtidigt
            som samhällets arbete mot diskriminering måste få kosta.
          </p>
        </div>
        <div type="motSignatures">
          <list>
            <item xml:id="i-3hhRmM6qEagJTynaoMJa8i">
              Leila Ali-Elmi (MP)
            </item>
            <item xml:id="i-KcNDEtDLxWXQrbL5CenzGB">
              Annika Hirvonen Falk (MP)
            </item>
            <item xml:id="i-XqahiZvPXKLiCupUev1fju">
              Janine Alm Ericson (MP)
            </item>
            <item xml:id="i-SxozRggrvVA3t1DaYpJpU7">
              Mats Berglund (MP)
            </item>
            <item xml:id="i-MJc4UYw6LGdz3zfvH7bJ6y">
              Camilla Hansén (MP)
            </item>
            <item xml:id="i-EzCqpBKgqz3YtWj7p1qsU6">
              Anna Sibinska (MP)
            </item>
            <item xml:id="i-VroVQQNHog7kWdAhnFVox5">
              Pernilla Stålhammar (MP)
            </item>
            <item xml:id="i-5Li1L79pstJJ25b57zxJR8">
              Johanna Öfverbeck (MP)
            </item>
          </list>
        </div>
      </div>
    </body>
  </text>
</TEI>
