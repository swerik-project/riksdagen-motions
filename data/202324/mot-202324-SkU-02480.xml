<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SkU-02480">
  <teiHeader>
    <fileDesc>
      <titleStmt>
        <title>Skatter för företagande och tillväxt</title>
        <author corresp="i-Wg4JiBuxTz9fesArDXiMko">av Helena Lindahl m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2480 av Helena Lindahl m.fl. (C)</title>
          <idno type="rdwebb">HB022480</idno>
          <rs type="number">2480</rs>
          <orgName type="comitteeAbbreviation">SkU</orgName>
          <ref type="dokument_url_text">https://data.riksdagen.se/dokument/HB022480/text</ref>
          <ref type="dokument_url_html">https://data.riksdagen.se/dokument/HB022480</ref>
          <ref type="dokumentstatus_url_xml">https://data.riksdagen.se/dokumentstatus/HB022480</ref>
          <ref type="pdf">https://data.riksdagen.se/fil/2B72C823-0435-477C-8671-E2744BDB71EA</ref>
          <ref type="docx">https://data.riksdagen.se/fil/D1F9A9C6-861C-4D50-BA1F-F6DBB9BC204D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-2fr3vB32hz5Z6xAxeRqads</idno>
            <name>Martin Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Heie</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-AmkEPQHyLbWFNYdCQzmzAu</idno>
            <name>Elisabeth Thand Ringqvist</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-VxX8uLJ6VUnSdeyZcXucoU</idno>
            <name>Stina Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-PYk1FHT5xHTWNczRYuGRJg</idno>
            <name>Anders Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-BE9rE88w7g6A9eUimJmA8D</idno>
            <name>Anders Karlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-PG2EwAEnZixGpZERVHwJ6z" type="signed"/>
        <correspContext corresp="i-PG2EwAEnZixGpZERVHwJ6z">
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-2fr3vB32hz5Z6xAxeRqads"/>
          <note type="signatory" corresp="i-2SnUjYd3qzUQVBobN3u1Yc"/>
          <note type="signatory" corresp="i-AmkEPQHyLbWFNYdCQzmzAu"/>
          <note type="signatory" corresp="i-VxX8uLJ6VUnSdeyZcXucoU"/>
          <note type="signatory" corresp="i-W1SpeP85RXQTDYN2miQfXU"/>
          <note type="signatory" corresp="i-Qqu9byP8zwudzHA8ErxkRe"/>
          <note type="signatory" corresp="i-PYk1FHT5xHTWNczRYuGRJg"/>
          <note type="signatory" corresp="i-BE9rE88w7g6A9eUimJmA8D"/>
        </correspContext>
        <correspAction xml:id="i-WXi87j6fVSTvXNQZH2QoFH" type="submitted">
          <date when="2023-10-05"/>
          <time when="15:04:29"/>
        </correspAction>
        <correspAction xml:id="i-J3jKKwMbpXjmZNTZtFe81Y" type="reviewed">
          <date when="2023-10-05"/>
          <time when="20:05:04"/>
        </correspAction>
        <correspAction xml:id="i-6sCpJFZnB4SyvvjqhRRHF2" type="referred">
          <date when="2023-10-17"/>
        </correspAction>
        <correspAction xml:id="i-UsSMXKjpRN5pBHcdsSmCCo" type="assigned">
          <date when="2024-04-16"/>
          <time when="07:51:21"/>
        </correspAction>
        <correspContext corresp="i-UsSMXKjpRN5pBHcdsSmCCo">
          <ref type="assignedTo">Skatteutskottet</ref>
        </correspContext>
        <correspAction xml:id="i-Uas7yCWkQwgzd5cLNgcZpQ" type="behandlas_i"/>
        <correspContext corresp="i-Uas7yCWkQwgzd5cLNgcZpQ">
          <ref type="uppgift">2023/24:CU14</ref>
          <ref type="ref_dok_id">HB01CU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU14</ref>
          <ref type="ref_dok_titel">Associationsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QXQ5FrFGTYCb9ZCKhFsJnQ" type="behandlas_i"/>
        <correspContext corresp="i-QXQ5FrFGTYCb9ZCKhFsJnQ">
          <ref type="uppgift">2023/24:FiU26</ref>
          <ref type="ref_dok_id">HB01FiU26</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FiU26</ref>
          <ref type="ref_dok_titel">Kommunala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-U7mTA53L3BoHtVQ2zj8vsw" type="behandlas_i"/>
        <correspContext corresp="i-U7mTA53L3BoHtVQ2zj8vsw">
          <ref type="uppgift">2023/24:NU12</ref>
          <ref type="ref_dok_id">HB01NU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU12</ref>
          <ref type="ref_dok_titel">Regional utveckling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QoUArhYGuopuWeu547JyYJ" type="behandlas_i"/>
        <correspContext corresp="i-QoUArhYGuopuWeu547JyYJ">
          <ref type="uppgift">2023/24:SfU10</ref>
          <ref type="ref_dok_id">HB01SfU10</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU10</ref>
          <ref type="ref_dok_titel">Socialavgifter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TkUwsiEWC2pbpg4duWzwK9" type="behandlas_i"/>
        <correspContext corresp="i-TkUwsiEWC2pbpg4duWzwK9">
          <ref type="uppgift">2023/24:SkU11</ref>
          <ref type="ref_dok_id">HB01SkU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU11</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Bi13N8AuvuntFUvzJrv5HH" type="behandlas_i"/>
        <correspContext corresp="i-Bi13N8AuvuntFUvzJrv5HH">
          <ref type="uppgift">2023/24:SkU12</ref>
          <ref type="ref_dok_id">HB01SkU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU12</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Suh8C1VZyjE7SRkuhY8gFs" type="behandlas_i"/>
        <correspContext corresp="i-Suh8C1VZyjE7SRkuhY8gFs">
          <ref type="uppgift">2023/24:SkU14</ref>
          <ref type="ref_dok_id">HB01SkU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU14</ref>
          <ref type="ref_dok_titel">Mervärdesskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5dkUNUNPLNjnK8sqahjz9A" type="behandlas_i"/>
        <correspContext corresp="i-5dkUNUNPLNjnK8sqahjz9A">
          <ref type="uppgift">2023/24:SkU15</ref>
          <ref type="ref_dok_id">HB01SkU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU15</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5k9oxZYXDnNmRmGjjPUABP" type="motHeader">
        <div xml:id="i-AzqXAo7FpK1WxfL8tqq4ZZ" type="motTitle">
          Motion till riksdagen 2023/24:2480 av Helena Lindahl m.fl. (C)
          Skatter för företagande och tillväxt
        </div>
      </div>
      <div xml:id="i-FmGTAFnYaSpnK7DPcMbZbk" type="motBody">
        <div xml:id="i-XnkEz72ovYJaeUprxZYTPR" type="motProposal" subtype="förslag">
          <head xml:id="i-5r6JS8RX8Ruh7k1gp8bA2v">
            Förslag till riksdagsbeslut
          </head>
          <list xml:id="i-AD8EfWHNSRdccZ5ykWR2hf">
            <item xml:id="i-5TRqMRoSd8vGvEAitjTVtz" sortKey="Yrkande 1">
              Riksdagen ställer sig bakom det som anförs i motionen om att
              lagstiftningen om hantering av preliminärskatt bör utredas i syfte
              att ändra på regelverk kring förtida inbetalning och tillkännager
              detta för regeringen.
            </item>
          </list>
          <list xml:id="i-XdBYsEdxYcTLN18HC29dS7">
            <item xml:id="i-zwddhmsBsF99fVnm3SUt5" sortKey="Yrkande 2">
              Riksdagen ställer sig bakom det som anförs i motionen om konkurrenskraftiga
              skatter för de jobbskapande småföretagen med särskilt beaktande
              av arbetsgivaravgiften och tillkännager detta för regeringen.
            </item>
          </list>
          <list xml:id="i-RTD2P5Ajz9ZNXNP2S8h4wv">
            <item xml:id="i-354n99km2t112oqxPs1wPW" sortKey="Yrkande 3">
              Riksdagen ställer sig bakom det som anförs i motionen om att
              den allmänna löneavgiften bör separeras från arbetsgivaravgiften
              och definieras som en egen skattesats för att tydliggöra vilka
              skatter som företagen betalar, och detta tillkännager riksdagen
              för regeringen.
            </item>
          </list>
          <list xml:id="i-YXhTMmV7GmkPVSGziW8R4B">
            <item xml:id="i-VpLT9rr8QrYjWFBbyW8yrB" sortKey="Yrkande 4">
              Riksdagen ställer sig bakom det som anförs i motionen om att
              regeringen bör återkomma med förslag på undantag och förenklingar
              i systemet med personalliggare i sin helhet och tillkännager detta
              för regeringen.
            </item>
          </list>
          <list xml:id="i-QLTkJtcATxKZvzqozrcdxH">
            <item xml:id="i-B1ZFNu1HPpx6NHahNgUduZ" sortKey="Yrkande 5">
              Riksdagen ställer sig bakom det som anförs i motionen om att
              se över lagstiftningen för att göra det möjligt för styrelseledamöter
              att fakturera uppdrag och tillkännager detta för regeringen.
            </item>
          </list>
          <list xml:id="i-14mNdX1DW78JoSvsUKN1Vv">
            <item xml:id="i-G5ZPPQjr5Ko2y6C3uwg6gU" sortKey="Yrkande 6">
              Riksdagen ställer sig bakom det som anförs i motionen om att
              genomföra en översyn av beskattningen av förmåner samt uttagsbeskattning
              och tillkännager detta för regeringen.
            </item>
          </list>
          <list xml:id="i-WJU6Xq7eCRJ4agA8XEKXsu">
            <item xml:id="i-W8BnG8F7CPkLBmweytGxJe" sortKey="Yrkande 7">
              Riksdagen ställer sig bakom det som anförs i motionen om att
              regeringen bör ta fram förslag på ny lagstiftning kring företrädaransvaret
              och tillkännager detta för regeringen.
            </item>
          </list>
          <list xml:id="i-GPDa43eghtDWXd1LdhwYjV">
            <item xml:id="i-XnmJRHRHZe4p7yqAouLV7b" sortKey="Yrkande 8">
              Riksdagen ställer sig bakom det som anförs i motionen om behovet
              av att omgående se över bokföringslagen och återkomma med en ny,
              modern bokföringslag som är anpassad efter digitala möjligheter
              för att underlätta både byråkrati och kontroll samt revisionsverksamhet,
              och detta tillkännager riksdagen för regeringen.
            </item>
          </list>
          <list xml:id="i-Q936pYmoPh1L2mVhbcCcdV">
            <item xml:id="i-Pub52qAXoBcJnLwJMJbLBx" sortKey="Yrkande 9">
              Riksdagen ställer sig bakom det som anförs i motionen om att
              snarast genomföra en översyn av regelverket kring sponsring och
              tillkännager detta för regeringen.
            </item>
          </list>
          <list xml:id="i-DfAH2ga3vrTue2fVrq3RbD">
            <item xml:id="i-QFo4ttPm34itzb5tLh8x4X" sortKey="Yrkande 10">
              Riksdagen ställer sig bakom det som anförs i motionen om att
              se över ersättningen för processkostnader i skattemål och tillkännager
              detta för regeringen.
            </item>
          </list>
          <list xml:id="i-AReEE9tNF5k2BUeU62V773">
            <item xml:id="i-EDpy3DtXQy9mmwBgDdCT6a" sortKey="Yrkande 11">
              Riksdagen ställer sig bakom det som anförs i motionen om att
              vid en större översyn av skattesystemet utreda hur skatteintäkter
              från fastighetsskatten på vind- och vattenkraftverk kan komma
              kommuner och regioner till del och tillkännager detta för regeringen.
            </item>
          </list>
          <list xml:id="i-SfKxWRjYgyfZE453jXnRwn">
            <item xml:id="i-QtMxB3RbEMpAvtrgBWyfHm" sortKey="Yrkande 12">
              Riksdagen ställer sig bakom det som anförs i motionen om att
              se över hur utmaningar hos kommuner med en stor andel icke folkbokförda
              deltidsboende kan mötas och tillkännager detta för regeringen.
            </item>
          </list>
          <list xml:id="i-WSXxaPWgeQ1BEo2wLU8KBU">
            <item xml:id="i-FAmQ6Vic8bbrvJ51N2QNda" sortKey="Yrkande 13">
              Riksdagen ställer sig bakom det som anförs i motionen om att
              se över möjligheten att införa ett landsbygdsavdrag och tillkännager
              detta för regeringen.
            </item>
          </list>
          <list xml:id="i-3z6hFtAfJk6F6nT1wfHdVg">
            <item xml:id="i-4Jsia6j1WaR6JjxiijyWTS" sortKey="Yrkande 14">
              Riksdagen ställer sig bakom det som anförs i motionen om att
              se över möjligheten att en engångsersättning för markintrång,
              s.k. allframtidsupplåtelse, ska kunna sättas av för skattemässig
              fördelning över flera inkomstår och tillkännager detta för regeringen.
            </item>
          </list>
          <list xml:id="i-DzbMDvAAmVFBqSKzdBqjve">
            <item xml:id="i-NWPyrtAHGhGy6Np3ia7LF" sortKey="Yrkande 15">
              Riksdagen ställer sig bakom det som anförs i motionen om att
              genomföra en översyn av mervärdesskatten för ideella föreningar
              och tillkännager detta för regeringen.
            </item>
          </list>
          <list xml:id="i-P7HAdnVJ3fpufnZDw9iYt8">
            <item xml:id="i-BsiT1SuKwkuVww9g6vZVte" sortKey="Yrkande 16">
              Riksdagen ställer sig bakom det som anförs i motionen om att
              snarast se över hanteringen av internmoms mellan föreningar och
              därmed tillgodose tidigare tillkännagivande och tillkännager detta
              för regeringen.
            </item>
          </list>
          <list xml:id="i-YPdjssvLbE9ZovToGwvrY">
            <item xml:id="i-XAn2UZ8ZKftZF3RvkAvzsP" sortKey="Yrkande 17">
              Riksdagen ställer sig bakom det som anförs i motionen om att
              se över 3:12-reglerna i syfte att sänka skatten och förenkla för
              de ägarledda småföretagen, bl.a. via höjd gräns för den s.k. förenklingsregeln,
              och detta tillkännager riksdagen för regeringen.
            </item>
          </list>
          <list xml:id="i-AvmkaPNo64M6DrH5mrBgAp">
            <item xml:id="i-PDZmdZAAjyX1Y83nXDhJBu" sortKey="Yrkande 18">
              Riksdagen ställer sig bakom det som anförs i motionen om att
              trav- och galopputövare ska kunna dra av moms som tidigare och
              tillkännager detta för regeringen.
            </item>
          </list>
          <list xml:id="i-EPiNKtMiJq6aKSjUyDNovE">
            <item xml:id="i-85o9AgdVQ7MizguzVvhpfh" sortKey="Yrkande 19">
              Riksdagen ställer sig bakom det som anförs i motionen om en miljömässig
              och samhällsekonomisk utvärdering av den gröna skatteväxlingen
              och tillkännager detta för regeringen.
            </item>
          </list>
        </div>
        <div xml:id="i-UYwRX19gxbTTbWXAn2Mjyn" type="motContent">
          <head xml:id="i-NiLmKiLFE6c6q3L9bMXfjX" type="h1">
            Motivering
          </head>
          <p xml:id="i-7g6SUvHfwjJBj5mxirXLcr">
            Det svenska skattesystemet har under de senaste två decennierna
            genomgått betydande reformer; inkomstskatter har sänkts, fastighetsskatten
            har avskaffats i sin tidigare form och svenska företag betalar
            nu betydligt lägre skatter generellt än de gjorde i början av
            2000-talet. Samtidigt har boende på landsbygden har fått ett särskilt
            inkomstskatte­avdrag och en rad förändringar har genomförts för
            att stegvis öka svenska företags konkurrenskraft. Men trots de
            framsteg som skett kan det konstateras att det svenska skattesystemet
            lider av stora skevheter som begränsar möjligheten till sysselsättning
            för utsatta grupper, för entreprenörskap och för Sveriges framtida
            tillväxtmöjligheter.
          </p>
          <p xml:id="i-3hdgdQ1TDmiTRkB5zthCNU">
            Sverige har länge varit i behov av en omfattande skattereform,
            som syftar till att skapa mer jobb och tillväxt och att locka
            investeringar till Sverige samtidigt som kostnaden för miljöfarlig
            verksamhet fortsätter att öka.
          </p>
          <p xml:id="i-SkZqf6e58jHnWMF8thvQK7">
            En skattereform med fokus på jobb och tillväxt måste utformas
            så att svenska företags konkurrenskraft stärks och så att människor
            vågar ta risker och starta företag. Skatterna måste bidra till
            en ökad tillväxt och utveckling i hela landet, underlätta jobbskapande
            och företagande och stimulera en grön skatteväxling. För att detta
            ska vara möjligt krävs att skatterna är förutsägbara, rättssäkra
            och långsiktiga, och att trösklarna till småskaligt företagande
            sänks genom regelförenklingar och lägre skatter.
          </p>
          <head xml:id="i-DSMA93teqZ5EuvJemwxFBm" type="h2">
            Ett effektivt och rättvist skattesystem
          </head>
          <p xml:id="i-6Udi4GFvvwo4pLWN4kNu4i">
            Det är människor och företag, inte det offentliga, som skapar
            och utvecklar en nationell ekonomi som ger förutsättningar för
            en stark välfärd. Det finns inget egenvärde i att ta ut skatt
            – skatternas syfte är, förutom i vissa punkt- och miljöskattefall,
            att finansiera det offentliga åtagandet. De skatter som tas ut
            ska vara lättförståeliga, uppmuntra männi­skor att arbeta, göra
            det enkelt att starta och driva företag och vara styrmedel för
            att bygga ett mer hållbart och klimatsmart samhälle. Sverige har
            idag en modell med preliminärskatt för företag, både för aktiebolag
            och enskilda firmor, som bland annat innebär att nystartade företag
            under det första året måste uppge en förväntad vinst, redan innan
            man börjat tjäna pengar. Det är självklart en svår gissning när
            verksamheten inte kommit igång, och många företagare gissar fel
            eftersom intäkterna och utgifterna kan fördelas väldigt olika
            över året. Preliminärskatten gör att företagaren tvingas betala
            skatt ur en redan beskattad egen ficka, det hämmar likviditeten
            i bolaget och minskar ut­rymmet för investeringar. Centerpartiet
            vill se över systemet så att företag inte ska behöva betala skatt
            i förskott.
          </p>
          <p xml:id="i-ViHJLyCbkuqJrH9KjKukuh">
            De skattesänkningar och avdrag som genomförts under de senaste
            två decennierna har varit viktiga. De har kraftigt ökat människors
            frihet och gjort Sverige mer konkurrenskraftigt genom att steg
            för steg sänka ett av världens högsta skattetryck och samtidigt
            minska mängden olagligt arbete och skattefusk. Livspusslet har
            blivit enklare, och företag har kunnat växa snabbare på grund
            av ett lägre kostnadstryck. Skatte­intäkterna ökar av att fler
            människor jobbar och betalar skatt samtidigt som kostnaden för
            bidragen minskas. För att minska utanförskapet och öka resurserna
            till välfärden måste fler jobb skapas. Sänkta arbetsgivaravgifter
            är här en viktig del för att skapa utrymme för företag att anställa
            fler och skapa mer livskraftiga och konkurrenskraftiga företag.
            Det ska vara förståeligt för såväl företag som privatpersoner
            vilka skatter de betalar. Skattesystemet ska vara så enkelt och
            transparent som möjligt. Vi vill därför att arbetsgivaravgiften
            synliggörs genom att den allmänna löneavgiften tas bort från arbetsgivaravgiften
            – genom att göra den till en egen skattesats tydliggörs de skatter
            som företagen betalar.
          </p>
          <head xml:id="i-CEgr37gDtESZWfr223PDDg" type="h3">
            Enkelhet, transparens och minskad administration
          </head>
          <p xml:id="i-ENtsQUzhnahe5ZLuAYucYy">
            För att upprätthålla förtroendet för skattesystemet är det avgörande
            att kontinuerligt arbeta med att förenkla för skattebetalarna.
            För mindre organisationer och företag innebär all komplicerad
            och tidskrävande skatteadministration en tyngre börda eftersom
            dessa oftast måste göra lika mycket som större företag, men med
            mindre resurser.
          </p>
          <p xml:id="i-DqgGrh1ikRf92dcvqpV9ux">
            Ett regelverk som är särskilt problematiskt för många företag,
            exempelvis besöks­näring och lantbruksföretag, är systemet med
            personalliggare. Från och med 2018 måste alla personer som bor
            under samma tak där det bedrivs näringsverksamhet registrera sig
            om de på något sätt bidrar till verksamheten. Systemet har redan
            utvärderats vid flera tillfällen och nu är det dags för förändring.
            Regeringen behöver återkomma med konkreta förslag på hur systemet
            med personalliggare kan förändras både för att förenkla för företagen
            och i syfte att minska antalet som träffas av systemet. I ett
            första steg behöver utvidgningen från 2018 slopas. Regelkrånglet
            måste minska och här kan ny teknik bana väg för enklare system.
          </p>
          <p xml:id="i-TSasbDSBVx2uNi8956SB7c">
            Högsta förvaltningsdomstolen slog 2017 fast att styrelsearvoden
            normalt ska beskattas som inkomst av tjänst, även om arvodena
            faktureras via eget bolag. Detta försvårar både för den enskilde
            och för de företag som vill stärka styrelsen med en specifik kompetens.
            Regeringen bör därför se över regelverken så att det blir möjligt
            för styrelseledamöter att fakturera uppdrag via näringsverksamhet.
          </p>
          <p xml:id="i-7P62fdsxxbiRMAYGgadiVX">
            I samband med pandemin blev det uppenbart för allt fler att systemet
            med förmåns­beskattning är både komplicerat och brister i rättssäkerhetshänseende.
            Vi kan konstatera att exemplen där rättssäkerheten satts på prov
            är många bara under de senaste åren. Plötslig förmånsbeskattning
            av fyrhjulingar som används i lantbruksverksamhet och bygdegårdar
            som plötsligt förmånsbeskattas för tid då lokalen inte används
            är några exempel som föranleder förändring; det är tydligt att
            det behövs en större översyn av systemet med förmånsbeskattning.
            Enkelhet, rättssäkerhet och transparens måste vara ledord.
          </p>
          <p xml:id="i-J8hPFUQPGHxRHiMNWUoWJa">
            Företrädaransvar innebär att en person som är legal eller faktisk
            företrädare för ett bolag kan bli personligt betalningsansvarig
            för bolagets obetalda skatter och avgifter. Tillämpningen av dagens
            regelverk har fått omfattande kritik från såväl akademi och näringslivsorganisationer
            som företagare. Kärnan i kritiken är att tillämpningen av reglerna
            i stort sett innebär ett närmast strikt ansvar, och att bedömningen
            av de subjektiva rekvisiten (f.f.a. grov oaktsamhet) är alltför
            mekanisk. Detta riskerar att leda till att livsdugliga företag
            försätts i konkurs i onödan, och innebär samtidigt negativa konsekvenser
            för möjligheterna att rekrytera styrelseledamöter till mindre
            bolag. Den utredning om företrädaransvaret som kom 2020 (SOU 2020:60)
            lyfte fram bra förslag att ta fasta på, men som helhet går inte
            utredningen tillräckligt långt. Betänkandet måste därför vara
            en bas att bygga vidare på. Regeringen behöver ta fram ett förslag
            på ny lagstiftning som bör fokusera på särskilt allvarliga fall,
            ett utökande av rådrumsregeln och ett större utrymme att tillämpa
            befrielsereglerna.
          </p>
          <p xml:id="i-X8sp8aGX4PyPnwdxRBig4k">
            Ytterligare ett exempel på omodern lagstiftning är bokföringslagen
            (BFL). Sedan den trädde i kraft för 20 år sedan har den digitala
            utvecklingen stormat fram, och BFL har inte hunnit med att hålla
            jämn takt. Föreningen Auktoriserade Revisorer (FAR) har till och
            med uttalat att lagstiftningen nu står i vägen för effektiva digitala
            processer, till exempel när det gäller kvittohantering – trots
            tekniska möjligheter att hantera digitala kvitton måste verifikationer
            bestyrkas med papperskvitton. Skatteverket har därför uppdaterat
            sin tolkning av BFL vad gäller just arkivering av papperskvitton,
            något som skapat osäkerhet för företagare som inte kan avgöra
            om de ska följa BFL eller praxis från Skatteverket. Denna otydlighet
            måste skyndsamt åtgärdas för att avlasta företagen från det dubbelarbete
            som den nuvarande ordningen innebär.
          </p>
          <head xml:id="i-8Jo55qxkD66HUk1ZGJDDD1" type="h3">
            Förutsättningarna för enskilda näringsidkare behöver stärkas
          </head>
          <p xml:id="i-VApSCLyW9pA4eRXrvUQsPk">
            Idag skapas fyra av fem nya jobb i de små företagen. Därför behöver
            de små och växande företagen lägre kostnader för att kunna bidra
            med ännu fler nya jobb. Dagens svårgenomträngliga kapital- och
            företagsbeskattning behöver förbättras. I dag utgör den ett lapptäcke
            av olika regelverk och avdrag som fullt ut endast förstås av ett
            fåtal människor. För den som har resurser, och exempelvis kan
            betala för skatterådgivning, skapar det snåriga regelverket goda
            möjligheter att sänka sin skatt, medan den enskilda företagaren
            utan stöd tvingas betala en hög skatt. Det behöver bli både enklare
            och billigare att vara företagare i Sverige. De s.k. 3:12-reglerna
            behöver ses över i syfte att sänka skatten och förenkla för de
            ägarledda små företagen, bland annat via att höja gränsen för
            den så kallade förenklingsregeln. Det är hög tid att regeringen
            tillsätter en utredning för att hitta vägar framåt som förenklar
            för småföretagen.
          </p>
          <head xml:id="i-CBcW6yJvL1LTKPysooQ78d" type="h3">
            Ett starkare civilsamhälle
          </head>
          <p xml:id="i-Dvy7jTZ1G5CwgoVM7Dpjji">
            Ett rikt idrotts- och kulturliv är en förutsättning för attraktiva
            samhällen där människor vill leva och bo. Idrottsföreningar, stora
            som små, runtom i landet är i varierande utsträckning beroende
            av olika former av sponsring för att kunna bedriva och utveckla
            sin verksamhet. För många företag är sponsring av exempelvis idrottsverksamhet
            en viktig del i hållbarhetsarbetet. Problemet är att det saknas
            tydlig lagstiftning för hur sponsring ska beskattas. Det som styr
            avdragsrätt är ett i hög utsträckning föråldrat lapptäcke av prejudikat
            och tolkningar. Marknadsvärde bedömt utefter antalet besökare
            eller andra mer traditionella parametrar är inte anpassat till
            dagens innebörd av marknadsvärde. Exponering via såväl sociala
            som traditionella medier gör att marknads­värdet inte kan mätas
            så som det traditionellt gjort. Riksdagen riktade därför under
            2021, på initiativ av Centerpartiet, ett tillkännagivande till
            regeringen om att se över regel­verket kring sponsring. Idag kan
            det ur ett varumärkesperspektiv vara precis lika attraktivt för
            ett företag att sponsra ett allsvenskt herrfotbollslag som damlaget
            i samma division eller en mindre förening utan elitambitioner.
            Det är inte alltid ett visst antal fysiska besökare som är det
            centrala. För många företag är det hållbarhetsfrågor som ligger
            i fokus. Problemet med dagens regler är att de, genom felaktiga
            ekonomiska incitament, styr mot att sponsra idrotter som har ett
            högt antal åskådare på plats som har köpt en traditionell inträdesbiljett.
            Att se över regelverket kring sponsring handlar inte enbart om
            att säkerställa jämställd sponsring, utan lika mycket om att skapa
            ett regel­verk för de som vill sponsra hållbart. Det måste exempelvis
            vara möjligt att sponsra en verksamhet och få göra avdrag utan
            att ett företags varumärke exponeras enligt tradi­tionella parametrar
            som på tröjan eller på en roll-up vid sidan av fotbollsplanen.
            En lokal företagare som väljer att sponsra ungdomarna i en lokal
            längdskidklubb följt av stor exponering och spridning via sociala
            medier kan mycket väl få mer output från detta jämfört med företagaren
            som har en skylt vid en handbollsmatch med 2 000 åskådare.
          </p>
          <head xml:id="i-C7bDHnCAph4te4A9y17E97" type="h3">
            Rättssäkerhet för företagare
          </head>
          <p xml:id="i-T6nEe1QyKP3JLp2KvwrKNo">
            Alla har rätt att få sin sak prövad i domstol när en myndighets
            beslut har gått dem emot. När det kommer till bl.a. skattemål
            är dock processkostnaden en faktor som inte minst små företag
            behöver väga in innan de fattar beslut om ifall de ska överklaga
            ett betungande beslut. Den enskilde får i stort sett aldrig full
            ersättning för rättegångs­kostnader i skattemål vid bifall till
            sin överklagan. Företagare kan inte anses vara jämbördiga med
            Skatteverket; enskilda företagare ska inte behöva avstå en överklagan
            för att en kostnadskalkyl visar att det i slutändan inte är värt
            processen. Därför måste regeringen skyndsamt tillsätta en utredning
            med uppdrag att komma med förslag på en rättvisare och rättssäkrare
            reglering om ersättning för processkostnader i skattemål.
          </p>
          <head xml:id="i-5RD2isFmkx8oWKzJspKXQh" type="h3">
            Ett skattesystem för regional tillväxt och likvärdiga förutsättningar
            i hela landet
          </head>
          <p xml:id="i-PpKSPfGhRYz41pwnDXyK5v">
            För Centerpartiet är det självklart att människor i större utsträckning
            ska få behålla frukterna av sitt eget arbete. Lika självklart
            är det att regioner som bidrar med värdefull produktion får behålla
            delar av detta värde. Centerpartiet vill därför att skattepolitiken
            ska användas som redskap för att vara tillväxtskapande i hela
            landet. Detta är en viktig del av skattepolitiken vid en skattereform.
            Skattepolitiken bör oftare användas som ett tillväxtredskap för
            hela landet bland annat genom att regioner eller kommuner får
            större del av den statliga fastighetsskatten för att stärka kommunernas
            och regionernas möjlig­heter och incitament att föra en tillväxtfrämjande
            politik utifrån sina egna förutsätt­ningar. Centerpartiet vill
            utreda hur ett antal skattebaser skulle kunna kommunaliseras eller
            regionaliseras, så att en större andel av de värden som skapas
            stannar lokalt. Ett första steg är att kommunalisera och/eller
            regionalisera fastighetsskatten på vattenkraft- och vindkraftverk.
          </p>
          <p xml:id="i-36xCeZ3pnrHBZ7UB3L8h34">
            Den 1 november varje år sätts den kommunala skattebasen inför
            följande år utifrån hur många som är folkbokförda i kommunen vid
            det datumet. Många kommuner har dock en stor utmaning med en relativt
            sett hög andel deltidsboende, som aldrig folkbokför sig i kommunen,
            under stora delar av året. Såväl en hög andel säsongs­anställda
            som övriga deltidsboende under året innebär ett tryck på såväl
            infrastruktur som välfärdstjänster som skatteuttaget baserat på
            permanentboende kan bära. För kommunen kan det innebära en annan
            allokering av skatteresurser till verksamheter och tjänster än
            vad som skulle ha varit fallet om skatteuttaget hade motsvarat
            antalet invånare under helåret, exempelvis vad gäller investeringar
            i vägar, va och vård. I eftermälet av pandemin finns tecken på
            vad vissa kallar en ruralisering eller rurbani­sering, men ingen
            vet ännu hur detta kommer påverka valet av företags- och affärs­modeller
            eller val av arbets- och bostadsort. I övergången till ett mer
            digitalt samhälle ökar möjligheter till nya etableringar av företag
            och val av boende, vilket ökar behovet av att se över vilka utmaningar
            ett ökat antal deltidsboende kan få för kommuner. Utmaningen som
            vissa kommuner möter med bland annat en hög andel säsongs­anställda,
            eller för den delen hög andel deltidsboende överlag, som inte
            betalar inkomst­skatt i kommunen är konkret och måste tas på allvar.
          </p>
          <p xml:id="i-Jruvdm3VEtT5Lmanxj8mXE">
            När människor inte har möjlighet att ta del av kommunal service
            måste man gå ihop för att samordna bland annat snöröjning, renhållning
            och va-nät, något som är både kostsamt och tidskrävande. Många
            boende på landsbygden har därför gått samman i samfällighetsföreningar
            för att förvalta gemensamma anläggningar som exempelvis vägar,
            gatlysen, energianläggningar, lekplatser, avloppsledningar, badplatser
            och båtbryggor. För oss är det en självklarhet att kostnaden för
            att själv förvalta det som en boende i en storstad bekostar via
            skattsedeln inte fullt ut ska landa på landsbygdsbon. Centerpartiet
            vill därför införa ett landsbygdsavdrag som skulle innebära upp
            till 3 000 kronor mer i plånboken för människor på landsbygden
            som är med i samfällighets­föreningar. Ett avdrag som kan göras
            i deklarationen, precis som det avdrag som kan göras för fackföreningsavgiften.
          </p>
          <p xml:id="i-FLxBuV9tAVMuf2SCvUj9nG">
            För Centerpartiet är äganderätten inte bara en grundläggande
            rättighet, det är också en vägledande princip när det kommer till
            frågor som rör markanvändning. Inte sällan står markägare, privatpersoner
            eller näringsidkare, inför en situation där de upplåter nyttjanderätten
            till en viss del av fastigheten för all framtid men behåller ägandet.
            Typexempel är upplåtelse av mark för framdragande av kraftledning
            och vägrätt för allmän väg. Markägaren äger fortfarande den upplåtna
            marken, men nyttjandet disponeras av annan. Detta kallas allframtidsupplåtelse.
            Centerpartiet anser att det finns anledning att se över hur större
            belopp vid allframtidsupplåtelser kan fördelas över flera år.
            Därför är det viktigt att se över frågan om fördelning av intäkter
            vid allframtids­upplåtelser kan ändras i syfte att undvika beskattning
            vid en enskild tidpunkt. Exakt hur detta kan och bör genomföras
            måste dock vara föremål för en utredning.
          </p>
          <head xml:id="i-T9DUhEvyegx6AsLJVjDfo8" type="h2">
            Mervärdesskattesystemet
          </head>
          <head xml:id="i-7k8mm8XnBTchXbmE6bHC1E" type="h3">
            Ideella föreningar
          </head>
          <p xml:id="i-AY7D2GRJZZ7M8yW2eY1xfo">
            Mervärdesskattesystemet står för mer än en femtedel av de totala
            skatteintäkterna varje år. Det svenska systemet är komplext samtidigt
            som företag också har att hantera internationella momsregelverk,
            något som ytterligare spär på den administrativa bördan. EU:s
            momsdirektiv innebär att momsen inom EU i huvudsak är harmoniserad,
            men med möjlighet till vissa nationella avvikelser.
          </p>
          <p xml:id="i-Wv32qzBqgevsgnLfMtatoC">
            Hur Sverige kan och bör hantera momssystemet aktualiseras återkommande.
            I närtid har ett antal frågor aktualiserats som pekar på behov
            av en större översyn av mervärdes­skattesystemet. Problemen som
            uppstått för idrottslokaler där det p.g.a. regelverket varit svårt
            att få hyra lokaler när momsen inte kan dras av är ett särskilt
            belysande exempel. En konsekvens av regelverket är att aktörer
            som bedriver undantagen verksamhet har svårt att få tillgång till
            lokaler, eftersom fastighetsägare många gånger hellre låter sina
            lokaler stå tomma än att hyra ut lokalerna till momsundantagna
            verksamheter. Ideella föreningar är särskilt drabbade, och här
            måste regeringen se till att en bredare översyn av momssystemet
            genomförs.
          </p>
          <p xml:id="i-JDWrLUmxA4rqf4mn89XDoU">
            Ytterligare ett problem är den så kallade internmomsen, som enligt
            Skatteverkets tolkning leder till att det ideella föreningslivet
            tvingas betala tillbaka stora summor pengar till staten i form
            av mervärdesskatt. När riksorganisationer tillhandahåller exempelvis
            administrativa tjänster till de lokala organisationsleden, anser
            myndigheten att dessa tjänster skulle kunna upphandlas på marknaden,
            och därmed faller de utanför momsundantaget för ideella föreningar.
            Detta trots att det handlar om verksamhet som är skräddarsydd
            för den egna organisationens behov, och utgör därmed inget föremål
            för konkurrenssnedvridning.
          </p>
          <p xml:id="i-Q1yKuiJZda2K1X7Y2Ky3fC">
            Trots tidigare tillkännagivande i riksdagen och att regeringen
            nyligen beslutade om en anpassning till EU:s momsdirektiv gjordes
            inget för att åtgärda problemen med internmoms. Centerpartiet
            menar att de statliga bidragen till föreningslivet ska gå till
            verksamhet, inte betalas tillbaka till staten i form av mervärdesskatt.
          </p>
          <head xml:id="i-Gf1oeTmm6bGMi8pQ376DNV" type="h3">
            Den orättvisa travmomsen
          </head>
          <p xml:id="i-L99WxVcCUY3iKaFcc4zrrN">
            I Sverige finns det ett trettiotal trav- och galoppbanor som
            bedriver spel. Dessa är belägna från Jägersro (Malmö) i söder
            till Bodentravet i norr. Dessa utgör grundbulten för svensk trav-
            och galoppsport och de över 16 000 hästar som tränas. Nu hotas
            detta av att Skatteverket förändrat sin tolkning av de regler
            som gäller för när en trav- och galopputövare och/eller uppfödare
            kan räknas som beskattningsbar person. Skatte­verkets ställningstagande
            innebär bland annat att de hästföretagare som enbart tävlar med
            sina hästar inte längre anses bedriva ekonomisk verksamhet. Detta
            gör att trav- och galopputövare inte längre kan dra av moms, vilket
            leder till stora ekonomiska konsekvenser för berörda företag.
            Det leder också till bristande neutralitet gentemot de som även
            har annan hästverksamhet.
          </p>
          <p xml:id="i-YXmQL1gqcucneEyDyg19B1">
            Centerpartiet delar inte Skatteverkets bedömning om hur travets
            och galoppsportens vinstpengar ska ”momsbeskattas” utan vill att
            trav- och galopputövare ska kunna fortsätta bedriva sin verksamhet
            som tidigare, så att sporternas breda förankring och roll som
            jobbskapare i gles- och landsbygd kan leva vidare och fortsätta
            finansiera vår gemensamma välfärd.
          </p>
          <head xml:id="i-2j3Fd82iF2cmkW1YtBNG3A" type="h2">
            Grön skatteväxling
          </head>
          <p xml:id="i-6f4CfDJpBHnjUvmVuvAULn">
            Centerpartiet vill se en grön skatteväxling, där förorenaren
            betalar för sin miljöskada och resurserna används till att sänka
            skatten på jobb och företagande. På så vis ökar kostnaden för
            miljöförstörande verksamhet samtidigt som dessa intäkter återförs
            för att sänka skattebördan på sådant som har stor samhällsekonomisk
            nytta, som jobbskapande i växande företag. Detta bör vara en ledstjärna
            för skattepolitiken; för att klara av att gå mot ett mer hållbart
            samhälle behöver skattepolitiken vara långsiktigt hållbar. Att
            beskatta utsläpp av växthusgaser och miljöförstöring är därför
            viktigt för att klara av klimatomställningen. För att uppnå detta
            behövs en utvärdering av den gröna skatte­växlingen – på så sätt
            skapar vi förutsättningarna för en hållbar omställning.
          </p>
        </div>
        <div xml:id="i-LsjXscoprJcjjfyTFR8wbP" type="motSignatures">
          <list xml:id="i-Ay2zL4Uenm8daYerjNx9e9">
            <item xml:id="i-8FiCUAjQxVbYiiyyj3wdpG" who="i-Wg4JiBuxTz9fesArDXiMko">
              Helena Lindahl (C)
            </item>
            <item xml:id="i-SNhTqNTcSKxztd8jdzomhX" who="i-LHNecLttGkFNptLa6AG81p">
              Helena Vilhelmsson (C)
            </item>
            <item xml:id="i-UMykatTuuJERYpR4S6r5ZM" who="i-2fr3vB32hz5Z6xAxeRqads">
              Martin Ådahl (C)
            </item>
            <item xml:id="i-W7kvoD5PbmQamTzRUzKgkZ" who="i-2SnUjYd3qzUQVBobN3u1Yc">
              Ulrika Heie (C)
            </item>
            <item xml:id="i-FJtLk4oS8nhej4DtkNNAWo" who="i-AmkEPQHyLbWFNYdCQzmzAu">
              Elisabeth Thand Ringqvist (C)
            </item>
            <item xml:id="i-WJcsGRTSHU58BzJwNX5wSv" who="i-VxX8uLJ6VUnSdeyZcXucoU">
              Stina Larsson (C)
            </item>
            <item xml:id="i-E1S5LCwNpderdAeqsx5anS" who="i-W1SpeP85RXQTDYN2miQfXU">
              Daniel Bäckström (C)
            </item>
            <item xml:id="i-XVVRMjopvv6HrQDvufwzpV" who="i-Qqu9byP8zwudzHA8ErxkRe">
              Rickard Nordin (C)
            </item>
            <item xml:id="i-FDtnV6W31zwtGvcy1SjMn9" who="i-PYk1FHT5xHTWNczRYuGRJg">
              Anders Ådahl (C)
            </item>
            <item xml:id="i-MQyqpRoMLyGPYRfupX1kUM" who="i-BE9rE88w7g6A9eUimJmA8D">
              Anders Karlsson (C)
            </item>
          </list>
        </div>
      </div>
    </body>
  </text>
</TEI>
