<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--fk--00318">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__fk__318/mot_1957__fk__318-001.pdf"/>
      <fw xml:id="i-N9dadfkyFqSbC2TYj77M1Q">
        Nr 318—328 Motioner i Första kammaren, nr 318 år 1957 1
      </fw>
      <div xml:id="i-SXrkwXs35ZTawoxP9qagWe" type="motHeader">
        <div xml:id="i-4Mh2f2p4jBtH4BQjsqvJTi" type="motTitle"/>
        <div xml:id="i-B1aoaGdjuodQxi5iNvNHTW" type="motSubmissionInfo"/>
      </div>
      <div xml:id="i-GbDTYDYJeFJU4Qi5nx4TRu" type="motBody">
        <div xml:id="i-TMEJQ9Q9XhW4iAZZxBaH5x">
          <p xml:id="i-8phH1puEu6JKTF2L2571U9">
            Nr 318
          </p>
          <p xml:id="i-Hcm4RgUsjH69Bq659mqwDw" type="titleString">
            Av herr Anderson, Carl Albert, m. fl., om utredning angåen- de
            resningsinstitutet.
          </p>
          <p xml:id="i-oAncm8aCBbVuEnsEeTjQB">
            Spörsmål avseende såväl den processuella ordningen vid avgörandet
            av resningsansökningar som den prövande instansens sammansättning
            har vid skilda tillfällen förevarit vid den svenska riksdagen.
            De premisser, utifrån vilka tillhörande frågor gång efter annan
            rests i vår lagstiftande församling, har varit enahanda. Med full
            och uttalad respekt för det svenska rätts- samhällets organisation
            har skilda ledamöter velat skapa en sådan arbets- form för vår
            högsta dömande instans, att rättegångsordningens grundtankar om
            muntlighet, koncentration och omedelbarhet i domstolsförhandlingar
            jämväl skulle äga tillämpning i vad det gällde prövning av resningsmål.
            De har vidare ej heller ansett den konstruktion i det nuvarande
            resnings- förfarandet riktig, som ger hög grad av identitet —
            om än icke personlig sådan åt dömande respektive resningsprövande
            instanser. Då härtill kommer, att den i övrigt vid svenskt rättegångsförfarande
            tillämpade offentlighetsprincipen icke gäller vid högsta domstolens
            prövning av res- ningsansökan, har man ansett allvarliga risker
            föreligga för att den allmän- het, som betjänas, skall bringas
            i tvivelsmål om att vid sådan prövning full rätt skipas. Vid 1956
            års riksdag hade kamrarna att behandla likalydande motioner med
            hemställan »att riksdagen måtte besluta att i skrivelse till Kungl.
            Maj:t begära skyndsam utredning rörande inrättandet av en från
            de re- guljära domstolarna fristående särskild rättsnämnd för
            resningsfrågor». Motionärerna hänvisade härvid till dansk gällande
            lag, enligt vilken det ankommer på en dylik nämnd, »den seerliga
            Klageret», att pröva resnings- ansökningar och således avgöra
            huruvida respektive mål må upptagas till ny behandling eller ej.
            Huruvida en svensk rättsnämnd borde tillföras lekmannainflytande
            var ett av de spörsmål, som den begärda utredningen hade att överväga.
            Vid behandlingen av nämnda motioner anförde ett sammansatt konstitu-
            tions- och första lagutskott, att det med hänsyn till utformningen
            av yrkandet icke ansåg sig ha anledning att till övervägande upptaga
            frågan om formerna för handläggning av resningsärenden. Förslaget
            om en utred- ning i motionens syfte avstyrktes och avslogs sedermera
            också av kam- rarna. Vid de voteringar, som ärendet efter längre
            debatter föranledde, avgavs i första kammaren 58 röster för utskottets
            utlåtande och 33 röster för utskottsreservationens yrkande, vilket
            var identiskt med motionens, varjämte 37 ledamöter förklarade
            sig avstå från att rösta. I andra kam- maren var motsvarande siffror
            98 respektive 66, varjämte här 20 ledamöter 1 — Bihang till riksdagens
            protokoll 1957. 3 saml. Nr 318—328
          </p>
          <pb facs="riksdagen-motions-pdf/data/1957/mot_1957__fk__318/mot_1957__fk__318-002.pdf"/>
          <fw xml:id="i-KKpUAjaQJoXcBEhjFPCtkQ">
            2 Motioner i Första kammaren, nr 318 år 1957
          </fw>
          <p xml:id="i-Cmzsp5qMvfE4bnZ1HqZxqs">
            förklarade sig avstå från att rösta. Under debatterna gjordes
            uttalanden till förmån för en förutsättningslös utredning av hithörande
            frågor av några bland dem, som vid voteringarna nedlade sina röster.
            De skäl, som tidigare föranlett skilda ledamöter att till riksdagens
            pröv- ning framlägga förslag om sådana förändringar i resningsinstitutets
            ut- formning, att det bringas i överensstämmelse med den moderna
            rättegångs- ordningens bärande principer, offentlighet, muntlighet
            och omedelbarhet, kvarstår alltjämt oförändrade. Sådana principer,
            som anses riktiga och grundläggande för underrätternas, delvis
            också för överrätternas handlägg- ning av rättsfrågor, bör givetvis
            vara riktgivande även för högsta dom- stolen. I korthet har den
            framförda kritiken riktat sig mot följande förhållanden: 1) att
            högsta domstolen vid resningsansökan har att taga ställning till
            tidigare egna avgöranden; 2) att utredning och föredragning vid
            resningsansökan anförtros en enda person, vars personliga omdöme
            i all synnerhet vid mål av större om- fattning kan bli av största
            betydelse för högsta domstolens ställnings- tagande; 3) att föredragningen
            av resningsansökan icke ges offentlighet, vilket med- för att
            den sökande är berövad möjligheten lämna sådana korrigeringar
            eller upplysningar till den gjorda föredragningspromemorian, som
            veder- börande bedömer relevanta; ej heller har sökanden möjlighet
            att ens i efterhand få del av den utformning, den muntliga föredragningen
            av hans fråga erhållit eller de svar och upplysningar den föredragande
            lämnat på domstolsledamöternas frågor. Under en följd av år har
            spörsmålet om resningsinstitutets utformning varit föremål för
            överläggningar i riksdagen. De problem, som uppkommer, då det
            gäller att reglera förfarandet i dessa fall, är, som ofta påpekats,
            mycket komplicerade, vilket i sin tur kan antagas ha bidragit
            till att rätts- ordningen här fått stelna i en för många otillfredsställande
            form. Sam- tidigt torde, så länge frågan om möjligheten av en
            bättre ordning i hit- hörande avseenden icke blir närmare utredd,
            mången förbliva i en känsla av otillfredsställelse med våra lagars
            utformning i vad det gäller högsta domstolens handläggning av
            resningsmål. Icke minst med hänsyn till detta sistnämnda förhållande
            får undertecknade hemställa, att riksdagen i skrivelse till Kungl.
            Maj:t måtte hem- ställa om en förutsättningslös utredning angående
            resnings- institutet, såväl med avseende på den prövande instansens
            sammansättning som den processuella ordningen vid av- görandet
            av resningsansökningar.
          </p>
          <p xml:id="i-Y3Jy7RTDg1Bx64Q8BCutUa">
            Stockholm i januari 1957 Carl Albert Anderson
          </p>
          <p xml:id="i-Rx6KmCYzxFxuvuwfne9sKV">
            David Ollén Gunnar Lodenius Martin Söderquist
          </p>
        </div>
      </div>
    </body>
  </text>
</TEI>
