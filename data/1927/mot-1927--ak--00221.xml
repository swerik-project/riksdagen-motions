<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1927--ak--00221">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__ak__221/mot_1927__ak__221-001.pdf"/>
      <fw xml:id="i-QpHz89VrDy4fsFv6XRTTCi">
        Motioner i Andra kammaren, Nr 221. 13
      </fw>
      <div xml:id="i-NLVGQkFQPB5Gwcy1ETAdtV" type="motHeader">
        <div xml:id="i-PyzNbiqs7s7SZEBwmRPYJT" type="motTitle"/>
        <div xml:id="i-NeXJj3jMNnpsq8FRh6USqB" type="motSubmissionInfo"/>
      </div>
      <div xml:id="i-9GpsUyWUTx3MVz6V1EUX89" type="motBody">
        <div xml:id="i-W4JPnkNMcJJ4LD1oAFdJVB">
          <p xml:id="i-PoW74a1twaMgoH2TtqFP9x">
            Nr 221. Av herr Weibull, om importavgift för förädlade fruktträd
            m. m.
          </p>
          <p xml:id="i-RL96oru9gLU7quECyLLrUV">
            Fruktodlingen, som här i landet tidigare knappast varit en ekonomisk
            faktor av nämnvärd betydelse, har, till stor del genom Sveriges
            pomolo- giska förenings målmedvetna verksamhet, under de senaste
            decennierna fått ett synnerligen kraftigt uppsving, och den lovar
            bliva av största be- tydelse för landet, om den får utveckla sig
            i de banor, som erfarenheten visat vara de riktiga. En av de viktigaste
            förutsättningarna för en allmänt utbredd och framgångsrik fruktodling
            inom landet är den, att vid planteringar av fruktträdgårdar endast
            användes det allra bästa växtmaterial, d. v. s väl uppdragna,
            friska träd av för landet lämpliga sorter. I stort sett kunna
            de svenska trädskolorna sägas tillhandahålla ett sådant fullt
            lämp- ligt material, då de vid uppdragningen av fruktträd tillämpa
            de prin- ciper, som under årens lopp befunnits mest rationella.
            Detta gäller såväl beträffande sortval, val av lämpliga grundstammar
            och trädens kvalitet i övrigt som bekämpandet av parasitsvampar
            och skadeinsekter. Helt annat är dock mycket ofta förhållandet
            med de unga fruktträd, som till Sverige införas från andra länder.
            Ej nog med att dessa be- visligen i många fall äro angripna av
            verkligt farliga parasitsvampar och skadeinsekter, utan de äro
            ofta i hög grad behäftade med andra svåra fel, t. ex. att de uppdragits
            på olämpliga och i vårt klimat otillräckligt här- diga grundstammar,
            eller att de förete en olämplig form, av den anled- ningen att
            de icke behandlats med tillbörlig noggrannhet, ja att de rent
            av utgöras av en kvalitet, närmast att betrakta som utskott, d.
            v. s. överblivna rester i plantskolor, från vilka de bättre träden
            redan försålts. Deras allra värsta fel består dock allt för ofta
            däruti, att de till mycket stor del tillhöra sorter, olämpliga
            för våra förhållanden, även i de fall då de äro försedda med namnbeteckning,
            angivande i vårt land odlings- värda fruktsorter. Det ligger ju
            också blott i sakens natur, att en ut- ländsk plantskola uppdrager
            helt andra fruktsorter än dem, som efter så långvariga och mödosamma
            undersökningar, företagna av Sveriges pomo- logiska förening,
            numera sammanförts till ett svenskt nationalsortiment. Försäljningen
            av importerade träd har under de sista åren antagit rent av groteska
            former, i synnerhet i de sydligare delarna av landet, där personer,
            som ofta sakna varje kännedom om fruktodling, resa om- kring på
            landsvägarna med lastbilar, fulla med fruktträd av det mest underhaltiga
            slag. Dessa utmånglas dels på salutorgen, dels genom gård-
          </p>
          <pb facs="riksdagen-motions-pdf/data/1927/mot_1927__ak__221/mot_1927__ak__221-002.pdf"/>
          <fw xml:id="i-U5bHHf1mN17chysFajGWMu">
            14 Motioner i Andra kammaren, Nr 221.
          </fw>
          <p xml:id="i-TJW6138W1G9uRd1jN95dAt">
            farihandel på landsvägen, och enligt uppgifter från trovärdigt
            håll åsätter säljaren ofta nog etiketter på träden med vilket
            namn köparen än nämnt, även om det försålda trädet skulle tillhöra
            en helt annan sort. Att missförhållanden av likartat slag som
            de ovan anförda beaktats även i andra länder, framgår bland annat
            därutav, att dessa på ena eller andra sättet skyddat sig mot en
            mindre önskvärd import av olämpligt växtmaterial. Så t. ex. har
            totalt importförbud för fruktträd m. m. ut- färdats av Förenta
            Staterna, och Norge har utfärdat ett liknande för levande växter
            i allmänhet. Visserligen har den senare åtgärden vid- tagits under
            uppgift, att landet på detta sätt ville söka skydda sig mot införandet
            av mul- och klövsjuka, men även sedan de vetenskapliga auk- toriteterna
            icke längre anse, att smittoämne till nämnda sjukdom kan överföras
            med levande växter, har man bibehållit importförbudet, vars ändamål
            tydligen är ett helt annat. På andra håll har man infört syn-
            nerligen rigorösa bestämmelser om växtinspektion (Danmark, England,
            Tyskland och över huvud taget nästan alla kulturländer) eller
            så gott som prohibitiva tullar (Tyskland och Finland). Just genom
            sådana restriktioner ha flera länder med stark produktion av fruktträd
            blivit hindrade att avsätta dessa till förutvarande kunder, och
            det gäller nu för sådana länders träd- skolor att antingen bränna
            upp sina osäljbara träd eller till varje pris försälja dem till
            de ytterst få länder, som ännu sakna tillräckligt skydd mot en
            ohejdad och okontrollerad import. Under dessa förhållanden bör
            det ej förvåna någon, att Sverige, i av- saknad av varje slag
            av skydd, har blivit en veritabel avstjälpningsplats för nedsmittade,
            underhaltiga och över huvud taget olämpliga växter av alla slag.
            Så stor denna fara är för trädgårdsodlingen i sin helhet, så är
            den dock mest överhängande för fruktodlingen. Det är därför också
            av största vikt, att skyndsamma åtgärder vidtagas till avvärjande
            av denna fara. Mest effektiv som skydd mot den mindre önskvärda
            importen vore givetvis ett totalt importförbud för fruktträd,
            och i själva verket har en sådan åtgärd i princip förordats av
            kungl. lantbruksstyrelsen vid ett tidigare tillfälle, då det emellertid
            icke lämpligen kunde genomföras på grund av tillfällig brist på
            fruktträd inom landet. Gällande handels- traktat med Tyskland
            lägger emellertid oöverstigliga hinder i vägen för ett sådant
            förbud, och man måste därför finna annan utväg att förebygga en
            ohejdad import. Den skada, som den svenska fruktodlingen lider
            genom utplanterandet av olämpliga eller dåliga fruktträd, kan
            närmast jämföras med den, som drabbat skogsskötseln i landet genom
            sådd av tallfrö från sydligare län- der. För att förhindra fortsatt
            användning av utländskt tallfrö har riks- dagen åsatt detta en
            tull av 6 kronor per kilogram, och synes det oss, att en liknande
            åtgärd skulle vara nödvändig även beträffande fruktträden. Ännu
            bättre vore dock att en importavgift fastställdes, vilken kunde
          </p>
          <pb facs="riksdagen-motions-pdf/data/1927/mot_1927__ak__221/mot_1927__ak__221-003.pdf"/>
          <fw xml:id="i-SUT1qPPHNNSDGgykmbNn2f">
            Motioner i Andra kammaren, Nr 221. 15
          </fw>
          <p xml:id="i-EHXzrtLx1HJXwTxzgSNHpJ">
            komma till direkt användning för sådana åtgärder till befrämjande
            av landets fruktodling, som verkade till kontroll av landets egen
            fruktträds- produktion. Vi tänka därvid närmast på en inspektion
            av de svenska plantskolor, som uppdraga fruktträd till försäljning.
            Förslaget om inspek- tion av trädskolorna är för övrigt ingalunda
            nytt. Redan de plantskolor, som till det 20 allmänna svenska lantbruksmötet
            i Norrköping år 1906 anmälde sig till tävlan om »Statens hederspris
            för fruktträdskolor», in- spekterades av prisdomarna, som enligt
            given instruktion hade att taga särskild hänsyn till »urval av
            sorter och garanti för sortäkthet»&gt; samt »moderträdens beskaffenhet»,
            och en liknande inspektion utfördes i de plant- skolor, som tävlade
            om pris vid jubileumslantbruksmötet i Malmö 1914. Vidare har styrelsen
            för Sveriges pomologiska förening redan beslutat er- bjuda landets
            trädskolor att underställa sig föreningens kontroll. Denna verksamhet
            är avsedd att taga sin början redan under innevarande år. För
            att fullt genomföra en sådan kontroll fordras givetvis tillgång
            till andra resurser än dem, som för närvarande stå Sveriges pomologiska
            före- ning till buds, särskilt om kontrollen, såsom vi förutsätta,
            skulle göras obligatorisk för samtliga landets trädskolor och
            komma att omfatta icke enbart trädens sundhetstillstånd utan även
            deras kvalitet i övrigt, sortval, namnriktighet m. m. Även annan
            verksamhet till befrämjande av svensk fruktodling, såsom försöksverksamhet
            m. m., borde, i den mån sådant kan ske, understödjas av de medel,
            vilka inflyta genom importavgifterna. Skulle mot förmodan de inflytande
            medlen icke räcka till för att bestrida utgifterna för trädskoleinspektionen,
            måste förutsättas, att plantskolorna själva få vidkännas de kostnader,
            som icke täckas genom importavgifterna. Närmare bestämmelser rörande
            inspektionen torde böra utfärdas av Kungl. Maj:t på förslag av
            kungl. lantbruksstyrelsen och efter hörande av Sveriges pomologiska
            förening. Lämpligt är, att importavgiftens storlek bestämmes med
            hänsyn till samma grunder, som tillämpats i andra länder. Såsom
            ovan påpekats har importen av fruktträd till Tyskland belagts
            med en tull av 80 guldmark per 100 kilogram, och i Finland är
            tullen 600 finska mark per 100 kilo- gram. Om här i Sverige fastställdes
            en importavgift av 60 kronor per 100 kilogram, kan man ha anledning
            tro, att därigenom skulle utestängas den tillförsel av mindrevärda
            fruktträd, som man framför allt vill för- hindra, medan avgiften
            ej skulle verka hindrande för en fullt lojal och önskvärd import
            av enstaka träd för sortförsök och andra därmed jäm- förliga ändamål.
            En invändning mot importavgifterna skulle kunna tänkas framställd,
            nämligen den att brist uppstode på fruktträd inom landet och att
            priset på sådana komme att drivas upp till en oskälig höjd, då
            svenska träd- skolor icke längre hade att befara konkurrens med
            de utländska. Enligt vad som är oss bekant, ha de svenska trädskolorna
            rustat sig för att tillgodose en efterfrågan, fullt motsvarande
            landets behov, och intet lär hindra, att
          </p>
          <pb facs="riksdagen-motions-pdf/data/1927/mot_1927__ak__221/mot_1927__ak__221-004.pdf"/>
          <fw xml:id="i-JpXA8bEJdg7VXUFcfDcsJc">
            16 Motioner i Andra kammaren, Nr 221.
          </fw>
          <p xml:id="i-RAnWMhL4AgckwZDds7GUiL">
            deras odlingar ännu mer utvidgas, därest så skulle visa sig önskvärt.
            Vad fastställandet av försäljningspriset beträffar, må här erinras,
            att flera av landets största trädskolor äro förlagda till statens
            trädgårdsskolor, och att priset på de från dessa utsända artiklarna
            kan regleras genom de villkor, som Kungl. Maj:t kan fästa vid
            utbetalandet av det till dessa skolor ut- gående statsanslaget.
            Konkurrensen mellan de olika trädskolorna är så livlig, att ingen
            privat sådan skulle kunna tänkas åsätta sina alster högre pris
            än dem, som tillämpas från ovan angivna trädskolor. Jag får sålunda
            i anslutning till vad här ovan anförts hemställa,
          </p>
          <p xml:id="i-Stcdjayayg57Bhkpc2Le6">
            att riksdagen måtte besluta, att vid införsel till riket följande
            under tulltaxan nr 130 fallande levande växter, nämligen förädlade
            fruktträd av äpplen, päron, plommon och körsbär, åsättas en importavgift
            av 60 öre per kilogram; att hos Kungl. Maj:t anhålla om utfärdandet
            av före- skrift, att trädskolor inom riket, som till försäljning
            uppdraga fruktträd av äpplen, päron, plommon och körsbär, skola
            underkasta sig den kontroll, om vilken Kungl. Maj:t behagar utfärda
            närmare bestämmelser; samt att de importavgifter, som erläggas
            vid införandet av fruktträd, må användas till bestridande av kost-
            naderna för inspektion och kontroll av svenska träd- skolor samt
            andra åtgärder till befrämjande av svensk fruktodling.
          </p>
          <p xml:id="i-TbZTc7H8AbLoanWgqpvrig" type="date">
            Stockholm den 21 januari 1927.
          </p>
          <div xml:id="i-7krZDADAUXQZANDVKwTCbL" type="signatureBlock">
            <p who="i-ETEkSVpR9UzmnQi4tLS2zA" type="signature">
              Harry Weibull
            </p>
          </div>
          <p xml:id="i-JPebK97ncgNvpkdz8azvAZ">
            Stockholm, Isaac Marcus” Boktryckeri-Aktiebolag, 1927.
          </p>
        </div>
      </div>
    </body>
  </text>
</TEI>
