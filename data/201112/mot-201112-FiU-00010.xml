<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FiU-00010">
  <teiHeader>
    <fileDesc>
      <titleStmt>
        <title>med anledning av prop. 2011/12:66 Godkännande av Europeiska rådets beslut om ändring av artikel 136 i EUF-fördraget  stabilitetsmekanism för euroländer</title>
        <author corresp="i-CDKhUdmb1S9QFH6sC7PTmi i-G6h5eGLouuQFhsrn32jgsV">av Erik Almqvist och Johnny Skalin (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2011/12:66 Godkännande av Europeiska rådets beslut om ändring av artikel 136 i EUF-fördraget  stabilitetsmekanism för euroländer</title>
          <idno type="rdwebb">GZ02Fi10</idno>
          <rs type="number">Fi10</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GZ02Fi10/text</ref>
          <ref type="dokument_url_html">http://data.riksdagen.se/dokument/GZ02Fi10</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fi10</ref>
          <ref type="doc">http://data.riksdagen.se/fil/CA362418-D93A-4465-AE5B-31D15E7E768F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CDKhUdmb1S9QFH6sC7PTmi</idno>
            <name>Erik Almqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G6h5eGLouuQFhsrn32jgsV</idno>
            <name>Johnny Skalin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q3g2bV2uRim8VJiPKYVApi" type="basedOn"/>
        <correspContext corresp="i-Q3g2bV2uRim8VJiPKYVApi">
          <ref>Proposition 2011/12:66</ref>
        </correspContext>
        <correspAction xml:id="i-2FEZGRBe8LDq9h8Yd5CtjT" type="signed"/>
        <correspContext corresp="i-2FEZGRBe8LDq9h8Yd5CtjT">
          <note type="signatory" corresp="i-CDKhUdmb1S9QFH6sC7PTmi"/>
          <note type="signatory" corresp="i-G6h5eGLouuQFhsrn32jgsV"/>
        </correspContext>
        <correspAction xml:id="i-jf4CM4Ebu6EY9c1PTWtdA" type="referral">
          <date when="2012-03-19"/>
        </correspAction>
        <correspAction xml:id="i-52woqSZzS6aiozWQ6cRTCy" type="referral">
          <date when="2012-03-19"/>
        </correspAction>
        <correspAction xml:id="i-PBSCiGakctgjZRnS2tBqLs" type="dismissal">
          <date when="2012-03-15"/>
        </correspAction>
        <correspAction xml:id="i-Nm6RtwWERdJnqzwS411tMk" type="dismissal">
          <date when="2012-03-15"/>
        </correspAction>
        <correspAction xml:id="i-DrpSUs1urcjKfbHDrHP2pw" type="submission">
          <date when="2012-03-14"/>
        </correspAction>
        <correspAction xml:id="i-Gc9T1zHSWrAWUdbNGJ1fy6" type="transfer">
          <date when="2012-03-14"/>
        </correspAction>
        <correspAction xml:id="i-H3mZMn9of7hB4uYqNdLg2F" type="assigned"/>
        <correspContext corresp="i-H3mZMn9of7hB4uYqNdLg2F">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-6bgEGyPizGeeXQbiBMTE2r">
            Förslag till riksdagsbeslut
          </head>
          <list style="ol">
            <item xml:id="i-LtCJTNcU854MpFjSQ9HUKn">
              Riksdagen avslår proposition 2011/12:66 Godkännande av Europeiska
              rådets beslut om ändring av artikel 136 i EUF-fördraget stabilitetsmekanism
              för euroländer.
            </item>
            <item xml:id="i-U53bKQQ6PvWy8oUokZGYp7">
              Riksdagen tillkännager för regeringen som sin mening vad som
              anförs i motionen om att regeringen ska verka för att EFSM (European
              Financial Stability Mechanism) avskaffas.
            </item>
            <item xml:id="i-17kQnCnwx7F4qN9uMHj8Py">
              Riksdagen tillkännager för regeringen som sin mening vad som
              anförs i motionen om att regeringen ska verka för att Sverige
              får ett formellt undantag från att införa euron som valuta i likhet
              med Storbritannien och Danmark.
            </item>
          </list>
        </div>
        <div type="motContent">
          <head xml:id="i-3Uef3QKhaPtiSvoRKe2pLQ" type="h1">
            Motivering
          </head>
          <p xml:id="i-9UnfCqqj4DEoc3Y7AguTqw">
            Propositionen föreslår att Sverige ska godkänna fördragsändringar
            som ligger till grund för att ESM (European Stability Mechanism)
            ska ersätta EFSM (European Financial Stability Mechanism) samt
            EFSF (European Financial Stability Facility) och därefter fungera
            som permanent stabilitetsmekanism för euroländerna. Emedan propositionen
            huvudsakligen berör just EMU-området är det av vikt att framhålla
            relevansen även för Sveriges del.
          </p>
          <p xml:id="i-SWrRYLVBAkzqixJD9Ztx68">
            Sverige har i enlighet med nuvarande förordning och i enlighet
            med Sveriges medlemskap i EU en formell och legal skyldighet att
            gå med i det tredje steget i EMU och införa euron som valuta.
            Till skillnad från exempelvis Storbritannien och Danmark har vi
            inget formellt undantag från detta.
          </p>
          <p xml:id="i-K5Vxx7qqaVNX8sw1vQssHR">
            Detta kommer som ett resultat av en närmast nonchalant motvilja
            från regeringen mot en bred diskussion i frågan, trots kritiskt
            opinionsläge och resultat från tidigare folkomröstning. Regeringens
            ovilja att förhandla fram ett formellt undantag gör att vi måste
            förhålla oss till ett eventuellt framtida medlemskap i EMU:s tredje
            steg och att vi därmed också måste ha synpunkter på det som i
            dag är att betrakta som EMU-områdets angelägenheter.
          </p>
          <p xml:id="i-GAD87kEg69QNBHPYsqN2L9">
            Sverigedemokraterna ställer sig starkt negativa till att Sverige,
            i en eventuell framtid som euronation, ska tvingas låna ut pengar
            efter beslut på federal nivå. ESM:s kapital är inledningsvis tänkt
            att uppgå till 700 miljarder euro. Det motsvarar hela svenska
            statens utgifter för sju år.
          </p>
          <p xml:id="i-U2WZXxup9yihLrDHnrLysj">
            ESM föreslås styras av respektive lands finansministrar. Även
            om beslut huvudsakligen ska tas enhälligt så öppnar förslaget
            upp för beslut genom kvalificerad majoritet under vissa förhållanden.
            En svensk finansminister kan alltså med enkelhet bli överkörd,
            emedan röstetalet baseras på respektive lands andel av ESM:s kapital,
            vilket i sin tur baseras på andelen av befolkningen respektive
            bruttonationalprodukten.
          </p>
          <p xml:id="i-7ZhcKFAV3ZcwNyRoB6C2oX">
            Det är givetvis otänkbart för Sverigedemokraterna att låta någon
            annan än det svenska folkets valda företrädare förfoga över så
            pass stora summor av vad som i grunden är svenska skattepengar.
            Till yttermera visso är Sverigedemokraternas förtroende för denna
            samling individer, som alltså är tilltänkta såsom blivande ESM-råd,
            tämligen begränsat givet historiken avseende deras förmåga att
            skapa tillit, stabilitet och lugn och ro på de finansiella marknaderna.
          </p>
          <p xml:id="i-DqgfxnGZUeiuhzFbDsU4cD">
            Vidare är det högst oklart huruvida denna typ av åtgärd är att
            föredra på lång sikt, och om den överhuvudtaget är långsiktigt
            hållbar. Propositionen avslöjar själv sin egen akilleshäl:
          </p>
          <p xml:id="i-scZCk4VciPuXBqcbUnZeV">
            När bestämmelserna om den ekonomiska och monetära unionen (EMU)
            infördes genom Maastrichtfördraget, som trädde i kraft 1993, gjordes
            valet att inte i den institutionella arkitekturen för EMU innefatta
            någon finansiell stödmekanism för euroländer. Detta föreföll rationellt
            eftersom endast ekonomiskt och finansiellt stabila länder skulle
            kunna kvalificera sig för att införa euron. Man befarade också
            en risk för att möjligheten till hjälpaktioner skulle minska ländernas
            eget ansvarstagande för sin ekonomi.
          </p>
          <p xml:id="i-F8EUiHZ25BVQycmQipCRTK">
            Denna logik, som nu alltså förkastas, gäller i själva verket
            lika mycket nu som då. Konsekvensen på längre sikt av att hela
            tiden lösa ut den som försatt sig i skuld minskar givetvis incitamenten
            att hålla sig med sunda statsfinanser. Samma resonemang används
            helt riktigt inom bankväsendet, där flera banker tar på sig orimliga
            risker med vetskapen om att staten, och i förlängningen skattebetalarna,
            står för kostnaden om det skulle vilja sig riktigt illa.
          </p>
          <p xml:id="i-97LMXA5ttoV2FyBpPniAAv">
            I sammanhanget bör det även konstateras att en stor del av finansieringen
            från krismekanismerna används för att hålla europeiska banker
            under armarna. Att genomgå ett regelrätt stålbad är givetvis inte
            att föredra på kort sikt, men att hela tiden skjuta det framför
            sig är heller inte långsiktigt hållbart. Det är på sitt sätt fascinerande
            att det som framstod som uppenbart för bara några år sedan, och
            som är ett fullt korrekt allmängiltigt resonemang, helt enkelt
            inte tycks äga sin riktighet längre.
          </p>
          <p xml:id="i-9BxicLDxmLR1DQBN3zWmHG">
            En viktig fråga i sammanhanget är Sveriges åtaganden i EFSM,
            där vissa förespråkar ESM enkom för att undslippa EFSM. Sverigedemokraterna
            hävdar dock att man kan konstatera att skapandet av krismekanismer
            för att hantera de ökade räntor som mötte flera europeiska länder
            kan ha saknat rättsligt stöd i fördragen. Användandet av artikel
            122 för att inrätta de tillfälliga mekanismerna delade den juridiska
            expertisen i två delar.
          </p>
          <p xml:id="i-31CG516hNQYx1qbWgf6PuD">
            Som framgår av vetenskapliga studier som publicerats efter euromötet
            och ministerrådets möten i maj 2011 finns det all anledning att
            ifrågasätta huruvida artikel 122 verkligen gav EU rätt att inrätta
            EFSM, till och med villkorat och tillfälligt, som ett svar på
            Greklandskrisen.
          </p>
          <p xml:id="i-J3Rctij9XrFbVxZ7c5DFHX">
            Huvudsakliga invändningar mot artikel 122 som rättslig grund
            för de nuvarande mekanismerna är att krisen inte var utanför Greklands
            och Irlands kontroll, utan snarare självförvållade, och att det
            inte heller var någon osedvanlig händelse som låg till grund för,
            i vart fall, Greklands kris. Det kan noteras att House of Commons
            European Scrutiny Committee vid sin prövning av artikel 136 funnit
            att artikel 122 knappast kunde ligga till grund för EFSM och att
            EU inte hade rätt att inrätta mekanismen med artikeln som rättslig
            grund. Även en snabbanalys av Svenska institutet för europapolitiska
            studier fann i juni 2011 att det var juridiskt kontroversiellt
            att använda artikel 122 för mekanismerna.
          </p>
          <p xml:id="i-X6s2kCeKxERmjzApd2oiUV">
            Tyvärr har det inte skett någon rättslig prövning av frågan.
            Det finns till och med tvivel som lyser igenom i slutsatserna
            från Europeiska rådet i december 2010, där toppmötet fastställer
            att man är överens om att inte använda artikel 122 för krismekanismer.
          </p>
          <p xml:id="i-LWcw6xAkrBTxmu47znJdaz">
            Mekanismerna borde inte ha antagits förrän en grundlig juridisk
            prövning gjorts. Nu skedde så inte. Enligt Sverigedemokraternas
            mening borde fler länder ha verkat för att få frågan om förordningen
            prövad i sina respektive författningsdomstolar eller, bäst av
            allt, tagit frågan till EU-domstolen för att få fastställt huruvida
            rådet och kommissionen verkligen har agerat inom ramen för fördragen.
          </p>
          <p xml:id="i-5P1mk6dSUn2hhYoHTGedza">
            Sverigedemokraterna anser att Sverige borde ha hänskjutit frågan
            till EU-domstolen för en prövning av den rättsliga grunden för
            EFSM-förordningen. Således torde Sverige ändock kommit ifrån sitt
            borgensåtagande i EFSM. På grund av det oklara rättsläget och
            för att skydda svenska skattepengar bör regeringen driva linjen
            att EFSM ska avskaffas.
          </p>
          <p xml:id="i-XAkKtBfsB8NhzmpPn1zVcw">
            De länder som försatt sig i en situation där de inte längre styr
            över sin penningpolitik må givetvis lösa sina respektive problem
            och utmaningar så som de själva finner bäst, och Sverigedemokraterna
            lägger ingen direkt värdering i det. Däremot, så länge Sverige
            riskerar att dras djupare in i eurosamarbetet så måste Sverige
            ta avstånd från ömsesidiga åtaganden liksom ESM.
          </p>
          <p xml:id="i-6FzB2KskoVhqvpUhw2m9JL">
            Det står dock euroländerna fritt att upprätta bilaterala låneavtal
            sinsemellan även om det förmodligen vore att föredra om de åter
            finge kontroll och självständighet över sin penningpolitik. Det
            rimliga för svensk del i nuläget är att Sverige förhandlar fram
            ett formellt undantag från att införa euron som valuta, och så
            länge så inte är fallet nödgas vi avslå alla ändringar i linje
            med vad propositionen anför.
          </p>
        </div>
        <div type="motSignatures">
          <list>
            <item xml:id="i-9v2MwowmVB6shvNCj1Aa19" who="i-CDKhUdmb1S9QFH6sC7PTmi">
              Erik Almqvist (SD)
            </item>
            <item xml:id="i-H5ahVqkAHRV7KHc4td8kZU" who="i-G6h5eGLouuQFhsrn32jgsV">
              Johnny Skalin (SD)
            </item>
          </list>
        </div>
      </div>
    </body>
  </text>
</TEI>
