<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00236">
  <teiHeader>
    <fileDesc>
      <titleStmt>
        <title>Gårdsproducerat direkt till konsumenterna</title>
        <author corresp="i-K75KrtPmbiw4k8rrgLDHse">av Maria Plass (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gårdsproducerat direkt till konsumenterna</title>
          <idno type="rdwebb">GX02So236</idno>
          <rs type="number">So236</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So236/text</ref>
          <ref type="dokument_url_html">http://data.riksdagen.se/dokument/GX02So236</ref>
          <ref type="dokumentstatus_url_xml">http://data.riksdagen.se/dokumentstatus/GX02So236</ref>
          <ref type="doc">http://data.riksdagen.se/fil/0645208F-8658-43EC-BC43-E35A929203FA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-K75KrtPmbiw4k8rrgLDHse</idno>
            <name>Maria Plass</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Li6Gyx1JbXBeY6pQrYT12F" type="signed"/>
        <correspContext corresp="i-Li6Gyx1JbXBeY6pQrYT12F">
          <note type="signatory" corresp="i-K75KrtPmbiw4k8rrgLDHse"/>
        </correspContext>
        <correspAction xml:id="i-BWVFCEt1cEj8u1UTXtX9hj" type="numbering">
          <date when="2009-09-29"/>
        </correspAction>
        <correspAction xml:id="i-RdEqsbpBx7ZJYYgkR3a4nL" type="submission">
          <date when="2009-09-28"/>
        </correspAction>
        <correspAction xml:id="i-8bquX2K3Pi2L8Erz553cKj" type="transfer">
          <date when="2009-09-25"/>
        </correspAction>
        <correspAction xml:id="i-FJFmkrTeUeBXRngPfu8KjU" type="assigned"/>
        <correspContext corresp="i-FJFmkrTeUeBXRngPfu8KjU">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XdcaQWj32bowXLNiLeNCsY" type="motBody">
        <div xml:id="i-LqHZdB36qSoePWRHyLMTK9" type="motProposal" subtype="förslag">
          <head xml:id="i-VJaxo1CBZveEcMDmbPkfbU">
            Förslag till riksdagsbeslut
          </head>
          <list xml:id="i-RyQT4W139FYUjxKjML9Jc3" style="ol">
            <item xml:id="i-6MjZTJhyKRnsnSRnTxvcF2">
              Riksdagen tillkännager för regeringen som sin mening vad som
              anförs i motionen om nödvändigheten av att tillåta svenska gårdsproducenter
              att sälja egenproducerade alkoholdrycker i form av vin, öl och
              cider direkt till konsumenterna och vid gården.
            </item>
            <item xml:id="i-MdfRrPELMFQZKxAqspPYxV">
              Riksdagen tillkännager för regeringen som sin mening vad som
              anförs i motionen om nödvändigheten av att tillåta svenska gårdsproducenter
              att servera sina alkoholhaltiga drycker i form av vin, öl och
              cider direkt till en potentiell konsument genom utskänkningstillstånd
              specialformulerat för detta ändamål.
            </item>
          </list>
        </div>
        <div xml:id="i-9fiF6jH4cvySzW6yjcT7FE" type="motContent">
          <head xml:id="i-43b23cgvvRLE1C6JArqNTz" type="h1">
            Motivering
          </head>
          <p xml:id="i-Le4JZWe6xTMssiYhSmb9ru">
            I och med Sveriges inträde i EU år 1995 upphörde flera av monopolen
            på alkoholområdet, bland annat inom import, tillverkning och partihandelsförsäljning.
            Sverige valde dock av alkoholpolitiska skäl att behålla detaljhandelsmonopolet,
            Systembolaget. Detta villkorades med att Sverige inte fick diskriminera
            producenter inom EU. Det är ett villkor som idag gör att vi snarare
            diskriminerar producenter på den egna marknaden.
          </p>
          <p xml:id="i-PujURh1UN3WGpD1Cs6zDsj">
            Den svenska alkohollagen ger Systembolaget ensamrätt att sälja
            drycker med en alkoholhalt överstigande 3,5 procent över disk.
            Systembolaget har således monopol på all detaljhandel av vin,
            starköl, starkcider samt andra spritdrycker. För svenska producenter
            av dessa innebär monopolet ett förbud att sälja från den egna
            produktionen direkt till konsumenten. Sverige är det enda landet
            i EU där så är fallet. Finland har en motsvarande reglering av
            alkoholförsäljning över disk men har sedan år 1995 förenat sitt
            handelsmonopol med reglerad gårdsförsäljning. Gårdsförsäljning
            i Finland möjliggör för producenten att bedriva handel med egna
            viner, öl och cider utan monopolet som mellanhand.
          </p>
          <p xml:id="i-597hzzfotNxMz2TjEjJUyB">
            Svenska gårdar som producerar alkoholhaltiga drycker bör tillåtas
            en reglerad försäljning av egenproducerade viner, öl och cider
            under kontrollerade former och direkt till konsument. Sverige
            kan, inom ramen för sin restriktiva alkoholpolitik och sitt medlemskap
            i EU, tillåta gårdsförsäljning och samtidigt bevara alkoholmonopolet
            för övrig detaljhandel. Kvalitet och kontroll kan säkras även
            när Systembolaget inte är mellanhand och ensamt försäljningsställe
            över disk. Tillåten gårdsförsäljning skulle vara betydelsefull
            framför allt för företagandet och turismen på landsbygden. Svensk
            dryckeskultur skulle gynnas och vår tillgång till närproducerade
            alternativ berikas.
          </p>
          <p xml:id="i-AmFFienkuHZRfmf8ukCCvR">
            För gemene svensk är tanken på att köpa ett svensktillverkat
            vin från en gård i exempelvis Bohuslän främmande. Men nya druvor
            och nya utvecklingsmetoder har under senare år öppnat för vinproduktion
            i Sverige. Intresset för småskaligt och närproducerade livsmedel,
            däribland viner, har ökat. Föreningen Svenska vinodlare listar
            ett tjugotal svenska vingårdar i medlemsregistret. Dessvärre sätter
            dagens alkoholpolitiska regleringar käppar i hjulet för våra svenska
            producenter. Den näringsfrihet som EU-inträdet villkorar är för
            dem inte en realitet. Marknadsmöjligheterna och tillgängligheten
            för svenska gårdsproducenter är orimligt begränsade.
          </p>
          <p xml:id="i-71BMFjG249R3YinamgKYWq">
            Systembolaget beslutade år 2008 att utöka sin service till landets
            lokala alkoholproducenter. Producenterna fick möjligheten att,
            efter ansökan, få sina produkter på hyllorna i den närmsta butiken.
            En dokumenterad kundefterfrågan ska först påvisas och den lokala
            butiken få ett skriftligt godkännande från Systembolagets huvudkontor,
            sedan kan produkterna lagerföras. Bakgrunden till beslutet var
            att Systembolagets försäljningsstatistik visade att det finns
            en stor efterfrågan på närproducerade produkter i butikerna. Lösningen
            skulle förenkla för små producenter och förbättra tillgängligheten.
            Detta i syfte att minska behovet av försäljning vid gården eller
            produktionsanläggningen, med motivering att en sådan lösning skulle
            hota alkoholmonopolet av bland annat EG-rättsliga skäl. Nålsögat
            för svenska gårdsproducenter att ingå i Systembolagets sortiment
            vidgades dock inte nämnvärt. Tillgängligheten för konsumenter
            och framför allt gårdsbesökare förbättrades marginellt.
          </p>
          <p xml:id="i-QNhsNm982up1pFacZTaihH">
            I september 2009 presenterade Systembolaget en ny form av utökad
            service till gårdarna, också den men det huvudsakliga syftet att
            mota tillåten gårdsförsäljning. Via en ny e-beställningstjänst,
            där Systembolaget är fortsatt mellanhand, vill man möta önskemålen
            från allmänheten och gårdsproducenterna. Gårdsbesökare ges med
            e-beställningstjänsten möjligheten att handla gårdsproducerat
            för avhämtning vid något av monopolets egna försäljningsställen,
            vid närmsta butik eller hemmavid och under Systembolagets öppettider.
            Det är svårt att utläsa fördelarna för gårdarna eller för den
            delen gårdsbesökarna. Av turistnäringens besökare är en tredjedel
            från utlandet (Nutek Fakta 2008). För dem kan nyttan med e-tjänsten
            antas bli minimal. Turismfrämjandet är centralt i frågan om gårdsförsäljning,
            och man tycks vara oförstående för vad det innebär för konsumenten
            att kunna handla vid gården som en del av besöksupplevelsen. Detta
            leder vidare till den primära invändningen mot Systembolagets
            e-beställningstjänst, den att tillverkarna fortsatt skulle sakna
            rätten att sälja de egna varorna direkt till konsument. E-beställningssystemet
            är dessutom ineffektivt eftersom distributionen kommer att kräva
            en utökad administration i flera led samt resultera i onödiga
            och miljöbelastande transporter. Systembolagets alternativ till
            gårdsförsäljning möter inte på ett tillfredsställande sätt vad
            allmänheten och gårdsproducenterna efterfrågat. Marknaden för
            svenskproducerat kommer också fortsättningsvis att vara ofri med
            Systembolagets krångel och rigida sortimentspolicy. Gårdsföretagandet
            och turismen kommer att öka mindre än vad det finns potential
            till.
          </p>
          <p xml:id="i-XEtzemN5n1pQpYRGPJaK2A">
            Alkohollagsutredningen (SOU 2009:22) behandlade frågan om gårdsförsäljning.
            Utredarna gjorde oriktigt bedömningen att tillåten gårdsförsäljning
            skulle inskränka Systembolagets ensamrätt samt vara oförenligt
            med EG-rättens regler om icke-diskriminering av utländska producenter.
            Systembolagets företrädare instämmer enligt exemplet ovan i att
            tillåten gårdsförsäljning inte är förenligt med Systembolagets
            monopolställning och skulle strida mot gällande EG-rätt. EU-kommissionen
            gör dock en annan bedömning. EU-kommissionen gav i mars 2009,
            genom sin konkurrenskommissionär, sitt svar på frågan om det föreligger
            EG-rättsliga hinder mot att Sverige tillåter gårdsförsäljning.
            Svaret var att Sverige kan tillåta gårdsförsäljning givet att
            svensk lag inte diskriminerar någon producent. Gårdsförsäljning
            är förenligt med monopolet och ett undantag för gårdsförsäljning
            skulle inte per automatik fordra att det statliga handelsmonopolet
            måste avskaffas.
          </p>
          <p xml:id="i-CcqmcQGhAibW8wYSpaQnAQ">
            Kritiker till gårdsförsäljning menar även att gårdsförsäljning
            skulle gå emot riksdag och regerings alkoholpolitiska mål. Erfarenheterna
            från Finland tyder dock på att reglerad gårdsförsäljning inte
            leder till nykterhetsproblem eller ökad totalkonsumtion. Försäljningen
            tillåts under samma tider som detaljhandelsmonopolets öppettider
            i det finländska exemplet och under kontrollerade former. Företrädesvis
            är gårdsprodukter för dyra och exklusiva för att attrahera den
            vill missbruka istället för att bruka. Gårdarnas geografiska placering
            är som oftast avsides. Beträffande risken för att produkter säljs
            till ungdomar samt för överservering, ska naturligtvis samma befintliga
            regelverk om en ansvarsfull alkoholhantering tillämpas. Alkohollagsutredningen
            redogjorde dessvärre inte för hur en tillståndsgivning till producenter
            kunde inrättas så att kontrollen över alkoholförsäljningen vidmakthölls.
            En restriktiv alkoholpolitik bör kunna föras även vid en reglerad
            försäljning av alkohol från gårdar, samtidigt som Systembolaget
            fortsätter sitt uppdrag.
          </p>
          <p xml:id="i-KeGQ6dRbKBdckaY6Nai2Tq">
            Jordbruksverket lämnade i sitt yttrande till Alkohollagsutredningen
            (Dnr 3287/09) kommentarer med utgångspunkt i landsbygdsföretagandets
            möjligheter och utmaningar. Med åberopande av den svenska turistnäringens
            goda potential, framväxten av gårdsförsäljningsnäringar inom andra
            livsmedelsområden samt profileringen av Sverige som matland ställer
            sig Jordbruksverket positivt till gårdsförsäljning av alkoholhaltiga
            drycker. Man understryker att gårdsförsäljning kan skapa nya affärsmöjligheter
            för företagandet på landsbygden. Förenklingsåtgärder för gårdsföretagen
            efterfrågas eftersom den administrativa bördan för dem idag upplevs
            som mycket begränsande och kan verka tillväxthämmande.
          </p>
          <p xml:id="i-YLis86aTPVXDdHayYAEqku">
            Gårdsförsäljning kan bli betydelsefull för våra småskaliga producenter
            och företagandet på landsbygden. Näringarna kan bidra till ekonomisk
            tillväxt och sysselsättning. Lokal mat- och dryckesproduktion
            är en viktig del i att göra landsdelar attraktiva. Med tillåten
            gårdsförsäljning kan den växande upplevelse- och landsbygdsturismen
            utvecklas och dess konkurrenskraft stärkas. Svenska och utländska
            gårdsbesökare kan erbjudas en helhetsupplevelse motsvarande vad
            gårdsbesökare erbjuds i andra EU-länder. Därtill skulle svenska
            konsumenters ökande efterfrågan på närproducerade livsmedel kunna
            mötas av ett förbättrat utbud av också vin, starköl, starkcider
            och andra spritdrycker. Den lokala mat- och dryckeskulturen är
            viktig för alla delar av landet. Därför bör gårdsförsäljning även
            inkludera exempelvis ölmikrobryggerier i tätbygden. Producenter
            ska ha jämngoda möjligheter att sälja sina produkter direkt till
            besökare och konsumenter, inom Sverige och inom EU.
          </p>
          <p xml:id="i-8mwzrZ3fCTqqCRcbefGfMv">
            Ett annat problem som gårdsproducenter möter är den med utskänkningstillstånd.
            Exempelvis tillåts svenska vinodlare inte att hålla provsmakningar
            på vingården, till skillnad från vinproducenter i övriga EU. För
            att provsmakning ska få äga rum måste det handla om slutna sällskap
            där deltagarna är anmälda på förhand. Visserligen finns möjligheten
            att låta potentiella kunder smaka på vinet om odlaren har köpt
            en flaska av sig själv för att bjuda på sitt eget vin, en möjlighet
            som sällan kan bokföras på pluskontot. Redan här faller tanken
            på att Sveriges vinodlare i Skåne eller Östergötland skulle kunna
            attrahera turister genom att erbjuda vinresor likt dem till Toscana
            eller Bordeaux. Det är inte rimligt att internationella besökare
            vid svenska vingårdar inte kan provsmaka viner, lika orimligt
            som att de ska förväntas gå den långa och krångliga vägen via
            Systembolagets beställningssystem.
          </p>
        </div>
        <div xml:id="i-SuCwGcsvggaXiDWXjinfFy" type="motSignatures">
          <list xml:id="i-SkutDLnQxYAQs38SCXo1At">
            <item xml:id="i-3fcCn141uKiAZ5ze6xBuM5" who="i-K75KrtPmbiw4k8rrgLDHse">
              Maria Plass (m)
            </item>
          </list>
        </div>
      </div>
    </body>
  </text>
</TEI>
