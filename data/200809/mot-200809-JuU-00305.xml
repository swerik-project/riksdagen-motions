<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00305">
  <teiHeader>
    <fileDesc>
      <titleStmt>
        <title>Motverkande av klotter</title>
        <author corresp="i-SS4MgL3HhkwCjKYAxgBPkd">av Karin Granbom (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motverkande av klotter</title>
          <idno type="rdwebb">GW02Ju305</idno>
          <rs type="number">Ju305</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju305/text</ref>
          <ref type="dokument_url_html">http://data.riksdagen.se/dokument/GW02Ju305</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju305</ref>
          <ref type="doc">http://data.riksdagen.se/fil/2CAFBAA0-1DEB-40A7-AE8E-6338468CD74E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XQ9BjmhkDVxx7ba6hfvpdV" type="signed"/>
        <correspContext corresp="i-XQ9BjmhkDVxx7ba6hfvpdV">
          <note type="signatory" corresp="i-SS4MgL3HhkwCjKYAxgBPkd"/>
        </correspContext>
        <correspAction type="numbering" xml:id="i-UQ4NAJjGTvg4bYgL6iq52F">
          <date when="2008-10-06"/>
        </correspAction>
        <correspAction type="submission" xml:id="i-513BJZYC9LENAxqHuQpKxW">
          <date when="2008-10-03"/>
        </correspAction>
        <correspAction type="transfer" xml:id="i-oxEAkCTzY8aVrbNuyxK9N">
          <date when="2008-10-03"/>
        </correspAction>
        <correspAction type="assigned" xml:id="i-NL4nG3QsJFATZHLddA5FPT"/>
        <correspContext corresp="i-NL4nG3QsJFATZHLddA5FPT">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-BGyvAidEoC1c9y43UgtBvi">
            Förslag till riksdagsbeslut
          </head>
          <p xml:id="i-AxBwsUx7KvT5mwdb39kABH">
            Riksdagen tillkännager för regeringen som sin mening vad som
            anförs i motionen om att utvärdera Sveriges lagstiftning och insatser
            mot klotter samt samla in exempel på andra länders lagstiftning
            och insatser inom området.
          </p>
        </div>
        <div type="motContent">
          <head type="h1" xml:id="i-AtK3P6C4ecPGeUFewf7cAs">
            Motivering
          </head>
          <p xml:id="i-DfEdHv1KEehc9PacUE2HGf">
            Skadegörelse ökar mer än de flesta andra brott och kostar samhället
            miljarder varje år. Under de senaste trettio åren har antalet
            polisanmälningar av skadegörelse tredubblats. Framför allt har
            klotter ökat.
          </p>
          <p xml:id="i-TZB11yZDjRNxSt9a9DWCvR">
            Klotter står för ungefär en tredjedel av antalet anmälda skadegörelsebrott,
            och antalet anmälda fall av klotter har under 2007 ökat kraftigt.
            År 2007 anmäldes fler än 50 000 klotterbrott. Anmälningsfrekvensen
            är dock inte tillförlitlig när det gäller att bedöma hur många
            brott som egentligen begås eftersom viljan att anmäla varierar.
            Mörkertalet kan vara stort. Uppklarningsprocenten av brotten är
            mycket låg, och en anmälan sker ofta utifrån att försäkringsbolag
            kräver detta eller för att bidra till statistiken.
          </p>
          <head type="h2" xml:id="i-WMYzGfUw4yaAG9pvsFWAR7">
            Klotter innebär stora kostnader
          </head>
          <p xml:id="i-Um7JyZVKCHMNHGMfK8Tr6R">
            Det finns ingen bild av vad de totala kostnaderna för klotter
            uppgår till, men som ett exempel kan nämnas att AB Storstockholms
            Lokaltrafik (SL) uppger att vandalisering och klotter under 2007
            har kostat dem 67 miljoner kronor, vilket var en ökning med nio
            procent sedan föregående år. När det gäller kommunernas utgifter
            för klottersanering beräknade Kommunförbundet 2003 att notan hamnade
            runt en halv miljard varje år. Enligt uppgift från Sveriges Kommuner
            och Landsting (SKL) finns inga senare uppgifter om saneringskostnaderna,
            men eftersom klottret ökat torde kostnaderna gått i samma riktning.
          </p>
          <p xml:id="i-KqRr719mZLZX4Vsmp8R3Zk">
            Helt klart är att klottret kostar stora pengar som skulle kunna
            användas till roligare saker än sanering. Klotter kan också vara
            en inkörsport till annan kriminalitet som innebär både mänskligt
            lidande och ekonomiska kostnader.
          </p>
          <head type="h2" xml:id="i-53sFdJuL1eSaCQb7Do239p">
            Lagskärpning i Sverige 2004
          </head>
          <p xml:id="i-QCzYx6To7AsfBpsvUF93VC">
            Riksdagen beslutade hösten 2003 om skärpningar av den straffrättsliga
            lagstiftningen i brottsbalken och i 19 § polislagen (1984:387)
            vad gäller skadegörelsebrott. Skärpningarna trädde i kraft den
            1 januari 2004. Genom ändringarna har polisen fått rätt att i
            förebyggande syfte kroppsvisitera personer för att söka efter
            hjälpmedel som kan användas vid klotter, straffmaximum för skadegörelse
            av normalgraden har skärpts och försök till klotter har straffbelagts.
            Det finns dock ingen statistik som visar om någon har fällts eller
            hur många det är som har fällts för försök till klotterbrott.
          </p>
          <head type="h2" xml:id="i-2CaGAqbdiWuCEJb3T4SJbU">
            Finsk lagstiftning
          </head>
          <p xml:id="i-TdVoAFXw3o9af4wLLMmDS6">
            Ungefär samtidigt som lagskärpningen ägde rum i Sverige trädde
            en ny ordningslag i kraft i Finland. Paragraf 13 i ordningslag
            27.6.2003/612 har följande lydelse:
          </p>
          <p xml:id="i-67Xczdd86hAL55F6QiEmh1">
            Innehav av ämnen som lämpar sig för klottring
          </p>
          <p xml:id="i-8yEgjPKdE3gydexmsQd4Ny">
            Det är förbjudet att utan godtagbart skäl på allmän plats inneha
            sprayfärger och andra sådana målarfärger eller andra ämnen som
            lämpar sig väl för klottring av egendom.
          </p>
          <p xml:id="i-aq66tegRmLi2VGad3izEE">
            I varje enskilt fall avgörs det om det finns ett godtagbart skäl
            till innehav av sådana ämnen på allmän plats. Ett godtagbart skäl
            till innehav av målarfärg kan t.ex. vara att personen är på väg
            för att måla något tillåtet objekt. Däremot kan det krävas tydligare
            motivering för att ha en sprayfärg i fickan mitt i natten på en
            godsstation. Lagen har således likheter med den svenska lagen
            (1988:254) om förbud beträffande knivar och andra farliga föremål.
            Påföljden vid otillåtet innehav av ämnen som lämpar sig för klotter
            är dagsböter eller ordningsbot.
          </p>
          <p xml:id="i-UxYR69iaCDXLTAzZnH5d9w">
            I Finland har brott mot ordningslagen efter 2004 minskat med
            ca 25 procent. Det finns ingen särskild statistik om klotterbrott,
            men det finns uppskattningar som visar att klotter i huvudstadsregionen
            och i Åbo har minskat med tiotals procent sedan 13 § ordningslagen
            infördes.
          </p>
          <head type="h2" xml:id="i-NJVXed1s1xaePv3zx3CU3h">
            Förstärk åtgärderna mot klotter i Sverige
          </head>
          <p xml:id="i-PknUpgL3ae7b6oL46c6eDH">
            Skadegörelsebrotten ökar i Sverige, varav klottret står för en
            stor del. Uppklarningsprocenten för skadegörelsebrott är låg och
            det är nödvändigt att satsa på förebyggande insatser. Insatserna
            och lagstiftningen för åtgärder är svagt utvärderade. Förändringen
            som gjordes 2004 i brottsbalken och i 19 § polislagen behöver
            utvärderas. Därutöver behöver det inhämtas exempel från andra
            länders lagstiftning och insatser. Brottsförebyggande rådet tog
            i januari 2005 fram en idéskrift om klotterförebyggande åtgärder.
            Denna uppfyller inte önskemålet om utvärdering av den svenska
            lagstiftningen och insatserna.
          </p>
          <p xml:id="i-LJwV6jQoUp7g8uHzU944vG">
            Mot bakgrund av detta föreslår jag att regeringen ges i uppdrag
            att utvärdera Sveriges lagstiftning och insatser mot klotter samt
            samla in exempel på andra länders lagstiftning och insatser inom
            området. Detta bör göras för att framöver effektivt kunna motverka
            klottret och dess kostnader.
          </p>
        </div>
        <div type="motSignatures">
          <list>
            <item xml:id="i-L9ktdhRroz5WK1dQHNFsVT">
              Karin Granbom (fp)
            </item>
          </list>
        </div>
      </div>
    </body>
  </text>
</TEI>
