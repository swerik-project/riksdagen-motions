<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FöU-00228">
  <teiHeader>
    <fileDesc>
      <titleStmt>
        <title>Försvar och samhällets krisberedskap</title>
        <author corresp="i-KTYc2rBrcxPNyJRR5s4dQD">av Peter Hultqvist m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försvar och samhällets krisberedskap</title>
          <idno type="rdwebb">GZ02Fö228</idno>
          <rs type="number">Fö228</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GZ02Fö228/text</ref>
          <ref type="dokument_url_html">http://data.riksdagen.se/dokument/GZ02Fö228</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fö228</ref>
          <ref type="doc">http://data.riksdagen.se/fil/C5C1F86E-4DA9-409C-8DBC-EAD330BFCDCE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4d51CJWhx39kVpCvcwxZq8</idno>
            <name>Roza Güclü Hedin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RJ83sTtQ8c3R3VD4B55j8P</idno>
            <name>Åsa Lindestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PrmdUu6feMnTN6Rrku6MsP</idno>
            <name>Anna-Lena Sörenson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-4Ws9LsXRwLZaA8tWp4hc7i</idno>
            <name>Clas-Göran Carlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-BNs9NctwwvjUQnQxyESNVd</idno>
            <name>Eva Sonidsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YDnK8VSSiRoNGUj2EGkAeD</idno>
            <name>Peter Jeppsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-79hmMh4nddv1xrfYaQHWVH" type="signed"/>
        <correspContext corresp="i-79hmMh4nddv1xrfYaQHWVH">
          <note type="signatory" corresp="i-4d51CJWhx39kVpCvcwxZq8"/>
          <note type="signatory" corresp="i-RJ83sTtQ8c3R3VD4B55j8P"/>
          <note type="signatory" corresp="i-PrmdUu6feMnTN6Rrku6MsP"/>
          <note type="signatory" corresp="i-4Ws9LsXRwLZaA8tWp4hc7i"/>
          <note type="signatory" corresp="i-BNs9NctwwvjUQnQxyESNVd"/>
          <note type="signatory" corresp="i-YDnK8VSSiRoNGUj2EGkAeD"/>
          <note type="signatory" corresp="i-KTYc2rBrcxPNyJRR5s4dQD"/>
        </correspContext>
        <correspAction type="numbering" xml:id="i-Koa5r9eMdHDG5YcBvg8V19">
          <date when="2011-10-10"/>
        </correspAction>
        <correspAction type="submission" xml:id="i-NcxkR5GH8bY6RJCAS8mun">
          <date when="2011-10-05"/>
        </correspAction>
        <correspAction type="transfer" xml:id="i-EFzDVnUbwLL1g4MHg8S249">
          <date when="2011-10-05"/>
        </correspAction>
        <correspAction type="assigned" xml:id="i-R2uD2v4KNwnhaw72bf4esg"/>
        <correspContext corresp="i-R2uD2v4KNwnhaw72bf4esg">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-AjeuBWZaBPRdDjcn4LJEnu">
            Förslag till riksdagsbeslut
          </head>
          <list style="ol">
            <item xml:id="i-CjEp9AyLSuSjWESiVDSKXH">
              Riksdagen tillkännager för regeringen som sin mening vad som
              anförs i motionen om Sveriges suveränitet och Nato. 1
            </item>
            <item xml:id="i-CeGDiJYwPDgo38wggmz9kg">
              Riksdagen tillkännager för regeringen som sin mening vad som
              anförs i motionen om utmaningarna i Östersjöområdet.
            </item>
            <item xml:id="i-BmCxUPurCXgsEHCXdTAZsb">
              Riksdagen tillkännager för regeringen som sin mening vad som
              anförs i motionen om Gotlands roll i försvarsplaneringen.
            </item>
            <item xml:id="i-WKkABBPg5Zy7wfLaTXQbHa">
              Riksdagen tillkännager för regeringen som sin mening vad som
              anförs i motionen om vår subarktiska förmåga.
            </item>
            <item xml:id="i-Fja3zFnKvyLHrqDmuwBuNs">
              Riksdagen tillkännager för regeringen som sin mening vad som
              anförs i motionen om Försvarsmaktens, MSB:s och skolans roll för
              den folkliga förankringen av försvarsfrågorna.
            </item>
            <item xml:id="i-4BcZdZdg5JoZwQ8dt6hyJG">
              Riksdagen tillkännager för regeringen som sin mening vad som
              anförs i motionen om ledningsansvar i NBG 14.
            </item>
            <item xml:id="i-3vRNw5e4fpwvLqcHhTvwy6">
              Riksdagen tillkännager för regeringen som sin mening vad som
              anförs i motionen om balansen mellan yrkes- och kontraktssoldater.
            </item>
            <item xml:id="i-FwYgx6VJjq3zGhiF3MT2tz">
              Riksdagen tillkännager för regeringen som sin mening vad som
              anförs i motionen om GMU.
            </item>
            <item xml:id="i-TU2gGDeeK2CNKMBct9bvCG">
              Riksdagen tillkännager för regeringen som sin mening vad som
              anförs i motionen om förändring av hemvärnsförordningen.
            </item>
            <item xml:id="i-UBpsHFciGTQDGAYDBwAN5H">
              Riksdagen tillkännager för regeringen som sin mening vad som
              anförs i motionen om tillsättande av en luftförsvarsutredning.
            </item>
            <item xml:id="i-U6UWYw7qW5tKwiGvGEFW6b">
              Riksdagen tillkännager för regeringen som sin mening vad som
              anförs i motionen om en översyn av personalförsörjningen och en
              personalförsörjningsutredning och att den inleds senast 2012.
            </item>
            <item xml:id="i-JFyBwEv6KQ1UoCn636truX">
              Riksdagen tillkännager för regeringen som sin mening vad som
              anförs i motionen om branschprogram för försvarsindustrin.
            </item>
            <item xml:id="i-M7LQxZg5avaLyoCyUQx21g">
              Riksdagen tillkännager för regeringen som sin mening vad som
              anförs i motionen om säkerhetsintresset.
            </item>
            <item xml:id="i-TsRcqrXdL2h2b7Q1u9Lhph">
              Riksdagen tillkännager för regeringen som sin mening vad som
              anförs i motionen om objektsramsredovisning inom materielförsörjningen.
            </item>
            <item xml:id="i-52yPGBQiNGLPrFYNHm9NPc">
              Riksdagen tillkännager för regeringen som sin mening vad som
              anförs i motionen om forskning på sensorer, undervattensteknik
              och nanoteknik.
            </item>
            <item xml:id="i-URAk5m5Mz9AHxnKDJrruRH">
              Riksdagen tillkännager för regeringen som sin mening vad som
              anförs i motionen om förändrad bidragsstruktur för de frivilliga
              försvarsorganisationerna.
            </item>
            <item xml:id="i-4jFhrzyJRNEcoNnmz5Bomv">
              Riksdagen tillkännager för regeringen som sin mening vad som
              anförs i motionen om inrättande av en särskild enhet för informationssäkerhet
              och cybersäkerhet i Regeringskansliet. 2
            </item>
            <item xml:id="i-4KfVNihHUdW1CodydZ8dJN">
              Riksdagen tillkännager för regeringen som sin mening vad som
              anförs i motionen om nivån för fredsfrämjande insatser. 1
            </item>
            <item xml:id="i-R7a7wRKsaRrqHtQUDSE75N">
              Riksdagen tillkännager för regeringen som sin mening vad som
              anförs i motionen om kvinnors situation i konflikter.
            </item>
          </list>
          <p xml:id="i-T2tP9QRSjGn9RaXij2vTHf">
            1 Yrkandena 1 och 18 hänvisade till UU.
          </p>
          <p xml:id="i-NWhhv14LEqAsXWA2cyZxPw">
            2 Yrkande 17 hänvisat till KU.
          </p>
        </div>
        <div type="motContent">
          <head type="h1" xml:id="i-DCtU2aHCz3y127qqNapy38">
            Inledning
          </head>
          <p xml:id="i-XkRu7MdJLqhMoqnN4cqPXk">
            Dagens hot är mer än tidigare föränderliga, gränslösa och komplexa.
            Varje dag framträder hot mot svenska medborgare och viktiga samhällsfunktioner.
            Vissa är svåra att upptäcka och förutse, andra kan uppstå plötsligt
            eller växa fram successivt. Det är därför viktigt att förbereda
            vårt land, våra myndigheter och våra medborgare på risker och
            hot.
          </p>
          <p xml:id="i-9QzvU2HuAs6xxXdYmCdgtF">
            Sverige värnar sina grundläggande värden demokrati, rättssäkerhet
            och mänskliga fri- och rättigheter både nationellt och internationellt.
            Svensk säkerhet stärks genom aktiva och trovärdiga bidrag till
            europeisk och global säkerhet. Ett starkt engagemang i FN är centralt.
            Det ligger i vårt svenska intresse att utveckla bilaterala och
            multilaterala relationer.
          </p>
          <p xml:id="i-RBTQoRtwR7miZmxiPghLCy">
            De senaste decenniernas förändringar i vår omvärld har varit
            omvälvande och i huvudsak positiva. Den säkerhetspolitiska situationen
            i Europa har sedan kalla krigets slut för snart två decennier
            sedan förändrats i grunden. Konfrontation har ersatts av samarbete.
            Det kalla krigets slut har inneburit att de allvarligaste hoten
            mot vår säkerhet har försvunnit. Det militära invasionshotet har
            ersatts av en mer mångfasetterad hotbild. Istället har en ny osäkerhet
            har vuxit fram. Globaliseringen förändrar den världsbild vi är
            vana vid. Nya stormakter och grupperingar växer fram. Bakom de
            nya hoten står inte alltid en stat. Nästan alla Europas länder
            är nu medlemmar i såväl EU som Nato. Sveriges säkerhet byggs solidariskt
            tillsammans med andra länder med gemensamma demokratiska värderingar.
            Utvecklingen ställer krav på att Försvarsmakten ska både kunna
            ge och ta emot stöd från andra nationer, myndigheter och organisationer
            för att uppnå ökad effekt.
          </p>
          <p xml:id="i-UH5geAufqd5jhVB8UdKC4w">
            Sverige är en integrerad del av Europa och EU. Vi är ett av världens
            mest globaliserade länder och mycket exportinriktade. Vår säkerhet
            är intimt kopplad till våra geografiska grannars och hela Europas
            säkerhet. Vi tillmäter det nordiska samarbetet extra hög betydelse.
            Sverige varken kan, vill eller ska isolera sig från omvärlden.
            Därför är samarbetet inom EU en hörnsten för svensk utrikes- och
            säkerhetspolitik. Vi socialdemokrater ser försvars- och säkerhetspolitiken
            som en del i en helhet där den tillsammans med andra politikområden
            syftar till att skapa fred och säkerhet. Ytterst handlar det om
            att hävda och värna Sveriges suveränitet, våra rättigheter och
            nationella intressen.
          </p>
          <p xml:id="i-EYGSHuGKzr8EtAuUvN1rm6">
            Uppdelningen av Europa i öst och väst är borta. EU:s utvidgning
            har bidragit till att stimulera en snabb omställning där totalitära
            stater blivit demokratiska. Utvidgningen har bidragit till att
            öka säkerheten för Sverige och för hela vår kontinent.
          </p>
          <p xml:id="i-6tXYdBuMua2wvkx4psYh83">
            Hoten mot Sverige och våra grannländer är svåra att förutsäga.
            De kan ha sin grund i konflikter och tvister om energi- och råvaruförsörjning,
            vara ett resultat av miljöpåverkan och klimatförändringar, komma
            från naturkatastrofer och olyckor, härröra från organiserad brottslighet
            och terrorism eller ta formen av attacker mot känsliga tekniska
            och it-relaterade system. De kan uppstå plötsligt och beredskapen
            måste vara god. Det kan inte uteslutas att vi i framtiden kommer
            att utsättas för militära hot. Ett enskilt väpnat angrepp från
            annan stat mot Sverige är fortsatt osannolikt under överskådlig
            framtid. Kriser som även inbegriper militära maktmedel kan dock
            också uppstå även i vår del av Europa, och på längre sikt kan
            militära angreppshot tyvärr aldrig uteslutas.
          </p>
          <p xml:id="i-V19tW17sw8p8miSJ3aCQR4">
            Sverige måste ständigt analysera utvecklingen i omvärlden. Den
            politiska, ekonomiska, sociala och militära utvecklingen i Ryssland
            kommer att vara en avgörande faktor för Sveriges framtida säkerhetspolitiska
            situation. Sverige och EU måste intensifiera sin grannskapspolitik
            och öka utbytet och kontakter mellan människor och mellan våra
            länder. Vi vill också framhålla det viktiga kontaktskapande arbete
            som redan nu görs på lokal och regional nivå. Även om det finns
            positiva inslag i den ryska samhällsutvecklingen finns det anledning
            till fortsatt vaksamhet. Rysslands alltmer auktoritära styre kombinerat
            med ett alltmer aggressivt beteende mot vissa grannländer inger
            oro.
          </p>
          <p xml:id="i-SmYspAFknhFKfryGGt5K2d">
            Barentsområdet med delar av Arktis och Norska havet är också
            militärt strategiskt viktiga områden. Frågan om energisäkerhet
            inklusive frågeställningar om tillgång till och transport av energi
            är en allt viktigare säkerhetspolitisk faktor. Energifrågan påverkar
            strategiska relationer i vårt närområde, där komplexiteten nu
            ökar. En av utmaningarna ligger i den ökade ryska övningsverksamheten
            i Östersjön. Det ökade antalet fartygstransporter i Östersjön,
            ett resultat av Rysslands satsningar på hamnstaden Primorsk i
            Finska viken som navet i rysk oljeexport, medför även att risken
            för en omfattande miljöolycka i Östersjön ökar.
          </p>
          <p xml:id="i-81TqSHXWsuj2XM9LeAzsMD">
            Att använda energileveranser som ett politiskt påtryckningsmedel
            kan aldrig accepteras. Kriget i Georgien, it-attacken mot Estland,
            utvecklingen i Afghanistan, konflikterna i Afrika har givit erfarenheter
            som måste återspeglas i den svenska försvarsplaneringen.
          </p>
          <p xml:id="i-DMqe9P4TaXsrHRD7scWHEm">
            Det är tydligt att ett robust demokratiskt samhälle klarar alla
            former av kriser bättre. Ett brett säkerhetsarbete ska därför
            fortsatt genomsyra vårt arbete från orsaksförebyggande och sårbarhetsreducerande
            till förhindrande, hanterande och återuppbyggande åtgärder.
          </p>
          <p xml:id="i-BhE9hjfXdUspHWppo5LwyJ">
            Den svenska militära alliansfriheten har tjänat och tjänar oss
            väl. Vi har genom åren visat att det går att kombinera ett aktivt
            ansvarstagande för både vår egen och andras säkerhet med att vara
            militärt alliansfria. Militär alliansfrihet betyder inte passivitet
            tvärtom.
          </p>
          <p xml:id="i-PDJFnYDiQiWWzCjRdXDxK5">
            Sverige är, och ska fortsätta vara, militärt alliansfritt. Detta
            är centralt för vår gemensamma utrikes- och säkerhetspolitik.
            Sverige ska inte ansöka om medlemskap i Nato. Att även i fortsättningen
            vara militärt alliansfritt ger Sverige ökade möjligheter att agera
            i internationella sammanhang. Vår grundläggande syn är att vår
            militära alliansfrihet ökar våra möjligheter att vara pådrivande
            för global nedrustning. Vi socialdemokrater vill att Sverige ska
            distansera sig från risken att kärnvapen används i internationella
            konflikter. Flera av Natos medlemsstater har användande av kärnvapen
            som en möjlighet i sina försvars- och säkerhetspolitiska doktriner.
            Genom att vara militärt alliansfria förbehåller sig Sverige rätten
            att självständigt utforma storlek och inriktning på försvaret.
            Den militära alliansfriheten har ett avgörande och brett stöd
            hos det svenska folket. Natomedlemskap saknar dessutom legitimitet.
            Den beskrivning av svensk säkerhetspolitik som fyra partier under
            socialdemokratisk ledning kom överens om 2002 är fortfarande giltig.
            Det är viktigt att vi inte svävar på målet om vårt lands säkerhetspolitiska
            grundhållning.
          </p>
          <p xml:id="i-AbgaGmneLTLNA2tbcYEudq">
            Grundprinciperna för socialdemokraternas försvars- och säkerhetspolitik
            är följande
          </p>
          <list style="ul">
            <item xml:id="i-4AaSA6UPKUoEP9idxvM7j3">
              Att värna befolkningens liv och hälsa och att värna samhällets
              funktionalitet.
            </item>
            <item xml:id="i-29BwpAHD1wKh2dBHfGTsVn">
              Att värna vår förmåga att upprätthålla våra grundläggande värden
              som demokrati, rättssäkerhet. och mänskliga fri- och rättigheter.
            </item>
            <item xml:id="i-ycHnVSQ3PyqF26kMYv6Vf">
              Ett nationellt försvar som förmår att hävda vår territoriella
              integritet.
            </item>
            <item xml:id="i-NkrSYybfp4FvM5bSq9Wgir">
              Att vår säkerhet stärks i samarbete och samverkan med andra.
              Ett fördjupat nordiskt försvarssamarbete och samarbete inom EU
              är centralt.
            </item>
            <item xml:id="i-NW6PDw4LUF9geT4xBDQTyP">
              Medverkan i internationella operationer sker strikt med utgångspunkt
              från FN-mandat och på tydliga folkrättsliga grunder.
            </item>
            <item xml:id="i-Eh24mpFCrpGN7Mke6WFqSQ">
              Sverige ska vara militärt alliansfritt. Vi säger nej till svenskt
              medlemskap i Nato.
            </item>
            <item xml:id="i-VkSpS4mThkHYs58gafAUqU">
              Vi vill verka för internationell solidaritet genom FN, EU och
              OSSE.
            </item>
            <item xml:id="i-LSe5Vd1TZbifeC5CkjDPmG">
              Försvarsmaktens organisation ska präglas av en tydlig folklig
              förankring såväl när det gäller rekrytering och demokratiska värderingar
              som öppenhet och samverkan med det civila samhället.
            </item>
            <item xml:id="i-B5jVfJtTM95jnohsTj11yF">
              Utveckla och värna den svenska kompetensen inom försvarsindustrin
              när det gäller såväl luftstridssystem, marina försvarssystem som
              arméns behov. Svensk spetskompetens inom dessa områden är viktig
              för dels det internationella samarbetet, dels vår egen försvarsförmåga.
            </item>
          </list>
          <head type="h2" xml:id="i-HbPH1X6UFs8yKHPFmst3Yy">
            Östersjön ett fredens hav
          </head>
          <p xml:id="i-5cUcPKi3ij7VrudmRX5FJ4">
            Östersjön är ett hav som binder samman Sverige, Finland, Estland,
            Ryssland, Lettland, Litauen, Polen, Tyskland och Danmark. Framförallt
            ställer det successivt ökande antalet energitransporter med olja
            och gas allt större krav på dessa länder. Här förenas miljö- och
            säkerhetspolitiken till en helhet som kräver samarbete. Det handlar
            därför primärt om att bygga starka nätverk och att agera på ett
            konkret och gemensamt ansvarstagande sätt mellan nationerna. ansvar
            att löpande
          </p>
          <p xml:id="i-C55Q6Ne5rcZJ35U2ehrypK">
            Internationellt samarbete för att skydda miljön, förebygga katastrofer
            och säkra trygga olje- och gasleveranser är nödvändigt. Eftersom
            katastrofer kan påverka det säkerhetspolitiska läget är det av
            största vikt att alla nationer runt Östersjön finns med och deltar
            i systemet för sjö-lägesinformation, miljöskydd och katastrofberedskap
            i första hand via civila övervaknings- och samverkansorgan. I
            nuvarande organisation saknas tyvärr Ryssland. Svenska regeringen
            bör aktivt driva för att Ryssland ska delta i detta samarbete.
          </p>
          <p xml:id="i-89K1ha3u23VdC8rec54pqy">
            Självfallet har energiflödena i Östersjön också bäring på Gotlands
            strategiska situation. Med tanke på den gasledning som går genom
            Sveriges ekonomiska zon från Ryssland till Greifswald i Tyskland
            så krävs särskild uppmärksamhet. Här kan en gemensam civil övervakningsorganisation
            som stöds av samtliga länder runt Östersjön spela en viktig roll
            för att långsiktigt skapa stabilitet. Den kan bli ett effektivt
            motmedel mot en eventuell ökad militär närvaro. Den ökande ryska
            militära övningsverksamheten i Östersjön bör också noteras.
          </p>
          <p xml:id="i-3teTZNkxETbLWJgWJiyXYB">
            En sammantagen bedömning är att Sverige bör ta initiativ till
            ett än mer fördjupat samarbete mellan samtliga Östersjöstater.
            Detta i syfte att värna miljön och långsiktigt garantera säkerheten.
          </p>
          <p xml:id="i-DQiVwcffPB5pMMPk5Hn5kT">
            I sin helhet anser vi att utvecklingen i Östersjön är gynnsam
            och att samarbetet mellan nationerna har utvecklats under senare
            år. De baltiska staterna har trots ekonomiska och säkerhetspolitiska
            påfrestningar stärkts som nationer. Det fördjupade EU-samarbetet
            och deras Natomedlemskap har stärkt den säkerhetspolitiska stabiliteten
            i området.
          </p>
          <p xml:id="i-H1Ao6NJRMcRbxCidb1m1Uo">
            Den stora omfattningen av bland annat transporter för handel
            och energi gör det nödvändigt att även i fortsättningen ha en
            stark svensk uppmärksamhet på utvecklingen. Därför är det viktigt
            att upprätthålla den speciella kompetensen som rör miljönära och
            civila förhållanden för Gotland.
          </p>
          <p xml:id="i-AiHry1cVruxaZ6UAhF2e1B">
            Svensk marin närvaro i Östersjön, basering av flygvapnets jakt-
            och spaningsberedskap och breddade uppgifter för Hemvärnet är
            några exempel på åtgärder som naturligen bör ingå i Försvarsmaktens
            åtaganden i förhållande till Gotland.
          </p>
          <p xml:id="i-8JMKy6oKwX96gZtQPPXS7i">
            En distinkt och målmedveten politik för att även långsiktigt
            göra Östersjön till ett fredens hav måste utvecklas. Här har den
            svenska regeringen ett särskilt föreslå åtgärder.
          </p>
          <head type="h2" xml:id="i-N1mxbDkB8YK77NYYJ63dxA">
            Försvarsmaktens breda förankring
          </head>
          <p xml:id="i-MttyAZtt7AH9WjxscioxgY">
            Sveriges försvars- och säkerhetspolitik är, och ska vara, allas
            ansvar. Den folkliga förankringen utgör därför en viktig komponent
            för det militära försvaret. Försvarsmaktens huvuduppgift är att
            värna territoriet, hävda den svenska suveräniteten och skydda
            landet mot militära angrepp. Försvarsmakten delar tillsammans
            med andra myndighet och samhällsorgan ansvaret för att värna vår
            befolknings liv och hälsa, värna samhällets funktionalitet och
            värna vår förmåga att upprätthålla våra grundläggande värden som
            demokrati, rättsäkerhet och mänskliga fri- och rättigheter.
          </p>
          <p xml:id="i-DcgEaqmqTF2M5UyYPrYeCY">
            För att klara av sin uppgift, skapa legitimitet och vinna förtroende
            över tid är det nödvändigt att Försvarsmaktens personal och representanter
            speglar de demokratiska värden som de är satta att försvara. Vi
            är därför kritiska till det nya personalförsörjningssystemet eftersom
            vi inte tror att en liten yrkesarmé kommer att klara av att representera
            den breda allmänheten. Vi anser att den borgerliga regeringen
            har en övertro till att en liten insatsorganisation ska kunna
            hantera den breda palett av kriser som kan inträffa. I detta ingår
            också att se till att undanröja de strukturer som gör att det
            militära försvaret och dess stödmyndigheter inte klarar av att
            rekrytera kvinnor i tillräcklig omfattning.
          </p>
          <p xml:id="i-XtVfbJfDeHjt8zn3PLBqSa">
            Försvarsmakten har tillsammans med bl.a. MSB och andra myndigheter
            ett ansvar att förbereda samhället och medborgarna på olika typer
            av kriser och incidenter. Kunskapen om olika sätt att skydda sig
            måste bli bättre spridd. Försvaret ska också stärka det medborgerliga
            engagemanget för skydd och krishantering. Därför måste medborgarnas
            engagemang och kunskap bättre tas tillvara. De frivilliga försvarsorganisationerna
            är centrala i detta arbete. Ökad kunskap om krishanteringsförmåga
            och gemensamma ansvar för samhällets stabilitet bör komma även
            samhällets yngre medborgare till del. Därför vill vi socialdemokrater
            se ett ökat samarbete mellan Försvarsmakten, de frivilliga försvarsorganisationerna,
            MSB, grundskolan och gymnasieskolan på detta område. Syftet med
            ett sådant samarbete ska vara att förmedla kunskap om såväl Försvarsmaktens
            som de civila myndigheternas roll och förmåga i olika krissituationer
            samt öppna för engagemang och intresse för dessa frågor hos svensk
            ungdom.
          </p>
          <head type="h2" xml:id="i-FdDXkCPZ7u2pHbuJGSQgYu">
            Uppgifter för Försvarsmakten
          </head>
          <p xml:id="i-6d5AQb4HZsd2ZmAXSEPBr6">
            Försvarsmaktens operativa förmåga skall möjliggöra genomförandet
            av omvärldsbevakning, insatser och utveckling av insatsorganisationen.
            Denna operativa förmåga ska uppnås enskilt och tillsammans med
            andra. Försvarsmaktens verksamhet ska utformas enligt principen
            inifrån och ut. Storlek och dimensionering av försvaret ska bestämmas
            av vår egen säkerhetspolitiska situation. Vi ska med dessa resurser
            i möjligaste mån arbeta tillsammans med andra för att stärka den
            regionala, europeiska och internationella säkerheten.
          </p>
          <p xml:id="i-3BpWq1LVAtyP7GnK2fDgid">
            Från Socialdemokraternas sida är vi därför öppna för fortsatt
            engagemang och deltagande inom ramen för Nordic Battlegroup. Mot
            bakgrund av att Sverige nyligen tagit ramansvar för en av EU:s
            snabbinsatsstyrkor, avvisar Sverige att vi att under mandatperioden
            ta ett förnyat ledningsansvar för Nordic Battlegroup. Vi säger
            därför nej svenskt till ledningsansvar för NBG 14. Vi utesluter
            inte att Sverige även i framtiden ska bidra till EU:s snabbinsatsstyrkor,
            men detta ska inte ske på annat sätt än om regeringen fått riksdagens
            godkännande. Sverige bör inrikta sig på mindre bidrag till framtida
            snabbinsatsförband inom områden som är särskilt efterfrågade och
            där Sverige har hög kompetens. Likväl behöver hela konceptet med
            EU:s stridsgrupper ses över. Stridsgrupperna har aldrig använts,
            de är mycket kostsamma och de binder upp stora resurser över lång
            tid. Det finns också anledning att granska resursanvändningen
            utifrån att FN idag saknar fredsfrämjande resurser likt de som
            NBG utgör.
          </p>
          <head type="h4" xml:id="i-QSnuNdULu4njBFLjZetp8e">
            Tillgänglighet
          </head>
          <p xml:id="i-3XQAkCATYdDKrUBHoz8gG6">
            De förband som utbildas skall vara tillgängliga för de typer
            av insatser som kan bli aktuella i en nära framtid, nationellt
            och internationellt. Alla förbandstyper behöver dock inte vara
            optimerade för internationell tjänstgöring. Det innebär att för
            vissa förmågor vilka inte är omedelbart efterfrågade nationellt
            och internationellt men ändå potentiellt viktiga finns det anledning
            att bibehålla grundläggande kunskap om dessa inom Försvarsmakten.
            Inte minst i nordiska sammanhang kan denna dimension utvecklas.
            Organisation, personalförsörjning och underrättelsetjänst skall
            bidra till förmågan till flexibel och adekvat beredskap.
          </p>
          <head type="h4" xml:id="i-GBmhv3VKmY7jekwM4yHhge">
            Flexibilitet
          </head>
          <p xml:id="i-5VvX3wkUp4PfQG1PVQNDim">
            Försvaret skall ha förmågan att utvecklas för att möta framtida
            hot. Flexibilitet och utvecklingsförmåga måste därför utgöra en
            integrerad del av det framtida försvaret. Såväl personalförsörjningssystem
            som materiel, organisation och beredskapssystem måste, tillsammans
            med bl a forskning och utveckling samt en fortsatt god underrättelsetjänst,
            bidra till en trovärdig och flexibel utvecklingsförmåga. Viktigt
            är att ständigt prova om de förmågor man har är optimala utifrån
            de behov som kan identifieras.
          </p>
          <head type="h4" xml:id="i-6wMwfquBrd9Mn4MqLa5CCr">
            Det militära försvarets utveckling
          </head>
          <p xml:id="i-2v8nHMQewwjcPPqgCkr1b7">
            Reformeringen av det militära försvaret måste fortsätta och leda
            till en mer användbar och tillgänglig insatsorganisation. Denna
            reformering måste emellertid ske på ett ansvarsfullt sätt. Försvarets
            ekonomi och förmåga får inte äventyras genom experiment som bygger
            på osäkra antaganden.
          </p>
          <p xml:id="i-BGES72bfaumR5H3vHCVdpt">
            Dessa förändringar måste emellertid ske på ett sådant vis att
            de leder till ett militärt försvar med högre tillgänglighet och
            användbarhet. Behovet av uthållighet (storlek), förmågebredd (allsidighet),
            utvecklingsförmåga (kvantitativt och kvalitativt) måste balanseras.
            Vi vill därför se en mindre andel fast anställda soldater och
            fler frivilliga, kontrakterade soldater. Dessa förband skall vara
            färdigutbildade och inom angiven beredskapstid vara redo för insats.
          </p>
          <p xml:id="i-Q75VvE1b7JYCximNU5ZjFH">
            Vi bedömer att detta, utöver att tillse ett inflöde av civil
            kompetens och kunskap till försvaret, innebär kraftigt minskade
            kostnader i jämförelse med kostnaden för fast anställda soldater.
          </p>
          <p xml:id="i-FbL2mzgsriFp4AsD89Hz3o">
            Vi föreslår en insatsorganisation som har en högre uthållighet
            än vad som är fallet idag. Samtliga förband skall vara fullt färdigutbildade.
            Förbanden i insatsorganisationen bör ha en differentierad beredskap.
            Efter beslut om förhöjd beredskap bör förbanden kunna inta en
            betydligt högre beredskap.
          </p>
          <p xml:id="i-Dv6ggfipVApGf21hBeWarS">
            Större delen av insatsorganisationen bör nyttjas för såväl nationella
            som internationella insatser. Alla förband behöver inte vara optimerade
            för internationella uppgifter. Vi menar att marktrupper ska utgöra
            basen i det internationella uppdraget. Kontraktsförbandens beredskapssättning
            skall avpassas efter behoven.
          </p>
          <p xml:id="i-EwnnY9Tw3sHhLxJKMKjoLF">
            Insatsorganisationen kompletteras med en personalreserv där de
            som avslutat sina kontrakt finns som en resurs för att, om behov
            skulle uppstå, kunna utgöra basen i nya förband.
          </p>
          <head type="h4" xml:id="i-5NUvAJt1tdjZki7jkx7JkR">
            GMU grundläggande militär utbildning
          </head>
          <p xml:id="i-NpDWmP4V5aiMTp7QYR98YA">
            Den grundläggande militära utbildningen GMU är grunden för all
            militär utbildning och övningsverksamhet. GMU är inkörsporten
            till såväl olika befattningar inom Försvarsmakten som till de
            nationella skyddsstyrkorna. Denna utbildning är således av strategisk
            betydelse. Att utveckla ett system som finns tillgängligt över
            hela landet är också ett sätt att bygga en försvarsmakt som täcker
            hela landets territorium. Dessutom skulle en mer lokalt eller
            regionalt förankrad GMU öppna Försvarsmakten för personer som
            annars inte skulle intressera sig för denna möjlighet. Det finns
            flera goda exempel på regionalt genomförd GMU. I syfte att öka
            den lokala och folkliga förankringen av Försvarsmakten samt bidra
            till en bättre representation i landet, vill vi ha en översyn
            av möjligheten att GMU arrangeras på fler orter spridda över landet
            i Försvarsmaktens utbildningscenter.
          </p>
          <head type="h4" xml:id="i-TUbGHxWtaqMGq3iun8oDnD">
            Hemvärnet Nationella skyddsstyrkorna
          </head>
          <p xml:id="i-NgorRcGYxSzdgxvR2HJejZ">
            Hemvärn nationella skyddsstyrkor utgör en viktig del av Sveriges
            militära försvar som en snabbt gripbar resurs men är samtidigt
            också en central resurs för samhällets robusthet vid större kriser.
            Det är en generellt sett kostnadseffektiv resurs och bör finnas
            tillgänglig i hela landet. Vi vill därför överväga en ökad ambition
            relativt regeringen avseende Hemvärnet/ Nationella skyddsstyrkorna.
            Det är viktigt att kunna använda förbanden såväl i fred som i
            krig men frågan är hur det ska uppnås. Redan idag har Hemvärnet
            tjänstgöringsskyldighet i och med att de tecknar avtal. För att
            nå en högre tillgänglighet än idag förespråkar vi att man tillför
            beredskapsgrader till hemvärnsförordningen. En skyldighet för
            Hemvärnet att även vara tillgängligt i samband med civila händelser
            såsom naturkatastrofer, stora olyckor etc. bör tydliggöras.
          </p>
          <p xml:id="i-FGmyH6Jxud3DaURRPMcmRV">
            Vi vill se en förordning som tydliggör att hemvärnsförbanden
            inte bara kan disponeras vid hemvärnslarm utan även vid andra
            händelser som rör samhällets sårbarhet. Förmågan till rekrytering
            av unga och kvinnor samt en mångfald i etnisk bakgrund ska tas
            till vara.
          </p>
          <p xml:id="i-WFwpnGC7NcHxWoaZEwuneh">
            Hemvärnsförbanden ska kunna stödja och komplettera insatsorganisationen
            och skapa en längre uthållighet. Det måste finnas ett tydligare
            samband mellan insatsorganisationen och hemvärnsförbanden.
          </p>
          <p xml:id="i-GrVdoe64X8HrFhz3wiRED5">
            Hemvärnet Nationella skyddsstyrkorna skall kunna skydda viktiga
            objekt och installationer men också t.ex. kunna skapa förutsättningar
            för insatsförbandens möjlighet att nå fram och verka. De nationella
            skyddsstyrkorna har inte någon roll vid internationella insatser
            mer än att viss personal inom skyddsstyrkorna kan vara rekryteringsbara
            till sådana insatser. Hemvärnet Nationella skyddsstyrkorna är
            en viktig resurs för Försvarsmaktens personalförsörjning. Det
            måste finnas en tydlig koppling mellan Hemvärnet Nationella skyddsstyrkorna
            och Försvarsmakten. Även det har betydelse för den folkliga förankringen.
            Det som utgör Hemvärnets breda kompetens beror mycket på de många
            olika civila bakgrunder som där finns representerade.
          </p>
          <head type="h3" xml:id="i-FHUTfKKFEhnH9pAZXFg6nD">
            Strategisk och operativ ledning
          </head>
          <p xml:id="i-XK5JpfXmiZGez3Rt57Lmhp">
            Vi anser att vissa strategiska funktioner inom Försvarsmakten,
            såsom strategisk planering och långsiktig inriktning, skall föras
            över till Försvarsdepartementet i likhet med den modell som gäller
            i de flesta europeiska stater.
          </p>
          <p xml:id="i-3kcFi2QSYoNtgNU1Takw7m">
            Svårigheten med dagens system ligger i att Försvarsdepartementets
            resurser för att bedriva denna styrning är små relativt Försvarsmakten.
            Vad gäller den strategiska inriktningen och planeringen skulle
            en överflytt av vissa funktioner skapa en rimligare resursbalans
            mellan myndighet och Försvarsdepartementet. Mot bakgrund av exempelvis
            SOU 2005:96 En effektiv förvaltning för insatsförsvaret tror vi
            att det är möjligt att effektivisera arbetet och därmed göra en
            besparing på försvarets centrala administration.
          </p>
          <head type="h4" xml:id="i-Nr1vpTkDsypYaGDsNPSX15">
            Markstridskrafterna
          </head>
          <p xml:id="i-7hoHPMezxXW3cYjQ9yNvw3">
            Vi socialdemokrater vill se en utveckling mot lättare arméförband
            med högre grad av modularitet. Försvarsmakten ska utvecklas mot
            en markoperativ tyngdpunkt. Vi betonar vikten av ett väl inövat
            förband. Arméstridskrafterna bör kunna samordnas och ledas på
            alla nivåer.
          </p>
          <head type="h4" xml:id="i-EsU5TK3iKeWBQmMrpHARgv">
            Marinstridskrafterna
          </head>
          <p xml:id="i-RHVaJczsAfdA33mwfu7ggB">
            Marinstridskrafterna skall vara dimensionerade för och inriktade
            mot insatser i närområdet. Vi vill bevara och utveckla den svenska
            kompetensen som den svenska marinen och svensk fartygsindustri
            har utvecklat. Det är viktigt att Sverige har en bra yt- och undervattensförmåga
            för att bl.a. skydda svensk kust runt Östersjön. Vi socialdemokrater
            satsar därför extra resurser på marin teknik.
          </p>
          <p xml:id="i-AP8C9T7XeX6FZiLmaFQ98i">
            Vi socialdemokrater gör bedömningen att Marinens, Kustbevakningens
            och sjöpolisens insatser behöver öka. Sverige har ett särskilt
            ansvar för säkerheten i och på Östersjön. Andra viktiga jämförelseländer
            lyfter fram handelsvägar, flöden och transportleder som prioriteringar
            i sin försvarsplanering. Det är stora ekonomiska värden för länder
            som på olika sätt behöver skyddas.
          </p>
          <p xml:id="i-G66T2zyqyCdHiYrx2xK2Ch">
            Vi socialdemokrater står bakom de uppgifter för Marinen som Försvarsberedningen
            slog fast i sin sista rapport. Dessa är följande
          </p>
          <list style="ul">
            <item xml:id="i-5j5jNrTyEJpKKtzCKp8G9x">
              Marinstridskrafterna ska ha en kvalificerad förmåga att genomföra
              strid i hela konfliktskalan.
            </item>
            <item xml:id="i-YJZ9AjyLhRmeHSuCmypY5k">
              Marinstridskrafterna ska primärt verka i vårt närområde genom
              att skydda svenska intressen till havs.
            </item>
            <item xml:id="i-GRro7r6GddoCmAWRDHCLqi">
              Marinstridskrafterna ska kunna delta i marina insatser tillsammans
              med andra länder, i Sverige, i närområdet samt då insatsen lämpar
              sig för de svenska förbanden utanför närområdet.
            </item>
            <item xml:id="i-PEe6H5kGkL6XAuzJmJg4Bi">
              Genom internationell samverkan med våra samarbetsländer kan de
              svenska förbanden även utgöra komponenter i större styrkor med
              en god samlad förmåga att från havet stödja markoperationer samt
              tillsammans med andra bidra till att hålla sjövägarna både i vårt
              närområde och globalt öppna för handelstrafik.
            </item>
          </list>
          <head type="h4" xml:id="i-RGGpd6LjPZwq3wbebJZrHg">
            Flygstridskrafterna
          </head>
          <p xml:id="i-Hd3bQ1iGoovGk4ndYtu7PA">
            Stridsflygförmågan ska bibehållas. Antalet stridsflygplan ska
            anpassa efter de operativa behov som identifieras. Med utgångspunkt
            från dagens planerade volym om 100 kan antalet operativa stridsflygplan
            komma att reduceras över tid. I detta sammanhang är också frågan
            om uppgradering av JAS av avgörande betydelse. Inom de närmaste
            åren är det en fråga som måste få sitt avgörande, och det ankommer
            på regeringen att lägga fram förslag på hur en utveckling ska
            finansieras.
          </p>
          <p xml:id="i-3VieCCAsate5WrceYUAtcu">
            Riksdagen har våren 2011 beslutat om att förorda en luftförsvarsutredning
            med perspektivet inställt på huvudsak tiden efter 2040. Vi tycker
            att det är anmärkningsvärt att regeringen inte har tagit initiativ
            till att verkställa riksdagens beslut. Vi förväntar oss att regeringen
            snarast återkommer till riksdagens partier med förslag till utredningsdirektiv.
            Att skapa en så bred förankring som möjligt för alla delar i ett
            så viktigt arbete är något som gagnar ett konstruktivt samarbete
            i en vidare mening. Det är regeringen som ytterst har det ansvaret.
          </p>
          <head type="h4" xml:id="i-83BYcGQBowQptXsNeAZDkb">
            Subarktisk förmåga
          </head>
          <p xml:id="i-LFusWvbBEeAHpiruH3NgZa">
            I Arktisområdet pågår nu en utveckling där det internationella
            intresset allt mer riktas mot rätten till naturtillgångar som
            olja, gas, mineraler och fiske. US Geological Survey räknar med
            att 30 procent av den ännu icke upptäckta gasen och 13 procent
            av oljan finns i området. Ryssland planerar nu att ansöka hos
            FN om att utöka sina gränser i Arktis. Även Danmark skärper sina
            territoriella krav och planerar att senast 2014 ansöka om att
            utöka sin havszon med 150 000 kvadratkilometer.
          </p>
          <p xml:id="i-CEg7g3Ru4YNSArHKs8af6k">
            Samtidigt ökar det militära intresset i området. I Norge positioneras
            försvaret om, och det har fastställts att tyngdpunkten i försvaret
            ska ligga i landets norra del. Ryssland har markerat att man avser
            att skydda sina geopolitiska intressen, och de har aviserat planer
            på att skapa två nya arktiska armébrigader. Från kanadensisk sida
            aviseras storövningar i den arktiska miljön.
          </p>
          <p xml:id="i-CHyWuHk4Hm2HD5xQSrWfxG">
            Sverige har inga egna anspråk när det gäller naturresurserna
            i Arktis, som till skillnad från Antarktis är oreglerade. Självfallet
            påverkas den säkerhetspolitiska situationen av utvecklingen i
            området. Mot bakgrund av detta noterar vi vikten av att fortsätta
            med att utveckla samarbetet mellan flygbaserna i Rovaniemi, Luleå
            och Bodö. Vi ser det som en del av ett försvarspolitiskt samarbete
            i Norden som vi anser måste stärkas och utvecklas.
          </p>
          <p xml:id="i-4TduPyAqeEE6CKcp2zKYWD">
            I detta perspektiv är det också viktigt att den nya svenska insatsorganisationen
            också kan hantera både svenska och subartiska klimatförhållanden.
            Den subartiska förmåga som finns inom försvaret är en unik kompetens
            som vi ska bevara och utveckla. Vi kan med fördel göra det tillsammans
            med övriga nordiska länder. Förbandet i Arvidsjaur har goda möjligheter
            till övningsverksamhet över nationsgränserna och är en tillgång
            i internationella samarbeten.
          </p>
          <head type="h1" xml:id="i-VX5pVf4xBxhsKLwWK4ZiXt">
            Försvarsmaktens personalförsörjning
          </head>
          <p xml:id="i-DtwqHMpm5UF7RDzWaNZbuv">
            Regeringen valde att med en mycket knapp riksdagsmajoritet driva
            igenom det nya personalförsörjningssystemet och därmed göra den
            allmänna värnplikten vilande. Detta utan att systemet var fullt
            utrett, och en lång rad regelverk återstod att upprätta. Vi noterar
            dels Lagrådets tunga kritik mot lagens utformning, dels att utredningen
            som låg till grund för förändringen blev klar först efter att
            lagen trätt i kraft. Att på dessa grunder och utan en bred överenskommelse
            i riksdagen genomdriva en förändring av denna stora betydelse
            är inte att betrakta som genomtänkt och ansvarsfullt. På dessa
            punkter är vi socialdemokrater starkt kritiska. En svag parlamentarisk
            grund har lagts för den omfattande förändringen av Försvarsmakten.
          </p>
          <p xml:id="i-S9V6M8RHCAvZ8EAoWsFUMM">
            Den organisation som nu ska upprättas ska omfatta 9 200 s.k.
            kontraktssoldater och 6 900 yrkessoldater. I mars 2011 återstod
            det att rekrytera 8 900 befattningar när det gäller kontraktssoldaterna.
            Motsvarande brist när det gäller yrkessoldaterna uppgick till
            3 900 befattningar. Personalförsörjningen omfattas idag av stora
            osäkerheter när det gäller näringslivets vilja att långsiktigt
            skapa förutsättningar för systemet med kontraktsanställda soldater
            samt försvarets förmåga att långsiktigt presentera både tjänstgöringsinnehåll
            och ekonomiska förutsättningar för att behålla yrkessoldaterna.
            Till detta kommer osäkerhet om det nya systemets ekonomiska hållfasthet.
            I budgetunderlaget för 2012 har som en konsekvens av den nya insatsorganisationen
            aviserats behov av ökade medel för materielanskaffning. I kvartalsrapporten
            nr 1 för 2011 anmäls ett budgetöverskridande på 300 miljoner kronor,
            vilket lett till beslut om att minska intaget av soldater till
            GMU grundläggande militär utbildning. Anslagskrediten kommer även
            att användas.
          </p>
          <p xml:id="i-6os2S8Cz5efwbX7CDT7Z8x">
            Om den nya personalförsörjningen inte lyckas riskerar Sverige
            om några år att stå inför stora problem. Totalt sett återstår
            cirka 10 000 befattningar att fylla. Troligtvis handlar det om
            ännu fler individer att rekrytera eftersom soldater kommer att
            sluta innan den planerade kontraktstiden gått ut. Detta i sin
            tur för med sig nya rekryterings-, utbildnings- och övningskostnader.
            Det finns dessutom en stor osäkerhet om det ekonomiska resultatet
            av de rationaliseringar inom Försvarsmakten som förutsätts. ÖB:s
            markering av behovet av ytterligare anslag för att upprätthålla
            den nya organisationen samt FOI:s studier om sannolikt högre personalkostnader
            måste också noteras i sammanhanget. Sammanfattningsvis tyder det
            mesta på att den nya insatsorganisationen är strukturellt underfinansierad.
          </p>
          <p xml:id="i-GDkBipuVcr6DjY7gW6qJiJ">
            När det gäller kontraktssystemet kan vi också notera att de författningar
            som krävs inte ännu är beslutade av riksdagen. Detta pekar på
            ytterligare en brist i regeringens sätt att hantera denna viktiga
            förändring. Det är av största vikt att alla regler och avtal som
            styr den nya organisationen så snabbt som möjligt regleras.
          </p>
          <p xml:id="i-9ehZzMp3tSRHJDC9eoM72P">
            I samband med att riksdagen beslutade om det nya personalförsörjningssystemet
            framfördes från socialdemokratiskt håll behovet av en översyn
            efter cirka ett år. Med tanke på den utveckling vi kan notera
            och de osäkerheter som präglar uppbyggnaden av den nya Försvarsmakten
            kvarstår det kravet. En sådan översyn bör behandla frågor som
            viktningen av numerären yrkessoldater kontra kontraktssoldater
            i förhållande till varandra, förhållanden och förutsättningar
            för näringslivet när det gäller kontraktssystemet, tjänstgöringstiders
            längd och innehåll, förmågan att långsiktigt attrahera personal,
            den internationella tjänstgöringens förutsättningar, behovet av
            andra personalkategorier än soldater, kopplingen mellan Försvarsmakten
            och de nationella skyddsstyrkorna.
          </p>
          <p xml:id="i-4b4LyeKf4LxQryAxJnKgdu">
            Försvarsmaktens framtida personalförsörjning måste klara av att
            förse myndigheten med tillräckligt mycket personal av hög kvalitet,
            oavsett säkerhetspolitisk eller ekonomisk konjunktur. Systemet
            måste vara robust och långsiktigt hållbart. Vill vi därför att
            regeringen senast med start 2012 ska ta initiativ till en utvärdering
            av personalförsörjningssystemet. Denna ska omfatta både en översyn
            och en konsekvensanalys när det gäller ekonomi och kvalitet.
          </p>
          <head type="h3" xml:id="i-LqfgGcTSJ5iDN6T2XseReb">
            Forskning och utveckling
          </head>
          <p xml:id="i-Aw33v1gmBrrgKhXX3UdGAT">
            Utvecklingsverksamheten genomgår för närvarande förändringar.
            Från att tidigare ha varit inriktad mot att skapa långsiktig handlingsfrihet
            är den nu i stället inriktad på att stödja den fortsatta förändringen
            av Försvarsmakten.
          </p>
          <p xml:id="i-KNnu4AGDUJy7f5oDyJGcAF">
            Den svenska kompetensen när det gäller undervattensteknologi
            är av särskild betydelse. Att upprätthålla den är strategiskt
            såväl från industriell som från säkerhetspolitisk horisont. Att
            bibehålla och utveckla kompetensen på detta område är att beteckna
            som ett svenskt säkerhetsintresse. Vi förordar således en långsiktig
            satsning på detta område som är av stor nationell betydelse.
          </p>
          <p xml:id="i-XhwdhEoJzGNrYT8mbYHFnc">
            Vi vill understryka den roll som forskning och utveckling har
            för att utöver att bidra till teknik- och materielutveckling generera
            kunskap om teknik och framtida hot och ta fram underlag för såväl
            politisk nivå som myndighetsnivå. Nationell forskning och utveckling
            bidrar till självständighet i nationella beslut. Vi socialdemokrater
            vill se en ökad samordning av forskningsverksamheten om det gynnar
            rationaliteten. Vi socialdemokrater förordar särskilt riktade
            forskningsinsatser när det gäller nanoteknik, sensorer, undervattensteknik,
            cybersecurity och räddningstjänster.
          </p>
          <head type="h3" xml:id="i-RWjSyKTv1HUeyFHMUxZ8ke">
            Försvarsindustrin
          </head>
          <p xml:id="i-A9KrojeecKGqMuiiiWiW9q">
            Helheten och omfattningen av svensk försvarsindustri gör att
            behovet av en långsiktig och samlad strategi framstår som nödvändig.
            Utan en tydlig strategi och uttalad ambition från statsmaktens
            sida kommer den svenska försvarsindustrin att successivt eroderas
            och försvagas. För att vända denna utveckling bör näringen och
            statsmakten inleda ett arbete tillsammans med bland annat de fackliga
            organisationerna för att upprätta ett långsiktigt branschprogram.
            Syftet ska vara att utveckla den svenska försvarsindustrin och
            dess kompetens med bäring på även den civila sektorn. Dessutom
            åligger det regeringen att med engagemang säkerställa de svenska
            säkerhetsintressena och därmed inför EU motivera egenproduktion
            av strategiska försvarssystem. Med utgångspunkt i kraven på konkurrensneutralitet
            har EU-kommissionen nu lagt fram ett direktiv som reglerar framtida
            försvarsupphandlingar. Det är viktigt att vi värnar om den svenska
            försvarsindustrin och inte försöker bli bäst i klassen de stora
            EU-länderna måste gå före och visa först att de menar allvar med
            en mer harmoniserad marknad för försvarsmateriel.
          </p>
          <p xml:id="i-Hx9VbLjP1RVW3tzUKwWDc6">
            Svensk försvarsindustri präglas av hög teknologisk kvalitet och
            har vuxit fram genom beställningar från svenska staten som byggt
            på direkt militära behov. De högkvalificerade produkter som genom
            forskning och hög kompetens utvecklats har så småningom med framgång
            kommit till nytta i olika typer av civil produktion.
          </p>
          <p xml:id="i-G9ieFa5FgSxqXTg1y7VwBJ">
            Även om försvarsindustrin idag till stora delar är ägd av utländska
            intressen finns i Sverige en kvalificerad kompetens som är respekterad.
            Den gör att dessa företag gärna ser en fortsättning på sitt svenska
            engagemang som byggt på bland annat en tradition av beställningar
            och utvecklingsarbete i nära samverkan med svenska staten. Den
            position som svensk försvarsindustri nått beror på kombinationen
            av försvars-, närings- och forskningspolitiska intressen. Denna
            grundläggande bredd har gett försvarsindustrin en stark regionalpolitisk
            betydelse med orter som Linköping, Örnsköldsvik, Karlskrona och
            Karlskoga som några viktiga knutpunkter.
          </p>
          <p xml:id="i-NAj7343VnNGKWPQECxARXG">
            När synen på denna sektor förändras från statsmaktens sida får
            detta självfallet konsekvenser. Om upphandling av försvarsmaterial,
            vilket nu är fallet, reduceras till att köpa från hyllan på en
            internationell marknad förändras hela näringens förutsättningar
            och framtidsutsikter. Särskilt allvarligt blir läget när produkter
            som tagits fram i nära samarbete med svenska staten till mycket
            stora belopp inte handlas upp av det svenska försvaret. Självfallet
            kan produkter som saknar referensbeställningar i den egna Försvarsmakten
            inte med framgång och trovärdighet marknadsföras internationellt.
          </p>
          <p xml:id="i-CZkwLCMdq2LnJt7SNNz5nX">
            Principen som nu gäller med att nyanskaffning bör, när så är
            nödvändigt, i första hand ske av på marknaden befintlig, färdigutvecklad
            och beprövad materiel får negativa effekter för möjligheterna
            att upprätthålla forskning, teknikutveckling, spetskompetens och
            även i förlängningen arbetstillfällen. Dessutom ska inte kopplingen
            till behovet av egen materielförsörjning i ett så kallat skarpt
            läge och den generella betydelsen för näringslivsutvecklingen
            och den regionala balansen glömmas bort i sammanhanget.
          </p>
          <head type="h3" xml:id="i-GaAJrosfJ8dsLa9EY4QskX">
            Materialförsörjningen
          </head>
          <p xml:id="i-L75vEtubKVWBvBhnPr8qj5">
            Materielförsörjningen måste fortsätta att reformeras. Det är
            viktigt att materiel- och logistikförsörjningen sker så effektivt
            och rationellt som möjligt. Ledtider såväl som ekonomiska bindningar
            i materielförsörjningen bör reduceras för att tillgodose insatsorganisationens
            behov och utformning, detta för att kunna hantera förändrade behov
            och prioriteringar för att få ett mer användbart försvar. Materiel-
            och logistikförsörjningen, samt forskning- och teknologiutveckling,
            är medel för att uppnå målet: en användbar och effektiv insatsorganisation.
          </p>
          <p xml:id="i-K5r9NCn6dbxunEQAiJMP8M">
            Samutveckling ska, där det är kostnadseffektivt, väljas före
            egenutveckling. När nyanskaffning av materiel är nödvändigt kan
            färdigutvecklad materiel på marknaden vara ett alternativ. Kostnaderna
            ska dock noga beaktas i ett livscykelperspektiv.
          </p>
          <p xml:id="i-RyYoYvtiJ7ZNga7fZFu3rg">
            Tillgången till materiel måste säkras inte bara idag utan också
            när vi behöver den vid en eventuell framtida försämrad omvärldssituation.
            En försvarsindustri baserad i Sverige innebär inte bara tillgång
            till egen produktionskapacitet och kompetens idag utan även en
            bättre tillgång till materiel som tillverkas i andra stater. Tillgången
            till materiel måste i högre grad säkerställas för ett framtida
            insatsförsvar och till de miljöer som vi kan tänkas verka i.
          </p>
          <p xml:id="i-KQtW5Ti9PEFGixTwZTrPd8">
            För att öka tydligheten i materielförsörjningen och förbättra
            möjligheten till kontroll och inflytande för riksdagen bör en
            utvecklad modell av den tidigare objektramsredovisningen införas.
            Redovisningen bör utgöras av en strukturerad metod för uppföljning
            och värdering.
          </p>
          <head type="h3" xml:id="i-4jrupt6ZujzcnKyA8XbRgW">
            Den frivilliga försvarsverksamheten
          </head>
          <p xml:id="i-QP7PGHJXcGVt3z5z4RtgfK">
            De frivilliga försvarsorganisationerna är viktiga för att säkra
            den folkliga förankringen av försvaret. Det är viktigt att dessa
            organisationer ges möjligheter att fortsätta utvecklas för att
            bidra med viktig kompetens, insatser vid kriser och ge vägar in
            för människor till engagemang och delaktighet i samhällets krisberedskap.
            Vi vill se över möjligheterna att samverka mellan skolan och de
            frivilliga försvarsorganisationerna för att ge unga människor
            ökad kunskap om totalförsvar och krisberedskap.
          </p>
          <p xml:id="i-HRkmLoq2MzQ88BSLH1PJ14">
            Vi vill se självständiga ideella frivilligorganisationer som
            tillför samhället viktiga värden. Den nuvarande synen på frivilligorganisationerna
            resulterar inte i en mer användbar frivillighet. De organisationer
            som varaktigt och med kvalitet kan bidra till Försvarsmaktens
            verksamhet eller till samhällets krishanteringsförmåga bör få
            samhällsstöd för detta. Den förändrade bidragsstrukturen som regeringen
            föreslår skapar inte konkreta och realistiska förutsättningar
            för organisationerna att åta sig uppdrag och utgöra en långsiktig
            resurs inom svensk krishantering. Fria och självständiga försvarsorganisationer
            är viktiga för den folkliga förankringen av försvaret. Därför
            vill vi att anslaget till dessa återigen ska finnas uppfört i
            statsbudgeten, istället för att anslaget ska gå via MSB. Vi menar
            att regeringens syn på försvarets frivilligorganisationer inte
            resulterar i en mer användbar frivillighet.
          </p>
          <head type="h4" xml:id="i-BnUyT5LNoR85wgCANQ6Eyj">
            Civil insats i militär miljö
          </head>
          <p xml:id="i-Fk7vLATXDpexPU9ZpXVk6e">
            Vi anser att samverkan mellan den civila och militära delen inför
            och under insatser måste stärkas. Vi är också positivt inställda
            till samordning och strategisk styrning för att olika typer av
            insatser ska kunna öka varandras verkningsgrad. Det är viktigt
            att samordningen inte sker på ett sådant sätt att den riskerar
            de civila insatsernas opartiskhet eller leder till att bistånd
            snarare kanaliseras till områden med truppinsatser än till områden
            med störst civila behov.
          </p>
          <p xml:id="i-CJyrnWWn6dqa8Pu17Phten">
            Vi vill vidare betona att civil insats i militär miljö först
            och främst måste utgå från behovet hos de samlade internationella
            insatserna i konfliktområdet, inte från de nationella bidragen.
            Vi välkomnar en utveckling av den nationella civil-militära samverkan
            i linje med FN:s och EU:s koncept för integrerade missioner.
          </p>
          <head type="h3" xml:id="i-XGTJq7pG4LUU3uZyj8AE2f">
            Krisberedskap
          </head>
          <p xml:id="i-Ad66bTANLwTyGZxPdpviDW">
            Sverige är relativt skonat men erfarenheter visar att samhället
            är känsligt för avbrott i elförsörjning och andra allvarliga störningar
            i infrastrukturen. Det är därför viktigt med såväl förebyggande
            arbete som en effektiv krishantering. Krisberedskap handlar inte
            bara om fördelning av skattemedel utan är också en fråga om hur
            alla samhällssektorer och nivåer samverkar för att rusta samhället
            på ett relevant sätt. Vi anser att arbetet med krisberedskap kan
            effektiviseras.
          </p>
          <p xml:id="i-EQoeYGrQyroNAULHHYeqa8">
            När regeringen skapade en ny myndighet för säkerhet och beredskap
            som hanterar ett brett spektrum från olyckor i vardagen till allvarliga
            kriser i samhället var detta en naturlig följd av den utvecklig
            av krisberedskapsarbetet som bedrivits sedan mitten av 1990-talet.
            Detta stöddes av samtliga partier. Det var under den socialdemokratiska
            regeringen som initiativet till denna proposition togs. Vi socialdemokrater
            sade tidigt i denna process att en sådan samlad myndighet måste
            få ett betydande sektorsövergripande ansvar.
          </p>
          <p xml:id="i-RZCwYk61hUKfnaQuF33k5v">
            Ansvarsprincipen, att varje myndighet ska ansvara för samma uppgifter
            i kris som i normalläge, är en viktig grundprincip. De aktörer
            och myndigheter som normalt har ansvar för en verksamhet kommer
            att ansvara för verksamheten även i en tvärsektoriell kris. Att
            utveckla den nationella krisledningsförmågan ändrar inte betydelsen
            av ansvarsprincipen eller betydelsen av områdesansvaret på lokal
            och regional nivå.
          </p>
          <p xml:id="i-9FVyqacDgemBtBa2Ri5GQ7">
            När en kris har spridit sig till flera områden, såväl myndighetsöverskridande
            som geografiskt, krävs förutom gemensamt beslutsfattande även
            samordning för att uppnå en effektiv krishantering. När en kris
            eller olycka drabbar fler än en myndighets ansvarsområde finns
            idag ingen som kan ta ett avgörande krisledningsansvar. Inrättandet
            av en ny krisledningsmyndighet som kan träda i kraft vid stora
            katastrofer med nationell profil är ett alternativ för att möta
            den typen av krisscenario. Vi socialdemokrater vill tillsätta
            en säkerhetsberedning som har till uppgift att säkerställa en
            relevant krishanteringsförmåga för hela samhället, i nutid och
            framtid.
          </p>
          <head type="h3" xml:id="i-Hm4dPeCuswGp42HZ5WfNkW">
            Informationssäkerhet/cyber security
          </head>
          <p xml:id="i-FDNPdQGWmPq99RgpPpJnBd">
            Vi måste inse att sårbarheten i vårt högteknologiska samhälle
            är en säkerhetspolitisk utmaning. Idag är kapade datorer de nya
            missilerna och inplanterade virus en ny tids biologiska stridsmedel.
            Det handlar inte bara om att det fysiska territoriet är hotat,
            utan även funktioner och värderingar som vi delar med andra människor
            världen över. Ett exempel är hur vårt grannland Estland drabbades
            2007 av en samlad attack från utländska datorer mot centrala samhällsorgan
            i samband med en känslig konflikt om ett sovjetiskt krigsminne.
            Det är dessa nya hotbilder som vi både civilt och militärt måste
            rusta samhället för. Försvaret måste utveckla förmågan att möta
            även dessa nya hot.
          </p>
          <p xml:id="i-XbEZPiPr7vYeUM9E2r61mv">
            Sverige behöver öka delaktigheten i internationella cybersäkerhetsövningar
            för att förbättra förmågan till cyber incident response, öka samverkan
            mellan offentlig och privat sektor, stärka samverkan mellan de
            regionala, nationella och internationella nivåerna. Vi vill också
            se ökad forskning och utbildning på området cyber security. Sverige
            ska vara en världsledande it-nation och i det begreppet ingår
            även att vara ledande när det gäller it-säkerhet.
          </p>
          <p xml:id="i-CD7mUbKRWkVTYQNi2Wk9zz">
            Lagstiftningen måste utvecklas så att den digitala hotbilden
            täcks in. Det behövs en översyn av lagstiftningen om hur vi skyddar
            vårt samhälle på området it-säkerhet. En statlig utredning ska
            se över det befintliga regelverket för både civila och militära
            myndigheter och se hur detta kan utvecklas för att ta ett bättre
            samlat grepp kring frågan. Vi vill också inrätta en särskild enhet
            för informationssäkerhet cyber security i Regeringskansliet.
          </p>
          <p xml:id="i-CKZX5vXsxrgkqzPtXyH2VG">
            De statliga strategierna för It-säkerhet måste uppdateras årligen.
            Detta för att de ska ligga i framkant och inte som i dag i bakvattnet
            i förhållande till den tekniska utvecklingen. Det kontinuerliga
            målet för en aktuell it-strategi måste vara att strategiska samhällsfunktioner
            ska vara säkrade.
          </p>
          <p xml:id="i-Kd6ZXxLJdam6WP4JyffFXB">
            Vi vill se en tydlig struktur på nationell nivå för samverkan
            på It-säkerhetsområdet mellan offentliga och privata aktörer.
            För att kunna hantera allvarliga it-incidenter behövs en stark
            samverkan mellan privata och offentliga organisationer. Detta
            kräver ett organ där berörda parter kan utbyta information på
            ett förtroendefullt sätt.
          </p>
          <head type="h3" xml:id="i-Nwp2DRm575ybxLiZtCzCzP">
            Fredsfrämjande insatser
          </head>
          <p xml:id="i-TWmQ2wTpcsziu2ArVYwxLt">
            Det är FN:s säkerhetsråd som har huvudansvaret för internationell
            fred och säkerhet. Militära insatser ska alltid grundas på ett
            FN-mandat. Däremot kan det skilja sig åt vilken organisation FN
            ger i uppdrag att utföra insatsen. Det kan exempelvis handla om
            Nato eller EU. Inom FN-systemet ser man det som en ganska naturlig
            utveckling att de bäst lämpade organisationerna kan ansvara för
            de mer komplexa insatserna. Det ses också som något positivt att
            regionala organisationer som EU eller Afrikanska unionen tar ett
            större ansvar.
          </p>
          <p xml:id="i-BZT9ej3ueKj4qtHbGT31Rf">
            FN:s fredsfrämjande verksamhet är hårt ansträngd av allt fler
            och allt mer komplexa uppdrag. FN:s resurser är ytterst ansträngda.
          </p>
          <p xml:id="i-QPKJTeJVXvZJi5J68Zu8uL">
            De fredsbevarande och fredsframtvingande insatserna har stort
            behov av välutbildade soldater och materiel från länder som Sverige,
            även i de FN-ledda insatser. FN:s verksamhet på det fredsfrämjande
            området är både viktig och efterfrågad. FN är den organisation
            som har huvudansvaret för fred och säkerhet och dess verksamhet
            har en unik legitimitet.
          </p>
          <p xml:id="i-PB3rGQeadMvHfDDGyphSwj">
            För oss socialdemokrater är det viktigt att Sverige deltar i
            Nato- eller EU-ledda insatser. Vi har till exempel aktivt varit
            med och drivit fram en utbyggd krishanteringsförmåga inom EU.
            Men vi ser samtidigt de behov som finns i de FN-ledda insatserna.
            Tyvärr har Sverige endast ett fåtal personer ute i sådana insatser
            idag. Vi vill se en bättre balans mellan FN-ledda insatser och
            övriga.
          </p>
          <p xml:id="i-FAEzWWD1ZJpfdPTAkMFL5j">
            Betydande resurser måste satsas på de behov som kvinnor och flickor
            har av skydd och stöd under och efter en konflikt likaväl som
            gäller utbildning i genusfrågor för dem som skall tjänstgöra utomlands
            i konflikter. Därför vill vi socialdemokrater satsa på utbildning
            i genuskunskap och i FN-resolutionerna 1325 och 1820 vad gäller
            både den personal som tjänstgör i Sverige och den personal som
            ska delta i internationella operationer.
          </p>
        </div>
        <div type="motSignatures">
          <list>
            <item xml:id="i-MzatFgRRMFzCxPDmzmzXqj" who="i-KTYc2rBrcxPNyJRR5s4dQD">
              Peter Hultqvist (S)
            </item>
            <item xml:id="i-NWNMeJ69x5q4PNMRM5Ljdr" who="i-RJ83sTtQ8c3R3VD4B55j8P">
              Åsa Lindestam (S)
            </item>
            <item xml:id="i-BA5NMhZfj4K329ofA1UMaB" who="i-YDnK8VSSiRoNGUj2EGkAeD">
              Peter Jeppsson (S)
            </item>
            <item xml:id="i-CLVb9Bk5fC6bapWagqWvbo" who="i-4Ws9LsXRwLZaA8tWp4hc7i">
              Clas-Göran Carlsson (S)
            </item>
            <item xml:id="i-LZ462VPQG2YhAsQJrJpqyD" who="i-PrmdUu6feMnTN6Rrku6MsP">
              Anna-Lena Sörenson (S)
            </item>
            <item xml:id="i-2YjKAAxwB86nrtdbuMPoRJ" who="i-BNs9NctwwvjUQnQxyESNVd">
              Eva Sonidsson (S)
            </item>
            <item xml:id="i-2VR9TKmeBKNPN4s3LCxABX" who="i-4d51CJWhx39kVpCvcwxZq8">
              Roza Güclü Hedin (S)
            </item>
          </list>
        </div>
      </div>
    </body>
  </text>
</TEI>
