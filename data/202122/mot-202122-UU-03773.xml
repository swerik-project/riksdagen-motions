<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UU-03773">
  <teiHeader>
    <fileDesc>
      <titleStmt>
        <title>Bistånd och utveckling</title>
        <author corresp="i-9xarzmckV5SS8EyJPN5b3x">av Hans Wallmark m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3773 av Hans Wallmark m.fl. (M)</title>
          <idno type="rdwebb">H9023773</idno>
          <rs type="number">3773</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H9023773/text</ref>
          <ref type="dokument_url_html">http://data.riksdagen.se/dokument/H9023773</ref>
          <ref type="dokumentstatus_url_xml">http://data.riksdagen.se/dokumentstatus/H9023773</ref>
          <ref type="docx">http://data.riksdagen.se/fil/2811C470-93F1-40A5-AB93-F0D0D1F343CF</ref>
          <ref type="pdf">http://data.riksdagen.se/fil/68B15149-F27D-4F51-B157-F268B7230C2C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KoABdAPF5wcu7bTLEqhj3Z</idno>
            <name>Helena Storckenfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XU1UJwwWHYjFEjjpSeLyBk" type="signed"/>
        <correspContext corresp="i-XU1UJwwWHYjFEjjpSeLyBk">
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-GJLL78ePjJhSXVWBYyRW8t"/>
          <note type="signatory" corresp="i-KoABdAPF5wcu7bTLEqhj3Z"/>
          <note type="signatory" corresp="i-WwZzVPGhpXnyH5jyp86JB7"/>
          <note type="signatory" corresp="i-TMBKCxFj2h6LkEEpYodyut"/>
        </correspContext>
        <correspAction xml:id="i-HC55hhYWayS1DAebMBa2rG" type="submitted">
          <date when="2021-10-05"/>
          <time when="13:12:33"/>
        </correspAction>
        <correspAction xml:id="i-RKW5mitCKfJX7tASf8tiV1" type="reviewed">
          <date when="2021-10-05"/>
          <time when="15:54:45"/>
        </correspAction>
        <correspAction xml:id="i-EHKUoZZLm717qmU99Sk679" type="referred">
          <date when="2021-10-14"/>
        </correspAction>
        <correspAction xml:id="i-Ct3ki4MXdA9fYoogZ3V9mq" type="assigned">
          <date when="2022-11-07"/>
          <time when="16:41:13"/>
        </correspAction>
        <correspContext corresp="i-Ct3ki4MXdA9fYoogZ3V9mq">
          <ref type="assignedTo">Utrikesutskottet</ref>
        </correspContext>
        <correspAction xml:id="i-BnfAwELLYXzLyL8G6LhPrM" type="behandlas_i"/>
        <correspContext corresp="i-BnfAwELLYXzLyL8G6LhPrM">
          <ref type="uppgift">2021/22:UU11</ref>
          <ref type="ref_dok_id">H901UU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU11</ref>
          <ref type="ref_dok_titel">Vissa säkerhetspolitiska frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MKyQjSqoxLgYPAHMh1whpx" type="behandlas_i"/>
        <correspContext corresp="i-MKyQjSqoxLgYPAHMh1whpx">
          <ref type="uppgift">2021/22:UU6</ref>
          <ref type="ref_dok_id">H901UU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU6</ref>
          <ref type="ref_dok_titel">Internationellt utvecklingsbistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6ZceYtDQ9FvVRrxfTtVhvC" type="behandlas_i"/>
        <correspContext corresp="i-6ZceYtDQ9FvVRrxfTtVhvC">
          <ref type="uppgift">2021/22:UU8</ref>
          <ref type="ref_dok_id">H901UU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU8</ref>
          <ref type="ref_dok_titel">Riksrevisionens rapport om svenskt bistånd till multilaterala organisationer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3iV2YaeFHRQNnkyUkgMSWf" type="behandlas_i"/>
        <correspContext corresp="i-3iV2YaeFHRQNnkyUkgMSWf">
          <ref type="uppgift">2021/22:UU2</ref>
          <ref type="ref_dok_id">H901UU2</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-A9j1UgNycKDjtiZyJkSTxe" type="motHeader">
        <div xml:id="i-S3xZU4tNGXyT2q54QvbsSK" type="motTitle">
          Motion till riksdagen 2021/22:3773 av Hans Wallmark m.fl. (M)
          Bistånd och utveckling
        </div>
      </div>
      <div xml:id="i-XXLLGk6X8zdxVaLYuhEoYn" type="motBody">
        <div xml:id="i-5dFYzQnAMABQZJ8qS365ZF" type="motProposal" subtype="förslag">
          <head xml:id="i-ULCGZEiMB14br3hGX7RyiK">
            Förslag till riksdagsbeslut
          </head>
          <list xml:id="i-RgPewnZubSSJGmPDqo4Raj" style="ol">
            <item xml:id="i-49oUW1BMwJsUerbJLRmaqW">
              Riksdagen ställer sig bakom det som anförs i motionen om en inriktning
              av politiken från bistånd till handel (from aid to trade) och
              tillkännager detta för regeringen.
            </item>
            <item xml:id="i-WTpB7CwT97JcV5P4XswVmh">
              Riksdagen ställer sig bakom det som anförs i motionen om att
              Sverige ska värna Agenda 2030:s roll som en tillväxtagenda och
              tillkännager detta för regeringen.
            </item>
            <item xml:id="i-JQ3L3y9FTPKLcKLEgEgsM7">
              Riksdagen ställer sig bakom det som anförs i motionen om fokuserat
              bistånd och tillkännager detta för regeringen.
            </item>
            <item xml:id="i-WukFLgJa2LFHf32ehzCf5e">
              Riksdagen ställer sig bakom det som anförs i motionen om att
              Sveriges bistånd i större utsträckning än i dag bör villkoras
              och tillkännager detta för regeringen.
            </item>
            <item xml:id="i-LUUxMxqFjGH2cRV5RePK43">
              Riksdagen ställer sig bakom det som anförs i motionen om att
              Sveriges stöd till multilaterala organisationer bör fokusera på
              ett fåtal organisationer för att stärka vår förmåga till styrning
              och kontroll och tillkännager detta för regeringen.
            </item>
            <item xml:id="i-PafnA8XXsvG7vLyEtDvhGx">
              Riksdagen ställer sig bakom det som anförs i motionen om att
              utgiftsmålet för biståndet om 1 procent av BNI bör överges, sänkas
              och övergå till en fyraårig biståndsram och tillkännager detta
              för regeringen.
            </item>
            <item xml:id="i-Ak8ButKzqSzHTyt8h8N6Hn">
              Riksdagen ställer sig bakom det som anförs i motionen om att
              säkerställa ett tillräckligt förvaltningsanslag för kvalitetssäkring,
              kontroll och uppföljning av bistånd och tillkännager detta för
              regeringen.
            </item>
            <item xml:id="i-ThwMvpCaAzLK68K8h5uES4">
              Riksdagen ställer sig bakom det som anförs i motionen om att
              prioritera institutionsbyggande insatser och involvera relevanta
              svenska expertmyndigheter att delta i arbetet och tillkännager
              detta för regeringen.
            </item>
            <item xml:id="i-BTQmYkCpeLfMua31wXfewj">
              Riksdagen ställer sig bakom det som anförs i motionen om att
              ställa högre demokratikrav för länder som mottar utvecklingsbistånd,
              och detta tillkännager riksdagen för regeringen.
            </item>
            <item xml:id="i-8dobWfAkGFBCEH8f5tYYjo">
              Riksdagen ställer sig bakom det som anförs i motionen om att
              avsluta utvecklingssamarbete med statliga aktörer i länder där
              demokratiutvecklingen systematiskt går åt fel håll och tillkännager
              detta för regeringen.
            </item>
            <item xml:id="i-XqoQccZkWPx1YNBWBwP8eZ">
              Riksdagen ställer sig bakom det som anförs i motionen om att
              kvinnors möjlighet till egenförsörjning ska prioriteras i utvecklingspolitiken
              och tillkännager detta för regeringen.
            </item>
            <item xml:id="i-JF9S5PodKrT7p7QrjrJ9zk">
              Riksdagen ställer sig bakom det som anförs i motionen om att
              Sverige ska vara en tydlig röst för SRHR-frågor och kvinnors rätt
              till sin egen kropp och tillkännager detta för regeringen.
            </item>
            <item xml:id="i-5MKCgevTMjyMJDiYw6YDYz">
              Riksdagen ställer sig bakom det som anförs i motionen om att
              arbeta efter principerna ”mer för mer” och ”mindre för mindre”
              där mottagarländer prioriteras utifrån framgångsrikt reformarbete
              vad gäller demokrati och antikorruption och tillkännager detta
              för regeringen.
            </item>
            <item xml:id="i-MCFrA533q92BGKH5mvcqBj">
              Riksdagen ställer sig bakom det som anförs i motionen om att
              Sidas arbete med garantier bör stärkas och tillkännager detta
              för regeringen.
            </item>
            <item xml:id="i-DpMc2wKpuaSJitCxhHPy99">
              Riksdagen ställer sig bakom det som anförs i motionen om att
              införa en resultatgaranti för biståndet och tillkännager detta
              för regeringen.
            </item>
            <item xml:id="i-X2RzSCc6RzH5w5rno1z7fY">
              Riksdagen ställer sig bakom det som anförs i motionen om att
              driva på för en modernisering av OECD-Dacs regelverk och tillkännager
              detta för regeringen.
            </item>
            <item xml:id="i-6uDVdEvoAGQbrDPLq9R6Pu">
              Riksdagen ställer sig bakom det som anförs i motionen om en bred
              utvärdering av Sveriges insatser i Afghanistan och tillkännager
              detta för regeringen.
            </item>
          </list>
        </div>
        <div xml:id="i-UVGD6NE5dAyyVG7qmy64uW" type="motContent">
          <head xml:id="i-Xw5LatCQy97DH9HH1rZK4F" type="h1">
            Motivering
          </head>
          <p xml:id="i-5qsA3r5yh1hUhFjzBBGuGq">
            Moderaterna tar sin utgångspunkt i varje enskild människa och
            hennes rätt till frihet och förmåga att forma sitt eget liv. Vi
            tror på varje människas kraft att påverka sin situation och hjälpa
            andra och vi tror att utfallen blir som bäst när människor ges
            egen makt över sina liv.
          </p>
          <p xml:id="i-5ehBziGrmM3aFQ3hBrY7xE">
            Hållbarhet, jämställdhet, yttrandefrihet och äganderätt ska prägla
            alla biståndsstrate­gier. En värderingsburen biståndspolitik betyder
            inte att man behöver blanda ihop mål och medel. Bara för att jämställdhet
            eller äganderätt är grundläggande värderingar behöver inte det
            betyda att dessa värderingar skall ges egna tematiska strategier.
            Våra värderingar ska alltid samlat vara vägledande och styrande.
          </p>
          <p xml:id="i-5BcrBEopEqJGZEPWqc1Jdh">
            Det är viktigt att betona att svenskt bidrag till en bättre värld
            är så mycket större än den svenska utvecklings- och biståndspolitiken.
            Svenska företag och startups bidrar med nya tekniska lösningar
            inom sjukvård och utbildning och skapar jobb och tillväxt för
            människor i länder som traditionellt sett är mottagare av svenskt
            bistånd. Svenska före­tag som bidrar med tekniska lösningar och
            ny teknik inom exempelvis hållbara trans­porter gör troligtvis
            mycket mer för måluppfyllelsen av Agenda 2030 än vad ett biståndsprojekt
            någonsin kan göra. I själva verket har det internationella biståndet
            liten påverkan på ekonomisk tillväxt, något som forskning också
            pekar på.
          </p>
          <p xml:id="i-LBwQ1nkb2oAHVbbwd6CDsX">
            Åtgärder för att främja ekonomisk tillväxt: handelsavtal, borttagande
            av tullar och förbättrat företagsklimat – åtgärder som inte klassas
            som biståndsverksamhet – är det som bäst skapar förutsättningar
            för att nå biståndspolitikens mål. Därför kommer en moderat utvecklingspolitik
            alltid ha som mål att gå från bistånd till handel och en uttalad
            målsättning om att det traditionella utvecklingsbiståndet ska
            präglas av att mottagarländerna ska stå på egna ben. Det handlar
            inte om en orealistisk bild om att världens alla problem ska upphöra
            utan om den obotliga tron på att länders egen bärkraft kan stärkas.
          </p>
          <p xml:id="i-Py6ZpAgwCPd3UdhGrt7Pw6">
            Vidare är det också viktigt att konstatera att det utöver de
            biståndsinsatser som finansieras genom skattsedeln sker omfattande
            verksamhet för att hjälpa människor i nöd och förtryck. Amnesty
            International är ett exempel på en organisation som gör ett omfattande
            och viktigt arbete för mänskliga rättigheter och baserar sin verksamhet
            helt på medlemsavgifter och gåvor. En annan organisation som bedriver
            omfattande humanitärt arbete nästan uteslutande med egna medel
            är Läkare Utan Gränser. Många företag väljer också att investera
            stora summor pengar i utvecklingsarbete i de områden där de verkar,
            exempelvis H &amp; M som driver H &amp; M Foundation. Samtidigt
            finns det flera organisationer som finansieras nästan helt och
            hållet av biståndsmedel, såsom Forum Civ.
          </p>
          <p xml:id="i-CFoa6X9cfzcCzvBurjnCfk">
            Svenskar och svenska företag är mycket givmilda och skänker årligen
            pengar till välgörenhetsorganisationer. Förvaltarskapstanken,
            att vi bryr oss om varandra, vill ta hand om varandra och vill
            lämna efter oss en bättre plats än den vi blivit given, är central
            för Moderaterna. Vår tro på människor handlar också om vår vilja
            att göra gott och hjälpa varandra. Det är positivt att människor
            och företag vill vara med och bidra till en bättre värld och det
            bör underlättas genom exempelvis sänkt skatt och moderni­serade
            regler för nonprofits.
          </p>
          <p xml:id="i-LWDGjQnkiHBFwKFpkTJ3fM">
            För det utvecklingssamarbete och bistånd som styrs och finansieras
            av svenska staten är det rätt och riktigt att satsa på bistånd
            som inte bara är bra för mottagarna utan också ligger i svenskt
            intresse, eftersom biståndet också är ett utrikespolitiskt verktyg.
            Sveriges utvecklingssamarbete bör därför i större grad fokuseras
            till länder som är strategiskt viktiga för Sverige och tematiska
            områden där Sverige har tydliga intressen. Vidare är det också
            rimligt att de medel Sveriges riksdag anslår till internationellt
            bistånd går till insatser som ligger i svenska intressen oavsett
            om det enligt internatio­nella regelverk klassas som just bistånd
            eller inte. Ett exempel på insats som för de flesta bör uppfattas
            som bistånd i svenska intressen är att stödja demokratirörelsen
            i Ryssland. Ryssland är dock inte ett land där insatser enligt
            OECD-Dacs regelverk kan klassas som bistånd. En viktig princip
            att utgå ifrån i en moderat biståndspolitik är att vi vill vara
            fria att göra det vi själva tycker är bra, rätt och riktigt oavsett
            om det enligt OECD klassas som bistånd eller ej.
          </p>
          <head xml:id="i-DW4baCE1JX6bPH7pMv3ea4" type="h2">
            Att gå från bistånd till handel
          </head>
          <p xml:id="i-2rKMuDzHwBzen994zc8otn">
            Det är inte bistånd som driver utveckling. Det är ekonomisk tillväxt
            som utgör den vik­tigaste kraften för att skapa hållbart välstånd
            för människor. Enskilda människor som har idéer och som vågar
            sig på att förverkliga sina drömmar gör världen bättre. Vad gäller
            Sveriges traditionella biståndspolitik måste fokuset därför alltid
            vara att gå från bistånd till handel (from aid to trade). Visionen
            för politiken måste vara att det traditio­nella biståndet en dag
            ska upphöra.
          </p>
          <p xml:id="i-3KaJ7NnpwyY1QE7JpMKU6b">
            Traditionellt utvecklingsbistånd ska inte förväxlas med internationellt
            samarbete. Coronapandemin har aktualiserat behovet av global samverkan.
            Pandemier såväl som klimatförändringar måste hanteras gemensamt.
            I krisens spår blir det än viktigare att värna våra normer och
            standarder för global samverkan. Det gäller i allt från handels­systemet
            till att stå upp för folkrätten och de mänskliga rättigheterna.
            Lika viktigt är det att snabbt kunna bistå med hjälp och stöd
            i händelse av krig, konflikt eller katastrof, det som brukar kallas
            för humanitärt bistånd eller katastrofbistånd.
          </p>
          <p xml:id="i-CxorohyatQMRaVaEWb78oW">
            Samtidigt måste det traditionella utvecklingsbiståndet präglas
            av hjälp till självhjälp och det innebär därför också till sin
            natur att det en dag måste ta slut.
          </p>
          <p xml:id="i-44JpqeCsGZ5vTzeYjNECto">
            Agenda 2030 är i mångt och mycket en tillväxtagenda. Den tydliggör
            tillväxtens centrala betydelse för att nå de 17 globala målen
            om att bekämpa fattigdom och hunger, att säkerställa en god utbildning
            för alla och att främja fredliga samhällen. Bland flera av delmålen
            i agendan tydliggörs ett viktigt fokus på tillväxt i de fattigaste
            länderna och att småskaligt jordbruk ska förmå skala upp sin produktion.
            Det blir i Agenda 2030 tydligt hur en politik med fokus på tillväxt
            är centralt för att kunna lyfta människor ur fattigdom.
          </p>
          <p xml:id="i-4LLoj82rerW2LSSnoRXnMZ">
            193 länder har gemensamt kommit överens om målen i Agenda 2030
            och förbundit sig att tillsammans, och vart för sig, arbeta för
            att nå målen. Att ha fokus på Agenda 2030:s genomförande i det
            traditionella utvecklingsbiståndet är därför viktigt och det traditionella
            utvecklingsbiståndet, så som vi känner det idag, kommer, ifall
            Agenda 2030 realiseras i anda och bokstav, därmed ha spelat ut
            sin roll.
          </p>
          <p xml:id="i-QLJvLg4o5SUDrwzxxkCtUB">
            Det är i sammanhanget viktigt att konstatera att svenska företag
            spelar en central roll i arbetet med att nå de globala målen.
            Framgångsrika vaccin, innovativa lösningar för klimatet och smarta
            digitala lösningar för sjukvården skapas av privata företag.
          </p>
          <p xml:id="i-XHGV5Rj53SLzm82Njyw6wK">
            Forskning visar att den ekonomiska tillväxten till ytterst liten
            del är biståndets för­tjänst. Istället skapas utveckling av allt
            bredare ekonomier där jordbrukets roll krymper och andra samhällssektorer
            växer. Jobb skapas till 90 procent inom den privata sektorn, varav
            80 procent i små eller medelstora företag. Åtgärder för att främja
            ekonomisk tillväxt, internationell handel och förbättrat företagsklimat
            är helt avgörande för att nå biståndspolitikens mål: att utrota
            fattigdom och förtryck.
          </p>
          <p xml:id="i-4qycX4ZJ4bsSFhNB32wpFG">
            När det kommer till utvecklingssamarbete är därför Swedfunds
            verksamhet ett positivt exempel på hur vi kan främja tillväxt
            i utvecklingsländer. Swedfunds uppdrag är att bekämpa fattigdom
            genom att investera i hållbara företag.
          </p>
          <p xml:id="i-L4Ty1zJCM72ctEKmBjpy5s">
            För att nå ett biståndsoberoende och gå från bistånd till handel
            krävs ett reformerat bistånd och en förmåga till nyfikenhet, nytänkande
            och innovation. Utöver den tydliga målsättningen om att gå från
            bistånd till handel föreslår Moderaterna en ny budge­teringsprincip
            för biståndet, ett mer fokuserat bistånd, att en större andel
            av biståndet bör fokuseras mot katastrofbistånd liksom mer kontroll
            och uppföljning av biståndet.
          </p>
          <head xml:id="i-LzF92QLbUdaRh9tFF7mSK7" type="h2">
            Att sammanhållet värna Sveriges intressen
          </head>
          <p xml:id="i-7UJFBaK6tzaibtfHk6hmUW">
            Lika viktigt som det är att konstatera att det traditionella
            biståndet ska präglas av en vision att en dag inte behövas och
            därmed upphöra, lika viktigt är det att konstatera att svensk
            biståndspolitik är en del av svensk utrikespolitik och därför
            måste ligga i linje med svenska intressen.
          </p>
          <p xml:id="i-B5QXq1R6YD6SvSBbzQQQia">
            Från Moderaternas sida är det självklart att det svenska engagemanget
            i världen ska ses som en helhet. Vad gäller utvecklingsbistånd
            ska vi ge stöd till den typ av projekt som ligger i linje med
            svenska värderingar. Kontrollen måste vara mycket god – inga svenska
            skattemedel ska försvinna i korruption eller hamna i fickorna
            på odemokratiska ledare som inte respekterar rättsstatens principer,
            demokrati eller mänskliga rättigheter.
          </p>
          <p xml:id="i-TRYGVaarAXhuoLi3ArGspu">
            Det är också viktigt att ställa storleken på biståndet mot de
            behov som finns i Sverige. Biståndsbudgeten har till följd av
            målet om att en procent av BNI ska läggas på bistånd tredubblats
            på 20 år. Sverige ska vara med och ta ansvar i en svår värld,
            men att som idag lägga dubbelt så mycket på internationellt bistånd
            som på Polismyndigheten är en felaktig prioritering. Sveriges
            statsbudget är inte oändlig och det är väsentligt att säkerställa
            att de insatser som finansieras genom svenskt bistånd leder till
            resultat.
          </p>
          <p xml:id="i-PXUfyFfPAVV4r5rSaJnwkR">
            Det är vidare betydelsefullt att i större utsträckning villkora
            biståndet. Det är i dag en omfattande utmaning att vissa länder
            inte tar emot egna medborgare som blivit utvisade från Sverige.
            Länder som genom sitt agerande bidrar till att skapa problem i
            Sverige bör inte motta svenskt bistånd.
          </p>
          <p xml:id="i-C7DtjZNHLiPhCn94aDxKMy">
            Det finns regler om vad som får räknas som bistånd och inte;
            dessa regler fastslås av biståndskommittén OECD-Dac. Enligt regelverket
            får vissa kostnader kopplade till flyktingmottagande klassas som
            bistånd. Det gäller bland annat kostnader för frivilligt återvändande
            av asylsökande. Sverige har tidigare använt medel ur biståndsbudgeten
            för frivilligt återvändande av flyktingar, men från och med höständringsbudget
            för 2016 ingår inte längre dessa kostnader i den svenska biståndsramen.
            Moderaterna anser att dessa kostnader bör ingå i biståndsramen
            och att Sverige bör driva på för förändrade regler så att fler
            kostnader som i dag inte kan klassas som bistånd kan göra det.
          </p>
          <head xml:id="i-W7AdkkR65bx7QPowSSQbWM" type="h2">
            Utrikespolititikens många verktyg
          </head>
          <p xml:id="i-LpBwKwMGxxxXdnHqxfQnSP">
            Det är viktigt att konstatera att det traditionella biståndet
            endast är ett verktyg av många för att bekämpa fattigdom och förtryck.
            Sverige är och ska vara en stark röst i världen för mänskliga
            rättigheter, jämställdhet, demokrati och rättsstatens principer.
            Det finns många sätt, utöver det traditionella biståndet, för
            Sverige att försvara och främja våra värderingar och principer
            i utlandet.
          </p>
          <p xml:id="i-XjosaESRu2Bq2h4L4B8EKc">
            Vi ser i dag hur andra stater, med intressen och värderingar
            som skiljer sig från våra, försöker stärka sitt globala inflytande.
            Dels skapas nya multilaterala samarbeten utanför de etablerade
            organisationerna, dels ökar auktoritära stater sitt engagemang
            i olika FN-organ.
          </p>
          <p xml:id="i-7ASWny9nuFV1Bchgky4wfh">
            Utvecklingen riskerar att få negativa konsekvenser för internationellt
            samarbete såväl som Sveriges förmåga att vara med och forma normer
            och standarder, vilket är avgörande för vårt lands välstånd.
          </p>
          <p xml:id="i-KdxNRdpgSjPASWsqxEZrPe">
            Sverige har en lång historia av globalt engagemang, inte minst
            genom FN-systemet genom vilket mer än hälften av Sveriges biståndsbudget
            kanaliseras. I regeringens resultatskrivelse om utvecklingssamarbete
            och humanitärt bistånd genom multilaterala organisationer som
            lämnades till riksdagen våren 2020 konstaterades att FN-systemet
            består av över 200 organisationer och att Sverige är en av de
            större givarna till ett flertal organisationer.
          </p>
          <p xml:id="i-PGSQJgmAjnjrh8Qb3ZKD3q">
            Ett välfungerande utvecklingssamarbete och ett framgångsrikt
            svenskt engagemang i de multilaterala organisationerna förutsätter
            ett strategiskt och samlat förhållningssätt som tar sin utgångspunkt
            i våra politiska prioriteringar.
          </p>
          <p xml:id="i-F9GDub7XTegmpex5m9UR1u">
            Sverige bör strategiskt fokusera det multilaterala biståndet
            till ett fåtal organisationer utifrån svenska prioriteringar.
            De multilaterala organisationer som Sverige ger stöd till ska
            vara organisationer där Sverige har god kontroll och inflytande.
            I egenskap av stor givare till internationella organisationer
            måste Sverige kunna ställa krav för att värna våra intressen i
            en allt mer oförutsägbar värld.
          </p>
          <p xml:id="i-UUyRKkzdh3omaHzD1TgyqE">
            Ett starkt svenskt engagemang i EU är en förutsättning för att
            nå genomslag i FN. Sverige bör verka för att EU:s förmåga att
            agera gemensamt, framförallt i frågor som rör mänskliga rättigheter
            och demokrati, stärks.
          </p>
          <p xml:id="i-Qw4G3VouGBaH9mJ3HrvQKY">
            Vidare är Sveriges utlandsmyndigheter viktiga i arbetet för demokrati,
            mänskliga rättigheter och rättsstatens principer. Att säkerställa
            att Sveriges ambassader i odemokratiska länder har tillräckliga
            resurser för att exempelvis bevaka rättegångar mot oppositionella
            är ett sätt för Sverige att markera mot odemokratiska regimer
            och verka för våra värderingar.
          </p>
          <head xml:id="i-6Wy3wGm567Q7avsbaYVDpx" type="h2">
            Långsiktighet, kontroll och fokusering
          </head>
          <p xml:id="i-AJBEwaVQxCT1rZkEjj9AiU">
            Svenskt bistånd ska leda till resultat. Moderaterna vill därför
            i högre grad fokusera biståndet till ett lägre antal organisationer,
            länder och tematiska områden. Sverige ska vara med och finansiera
            utvecklingsbistånd där vi kan bidra med ett tydligt mervärde.
          </p>
          <p xml:id="i-RUS6riC2CS6o4E3xGPjBy">
            Dagens modell med ett utbetalningsmål för biståndet har varit
            dålig och bidragit till en fokusering mot den summa pengar som
            spenderas, snarare än vilket resultat som uppnås. Moderaterna
            har därför föreslagit en ny budgeteringsprincip för biståndet,
            en fyraårig budgetram istället för dagens modell där en procent
            av BNI läggs på bistånd. Inriktningen och anslaget för biståndet
            bör föreslås till riksdagen i en biståndsproposi­tion på samma
            sätt som infrastruktur- eller forskningspropositionen.
          </p>
          <p xml:id="i-B5dGuSZ4hyvHGnhr7vrjeF">
            Utöver förändrad budgeteringsmodell ser Moderaterna ett behov
            av att förbättra uppföljningen och styrningen av biståndet. Diskrepansen
            mellan pengarna som betalas ut till olika biståndsprojekt och
            pengarna som läggs på granskning och uppföljning får inte vara
            för stor. Vi måste ha resurser att säkerställa att de medel vi
            lägger på bistånd leder till resultat. I takt med att Sveriges
            biståndsram historiskt ökat har inte motsva­rande ökning skett
            vad gäller summan vi lägger på kontroll och uppföljning. För att
            säkerställa att svenskt bistånd faktiskt leder till resultat och
            för att säkerställa att svenskt bistånd inte försvinner i korruption
            behöver medlen vi lägger på kontroll och uppfölj­ning av bistånd
            öka. Sida och UD behöver också agera mycket mer snabbfotat och
            agera när uppgifter om korruption eller andra felaktigheter framkommer.
            Det ska inte råda några som helst tvivel om att de organisationer
            Sverige samarbetar med inom biståndet är effektiva och delar svenska
            värderingar. Framkommer nya uppgifter måste bistånd snabbt kunna
            frysas under tiden uppgifterna utreds.
          </p>
          <p xml:id="i-HSWePMzzCWRWAF9vsQLcvU">
            Svenskt utvecklingssamarbete kan inte göra allt, men där det
            verkar ska svenska skattebetalare se resultat. Moderaternas utgångspunkt
            är att utvecklingssamarbetet bör fokusera på det som är effektivt,
            det som Sverige varit historiskt bra på och det som ligger i svenska
            utrikespolitiska intressen. Tematiska områden som Moderaterna
            ser som särskilt viktiga för det traditionella utvecklingssamarbetet
            är global hälsa så som vaccinationer, klimat och miljö, jämställdhet
            så som flickors rätt till utbildning och SRHR samt institutionsbyggande.
            Att genom utvecklingssamarbete exempelvis bistå med kunskap kring
            att bygga upp fungerande lantmäteriverk för att stärka äganderätten
            och göra det tydligt vem som äger vilken mark, eller bistå med
            kunskap om hur vi byggt upp vår riksrevision för att granska oegentligheter
            i statsförvaltningen, är värdefullt och kan vara utvecklingssamarbete
            som leder till positiva resultat. Samtliga biståndssam­arbeten
            ska vara transparenta och leda till resultat.
          </p>
          <p xml:id="i-Pypiu1UKG6463s2Jewj1md">
            Det traditionella utvecklingsbiståndet måste ha som mål att en
            dag inte längre behövas. Men den andra delen av biståndet, det
            humanitära, kommer alltid att behövas, och här kan Sverige vara
            med och bidra.
          </p>
          <p xml:id="i-HZ3ExsoUca6HNj1zq8yq1C">
            Moderaterna anser att det humanitära biståndet som andel av svenskt
            bistånd behö­ver öka. Humanitärt bistånd, eller katastrofbistånd
            som det även kallas, är biståndets kärna. Det syftar till att
            hindra och lindra nöd och når de mest utsatta människorna. Trots
            det humanitära biståndets uppenbara värde är det humanitära biståndet
            som andel av svenskt bistånd mycket litet. I spåren av coronakrisen
            blir det än mer tydligt att det humanitära biståndet som andel
            av biståndet behöver öka.
          </p>
          <head xml:id="i-BSAW7qtde4Kwg81vFhTMn4" type="h1">
            Institutionsbyggande insatser
          </head>
          <p xml:id="i-5gBhvqQjFj2eMcSjBLXkAb">
            En viktig del för hållbar utveckling är fungerande institutioner
            som respekterar rätts­statens principer och äganderätten. I en
            global kontext är Sverige unikt med stark tilltro till myndigheter
            och oerhört låg grad av korruption. Många av Sveriges myndigheter
            har anslag för internationellt bistånd; exempelvis har Kriminalvården
            utvecklingssamarbete i bland annat Kenya. Karakteristiskt för
            biståndet som kanaliseras via svenska myndig­heter är att det
            inte präglas av stora transfereringar utan främst av kunskapsutbyte.
            Utmaningen med utvecklingssamarbete mellan myndigheter i Sverige
            och myndigheter i andra länder är att samarbetet kan skänka legitimitet
            till odemokratiska regimer. Där­för måste alltid en analys av
            landets och myndigheters vilja att gå i demokratisk riktning göras.
            Går utvecklingen vad gäller demokrati, mänskliga rättigheter och
            rättsstatens principer i landet åt fel håll ska samarbetet avslutas,
            enligt principen ”mer för mer” eller ”mindre för mindre”. Samma
            princip ska gälla utveckling vad gäller korruption.
          </p>
          <p xml:id="i-Q53Kfx68rFGq9Es4W2xFaT">
            Moderaterna anser att institutionsbyggande insatser bör prioriteras
            i högre grad då det i kombination med högt ställda demokrati-
            och antikorruptionskrav kan ha stor positiv inverkan till en relativt
            låg kostnad.
          </p>
          <head xml:id="i-DGCFHSNVvH3KY2UKssMuo1" type="h1">
            Jämställdhet
          </head>
          <p xml:id="i-5Hbkasn2pvgRvH6ScJsWA7">
            Frågan om jämställdhet, kvinnors ställning – inklusive arbetet
            med FN-resolution 1325 – blir särskilt viktig att driva i en tid
            när auktoritära stater flyttar fram sina positioner. En till utbildning
            och humankapital närliggande fråga rör jämställdheten i världen
            och kvinnors möjligheter att leva fria liv. Sverige är en tydlig
            röst för kvinnors rättigheter. Rätten till utbildning är en ovärderlig
            aspekt för att kvinnor i utvecklingsländer också ska vara attraktiva
            på arbetsmarknaden såväl som kvinnors möjligheter till företagande.
            Detta blir särskilt betydelsefullt när automatisering och robotisering
            inte minst påverkar kvinnor i textilindustrin i många länder.
          </p>
          <p xml:id="i-Px2oiaf2Hc5CC83AaNa3A1">
            Det krävs ofta ett brett perspektiv på värderingsfrågor och vad
            Sverige i det bilate­rala biståndet har möjlighet att göra för
            att få genomslag för våra värderingar om jämställdhet mellan kvinnor
            och män. Frågor, inte minst kring välfärds- och sjukvårds­system,
            kan ha en stor positiv inverkan på kvinnors möjligheter att delta
            i arbetslivet. Likaså är ett fungerande rättsväsende ovärderligt
            för att säkerställa kvinnors rättigheter, i allt från de viktiga
            frågorna om våld och övergrepp till exempelvis rätten att äga
            och ärva mark.
          </p>
          <p xml:id="i-Wqwb5BJgpnwqUvDnfy6uce">
            Svenska företag utgör redan en viktig normerande kraft i frågor
            om jämställt arbetsliv. Därtill gör flera stiftelser och nonprofits
            viktiga insatser för att stärka kvinnors utbildning och attraktivitet
            på arbetsmarknaden. I värderingsfrågor kan även civilsam­hällesaktörer
            som deltar i det bilaterala biståndet, såsom Svenska kyrkan, spela
            en viktig roll.
          </p>
          <p xml:id="i-Kptv8qW6v8kjUa1eNf3E6N">
            Svenska värderingar ska genomsyra biståndspolitiken. Det blir
            särskilt avgörande i frågor om sexuell och reproduktiv hälsa.
            Moderaterna anser att Sverige bör vara en tydlig röst för sexuell
            och reproduktiv hälsa och rättigheter och kvinnors rätt till sin
            egen kropp.
          </p>
          <head xml:id="i-DFhUmCWapdQv8zC3eCm7Bh" type="h1">
            Mer för mer och mindre för mindre
          </head>
          <p xml:id="i-DshLRJtLhFMsNpJzWKAtsD">
            Det ska här påpekas att Sveriges arbete mot korruption får goda
            omdömen från bland andra OECD:s biståndskommitté Dac, som lyfter
            fram det svenska arbetet för att förebygga, upptäcka och åtgärda
            korruption och hur Sverige hjälper samarbetspartners att jobba
            på samma sätt. Samtidigt har forskning och medierapportering visat
            att perso­nal på Sida känner press på sig att få iväg pengar i
            slutet av året för att nå enprocents­målet. Detta tillsammans
            med det faktum att en stor del av Sveriges bistånd går till mottagarländer
            som lider av en hög grad av korruption gör att vi behöver värna
            om svenska skattebetalares pengar och fortsätta ställa krav på
            ökad insyn och ansvarsutkrä­vande när det kommer till både givare
            och mottagare.
          </p>
          <p xml:id="i-BQjjp23BzyNyqshbVyj4YP">
            Utöver de negativa konsekvenser som korruption innebär för biståndet
            och i för­längningen för de fattigaste och svenska skattebetalare
            finns en rad ytterligare problem förknippade med insyn och ansvarsutkrävande
            när det kommer till Sveriges bistånd. I biståndsinsatser där korruption
            förekommer är risken även påtaglig att själva insatsen istället
            får en negativ inverkan på utvecklingen.
          </p>
          <p xml:id="i-KiNDL3v1VwWKksrXpU9WBT">
            Ett sätt att komma till rätta med problemet med korruption och
            de kostnader som ökad kontroll innebär – särskilt viktigt i de
            mottagarländer som i dagsläget mottager merparten av svenskt bistånd
            – är att svenskt bistånd arbetar mer enligt ”mer för mer”-principen,
            resultatbaserat urval som belönar länder utifrån tidigare åtgärder
            inom till exempel fattigdomsbekämpning istället för löften om
            att leva upp till olika antikorrup­tionsmekanismer. Detta skulle
            i sin tur ställa krav på att givare och mottagare är överens om
            tydligt specificerade och verifierbara resultatmål.
          </p>
          <head xml:id="i-CDZBG64Q4CL6u8NxU8av57" type="h1">
            Garantiinstrumentet
          </head>
          <p xml:id="i-6eCrKEMCTHjvrCBiyqwAPC">
            Biståndet kan vara ett viktigt verktyg som hävstång för andra,
            betydligt större kapitalflöden. För att skapa hållbar utveckling,
            arbeta för att nå målen i Agenda 2030 och ha som målsättning att
            det traditionella utvecklingsbiståndet en dag inte längre ska
            behövas måste biståndet användas smartare. Moderaterna vill därför
            utveckla förut­sättningarna för biståndet att användas just som
            en hävstång för att skapa andra kapitalflöden och investeringar.
          </p>
          <p xml:id="i-KgH7TxayNF4mqWa89WCd5a">
            Det handlar om att stärka Sidas arbete med garantiinstrumentet
            och tekniskt stöd samt Swedfunds roll i biståndet men också att
            ge Exportkreditnämnden och Business Sweden en tydligare roll i
            utvecklingssamarbetet.
          </p>
          <p xml:id="i-Jbo1wRTSYDYohhoVjTKv5K">
            Riksrevisionen konstaterar i sin granskning av Sidas garantiinstrument
            att Sidas medarbetare uppger att de känner sig nödgade att bortprioritera
            garantiverksamheten till förmån för rena utbetalningar. Medarbetarna
            inom myndigheten känner en press att generera stora utbetalningar
            framför garantier.
          </p>
          <p xml:id="i-6oB9ghckzcr8tNAvZd34UD">
            Genom att stärka och utveckla biståndets roll som hävstång för
            andra kapitalflöden och investeringar kan biståndet nå fler människor
            och mer kan göras för mindre pengar – ett förhållningssätt som
            Moderaterna anser bör prioriteras i högre grad än idag.
          </p>
          <head xml:id="i-4Gc5ejzED5dqFEXa6FQuUW" type="h1">
            Inför en resultatgaranti
          </head>
          <p xml:id="i-GHmQCeWPPZowiz4a5UV7ZX">
            I det reformarbete som genomfördes av biståndspolitiken under
            den tidigare allians­regeringen 2006–2014 lanserades en transparensgaranti
            för att säkerställa medborgares såväl som mediers möjlighet att
            i en högre utsträckning följa vart resurserna i bistånds­budgeten
            går. Hemsidan Openaid.se lanserades syftandes till att förbättra
            transparensen.
          </p>
          <p xml:id="i-FYVK9BqbqyfnpNMGn9GT9m">
            Moderaterna vill nu ta dessa reformer ett steg vidare genom att
            införa en resultat­garanti. Medborgarna ska inte bara kunna följa
            vart pengarna går. Man ska också ges möjlighet att följa vad som
            genomförs med de skattemedel som avsätts till bistånds­politiken
            och vilket resultat det leder till. Det kan exempelvis handla
            om kvantitativa mått såsom hur många barn som vaccineras genom
            stöd från svenska skattebetalare, men även frågor såsom hur stor
            andel av medlen som avsätts för administration och vidareförmedling.
            En resultatgaranti skulle således också utveckla den biståndspolitiska
            debatten genom att höja kunskapsnivån bland allmänheten kring
            vart biståndet går och dess resultat.
          </p>
          <head xml:id="i-2sKuHTeH6jKKrvundo59RA" type="h1">
            Modernisera OECD-Dacs regelverk
          </head>
          <p xml:id="i-BXP3Z6jzCuv5QhNUqRkoRa">
            Moderaterna vill att Sverige i OECD tar initiativ till att se
            över regelverket kring vilka insatser som kan klassificeras som
            bistånd. Bland aktuella frågor bör exempelvis upprättandet av
            en krigsförbrytartribunal i Syrien kunna finansieras genom biståndet
            såväl som polisens internationella samarbeten vilka i dagsläget
            finansieras inom utgifts­område 5 i den svenska statsbudgeten.
            Vidare bör Sverige verka för att regelverket förändras så att
            fler insatser för demokrati och mänskliga rättigheter kan klassas
            som bistånd, exempelvis stöd till de människor och organisationer
            som arbetar för demokrati i Ryssland vilket idag finansieras från
            anslaget 1:11 Samarbete inom Östersjöregionen.
          </p>
          <head xml:id="i-PncmXduQeiVbJDbZ6ueY72" type="h2">
            Bred utvärdering av Sveriges insatser i Afghanistan
          </head>
          <p xml:id="i-UZmJV2gyZboY5oJjtByzSJ">
            Afghanistan har under flera år varit det största mottagarlandet
            av svenskt bistånd. Omkring 14 miljarder kronor har de senaste
            20 åren gått till insatser i Afghanistan ämnade att bygga upp
            civilsamhället och stärka arbetet för demokrati. Efter att talibanerna
            tog över makten sommaren 2021 har många framsteg som gjorts gått
            förlorade. Nu visar studier att resultaten av utvecklingssamarbetet
            varit svaga. Afghanistanexperten Adam Pain har analyserat Sveriges
            insatser och sammanställt en rapport för statliga Expertgruppen
            för biståndsanalys (EBA). I den konstaterar han att ”finansieringssätten
            har ofta gått utanför budget och utan att gå via landets regering,
            och finansieringsnivåerna – inte minst de militära utgifterna
            – har bidragit till att skapa en stat som är mer beroende av externa
            intäkter än av inhemska”. Han hävdar att de ekonomiska flödena
            har haft stora negativa konsekvenser för möjligheterna att göra
            Afghanistan stabilt. Ett genomgående tema är att det funnits för
            lite förståelse för hur Afghanistan faktiskt fungerar.
          </p>
          <p xml:id="i-BXhS12fHB1xSq6P13KkZ4Z">
            Det har även framkommit uppgifter om att företrädare för afghanska
            organisationer avkrävts mutor för att få bistånd beviljat. Företrädare
            för civila organisationer hävdar att korruptionen finns högt upp
            inom organisationerna som delar ut bistånd.
          </p>
          <p xml:id="i-5EMXuzPCCw8LMyJyQw1i36">
            Nu står landet inför en hård tid med en befolkning som närmar
            sig universell fattig­dom. Enligt FN är hälften av landet redan
            nu i behov av humanitärt stöd och står inför en humanitär katastrof.
            I det värsta scenariot kan andelen fattiga öka med 25 procent­enheter
            på mindre än ett års tid – från 72 till 97 procent. Behovet av
            ett snabbfotat humanitärt stöd är stort.
          </p>
          <p xml:id="i-WqRf4aHqAeQuwqaCfYjJE5">
            Ska morgondagens internationella bistånd leda till verkliga resultat
            måste vi lära av gårdagens misstag. Moderaterna anser att det
            behövs en bred utvärdering av de svenska insatserna i Afghanistan.
            En utvärdering bör tydliggöra hur mycket biståndspengarna bidragit
            till långsiktiga effekter, och om inte bör det framgå varför.
          </p>
        </div>
        <div xml:id="i-L6pqFt2oUkt7RujEm855nB" type="signatureBlock">
          <list xml:id="i-E7ZegLTV6RuW8ei8aUbvKc">
            <item xml:id="i-TkvqMnAykSH8kWS8JGbxJK" who="i-9xarzmckV5SS8EyJPN5b3x" type="signature">
              Hans Wallmark (M)
            </item>
            <item xml:id="i-BN1pSyxsxi9Y2oGPEEAYM6" who="i-J6HemNwzcYVLs5m9EZ9Tmt" type="signature">
              Hans Rothenberg (M)
            </item>
            <item xml:id="i-HFQFpEzHTFQdRTBn73Yj8n" who="i-GJLL78ePjJhSXVWBYyRW8t" type="signature">
              Margareta Cederfelt (M)
            </item>
            <item xml:id="i-LVqsfsWqU2jP7U1DKnDP5K" who="i-KoABdAPF5wcu7bTLEqhj3Z" type="signature">
              Helena Storckenfeldt (M)
            </item>
            <item xml:id="i-RQuPHnJ8W5Ej3qvYZfemgN" who="i-WwZzVPGhpXnyH5jyp86JB7" type="signature">
              Boriana Åberg (M)
            </item>
            <item xml:id="i-VF6sgFCLEoeFVu77Cy6i9X" who="i-TMBKCxFj2h6LkEEpYodyut" type="signature">
              Jessika Roswall (M)
            </item>
          </list>
        </div>
      </div>
    </body>
  </text>
</TEI>
