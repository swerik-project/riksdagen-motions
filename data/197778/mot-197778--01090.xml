<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01090">
  <teiHeader>
    <fileDesc>
      <titleStmt>
        <title>om vården av neurologiskt sjuka</title>
        <author>av Gunnel Jonäng</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om vården av neurologiskt sjuka</title>
          <idno type="rdwebb">G1021090</idno>
          <rs type="number">1090</rs>
          <ref type="dokument_url_text">http://data.riksdagen.se/dokument/G1021090/text</ref>
          <ref type="dokument_url_html">http://data.riksdagen.se/dokument/G1021090</ref>
          <ref type="dokumentstatus_url_xml">http://data.riksdagen.se/dokumentstatus/G1021090</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S9emfaxXsmAywnkewYKSJ7</idno>
            <name>GUNNEL JONÄNG</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Dsna6zYsTZ7LMGmUdtfFCU" type="signed"/>
        <correspContext corresp="i-Dsna6zYsTZ7LMGmUdtfFCU">
          <note type="signatory" corresp="i-S9emfaxXsmAywnkewYKSJ7"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1090/mot_197778__1090-001.pdf"/>
      <fw xml:id="i-MAjq7yqwjr2AD27s8Qm62g">
        Motion 1977/78:1090
      </fw>
      <div xml:id="i-MTFigcwToGRERZA221j7uU" type="motHeader">
        <div xml:id="i-R64qq7KQqcnexHgehMRTJW" type="motTitle"/>
        <div xml:id="i-JZ9kVtzZ3DWeomjybcwhJM" type="motSubmissionInfo"/>
      </div>
      <div xml:id="i-NR6huxxxVUkvHE16XjuUq8" type="motBody">
        <div xml:id="i-T2JZnbrm6MmbXfdq2patqG">
          <p xml:id="i-C58PwCNQqxw7WC6TpcTdrN" type="titleString">
            av Gunnel Jonäng om vården av neurologiskt sjuka
          </p>
          <p xml:id="i-N5QWfseSmDNBGiagprXjwK">
            Till de neurologiska sjukdomarna hör tumörer och missbildningar
            inom hjärnan och ryggmärgen, vissa typer av inflammatoriska sjukdomar,
            dege- nerativa sjukdomar i nervsystemet såsom Parkinsons sjukdom,
            gruppen demvyeliniserande sjukdomar, av vilka multipel skleros
            är den viktigaste, samt vissa muskelsjukdomar såsom myastenia
            gravis och muskeldystrofi. Huvudvärk, yrsel och symtom som ger
            misstanke om epilepsi fordrar neurologisk utredning. Dessutom
            behandlas på de neurologiska klinikerna traumatiska skador på
            hjärna och ryggmärg både i akut skede och beträffande de senare
            följderna av sådana skador. Man räknar med att det i Sverige finns
            mer än 60 000 människor med neurologiska handikapp. Trots den
            stora omfattningen som de neurologiska sjukdomarna har, finns
            det i vårt land endast nio neurologiska kliniker med totalt 520
            vårdplat- ser. Som jämförelse kan konstateras att Norge med en
            befolkning på ca 4 miljoner har 12 neurologiska kliniker med 510
            vårdplatser och att Danmark med ca 5 miljoner invånare har 22
            kliniker med 746 vårdplatser. Socialstyrelsen har i en beräkning
            som gjordes 1972 konstaterat att det föreligger ett behov av 2
            400 vårdplatser enbart för korttidsvård för vuxna med neurologiska
            sjukdomar. Man konstaterade vid samma undersökning att det föreligger
            ett behov av öppen vård av vuxna med neurologiska sjukdomar för
            hela riket motsvarande ca 400 000 besök per år. Till detta skall
            också läggas att det endast finns 56 vårdplatser för neurologisk
            rehabilitering i landstingens egen regi. Av de fåtaliga vårdplatser
            som finns för neurologiskt sjuka upptas en betydande del av patienter
            som ej är i behov av akut neurologisk vård men på grund av bristande
            eftervårdsresurser, dvs. långvårdsplatser, upptar akut- vårdplatser.
            Bristerna har bedömts så katastrofala att MS-förbundet, riksorganisation
            för neurologiskt sjuka och handikappade, bl. a. genom insamlingar
            kunnat ekonomiskt engagera sig i rehabiliteringsanläggningarna
            Humlegården i Sigtuna, Höglandsborg i Nässjö och Vintersol på
            Teneriffa, vilka tillsammans har mer än dubbelt så många vårdplatser
            för neurologisk rehabilitering som alla landsting tillsammans.
            Behovet är dock mångdubbelt större, och väntetiden för en vårdplats
            på exempelvis Humlegården är f.n. åtta månader. För många av de
            neurologiskt sjuka och handikappade är möjlighet till kontinuerlig
            sjukgymnastik en livsnödvändighet. Bristen på utbildade
          </p>
          <pb facs="riksdagen-motions-pdf/data/197778/mot_197778__1090/mot_197778__1090-002.pdf"/>
          <fw xml:id="i-WewKptfx8AiWdUtjJ56c93">
            Mot. 1977/78:1090
          </fw>
          <p xml:id="i-TNB8AQJSqmNnQhnqKg28PF">
            sjukgymnaster, framför allt med utbildning i neurologisk behandling,
            är i dag stor. Behovet av sjukgymnastik i öppen vård är i dag
            endast täckt på utbildningsorterna och i de större städerna. Sjukgymnastikbildningen
            måste snabbt byggas ut för att täcka behovet av sjukgymnastik
            för dessa grup- per. Många neurologiskt sjuka, som är gravt handikappade,
            vårdas av anhöriga i hemmen, och speciellt under sommarhalvåret
            när avdelningar på grund av semestrar måste stängas ställs det
            orimliga vårdkrav på anhöriga. F. n. saknas resurser för miljöombyte
            för den gravt handikappade eller möjligheter till att avlasta
            den vårdande anhörige under kortare perioder. Behovet av olika
            typer av serviceboende är likaså ett stort problem för många neurologiskt
            handikappade. Många unga handikappade som genom- gått utbildning
            vid Norrbacka eller exempelvis folkhögskola tvingas fortsätta
            att läsa kurs efter kurs därför att de ej kan erhålla bostad eller
            arbete utanför skolan. Socialstyrelsens långvårdsenkät 1977:8
            redovisar att 22 96 av långvårdens patienter bedömdes ha en felaktig
            placering. Av dessa kunde 1 300 skrivas ut, om de hade tillgång
            till anpassad bostad. Förutom bostadsfrågan framkom sådana skäl
            till långvårdsplacering som brist på hemsjukvårdspersonal och
            brister i den sociala hemhjälpen. Det borde bl. a. av humanitära
            skäl och platsbristen inom långvården vara ytterst angeläget att
            bostads- och servicefrågan ordnas för dem som av medicinska skäl
            inte behöver vårdas inom långtidssjukvården. Den satsning på serviceboende
            som inleddes under 1960-talet genom Röda-fjädern-insamlingen och
            de Focus-hus som kunde byggas tack vare insamlade medel har ej
            följts upp av kommunerna. Enbart i Stockholm lär i dag 400 personer
            stå i kö för en handikappbostad. Med stöd av det anförda hemställs
            att riksdagen hos regeringen anhåller om åtgärder för att underlätta
            de neurologiskt sjukas och handikappades möjligheter till vård
            och rehabilitering.
          </p>
          <p xml:id="i-LRUnw6ajJdi3TxmXssbCx" type="date">
            Stockholm den 25 januari 1978
          </p>
          <div xml:id="i-UEjiK6bmH7w5yQJKZJNVfp" type="signatureBlock">
            <list xml:id="i-JCXYcHN4oz51K59fiqTJCW">
              <item xml:id="i-8YFGcWMMSLZ48UbLbpm96X" who="i-S9emfaxXsmAywnkewYKSJ7" type="signature">
                GUNNEL JONÄNG (c)
              </item>
            </list>
          </div>
        </div>
      </div>
    </body>
  </text>
</TEI>
