<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00434">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__434/mot_1968__ak__434-001.pdf"/>
      <fw xml:id="i-JVTPuLzMm48KMDj47epNk6">
        6 Motioner i Andra kammaren, nr 434 år 1968
      </fw>
      <div xml:id="i-73DLY1pkzQ4vk44FcGRha9" type="motHeader">
        <div xml:id="i-DUUcqYaUWtE3q41SbnqQ7V" type="motTitle"/>
        <div xml:id="i-QjBhWKfWMXdz94rXNvYWA2" type="motSubmissionInfo"/>
      </div>
      <div xml:id="i-NGXPBencK1vYNaF1FnnQt6" type="motBody">
        <div xml:id="i-LmizBjP3QJuAhoMpWzAafk">
          <p xml:id="i-GNHwmwab6dSs8xscHrHyyM">
            Nr 434
          </p>
          <p xml:id="i-WaFtJBriYyZXHobgtEivQQ">
            Av herr Gustafsson i Kårby m. fl., om upprättande av regionala
          </p>
          <p xml:id="i-XUNBobzQ1fcJoKBxtvBPWE">
            transporlförsörjningsplaner. (Lika lydande med motion nr 352
            i Första kammaren )
          </p>
          <p xml:id="i-9Mti72sgriP3FWLtW7utxR">
            I den av riksdagen år 1963 antagna propositionen nr 191 angående
            rikt- linjer för den statliga trafikpolitiken uttalade föredragande
            departements- chefen bl.a., att transportmedel i rimlig omfattning
            måste stå till förfo- gande också för transportbehov, som inte
            tillgodoses med individuella transportmedel och som är alltför
            ringa såsom underlag för en självbärig allmän transporttjänst.
            Han anförde vidare:
          </p>
          <p xml:id="i-MGrJ1fBnrnEKhaQQqJ4TvX">
            Glesbygdernas transportförsörjning framstår härvid såsom ett
            väsentligt problem, vars lösning förutsätter insatser från det
            allmännas sida. Att kol- lektiv trafik numera i sådana bygder
            ofta inte kan bedrivas med lönsamhet får inte leda till en utarmning
            på kommunikationernas område. Dessa uttalanden i förening med
            det allmänna trafikpolitiska målet att
          </p>
          <p xml:id="i-VtR3VRwWMBHnSjUHw2WWFy">
            för landets olika delar trygga en tillfredsställande transportförsörjning
            har väckt förväntningar om radikala samhällsinsatser för lösning
            av transport- försörjningsproblemen. Från statsmakternas sida
            har emellertid ännu efter dryga fyra års reformaktivitet på det
            trafikpolitiska området inte tagits några avgörande steg i den
            riktningen. Fullföljandet av det trafikpolitiska reformprogrammet
            har huvudsakli- gen koncentrerats till avveckling av konkurrenshämmande
            regleringar på transportmarknaden. Detta har pressat trafikföretagen
            till rationalisering och effektivisering av verksamheten, vilket
            otvivelaktigt varit till fördel för framför allt näringslivets
            transportkostnader. Medaljen har dock en baksida. Den ökade konkurrensen
            tvingar trafik- företagen att inrikta sina insatser på verksamheter,
            som ter sig mest läm- pade för deras förutsättningar, och avstå
            från mindre lönsamma engage- mang, även om dessa framstår angelägna
            ur det allmännas synpunkt. Mest påtagligt har detta kommit till
            uttryck i statens järnvägars verk- samhet. SJ har i oktober 1967
            presenterat planer för indragning av beman- ningen vid mellan
            800 och 900 järnvägsstationer under tiden fram till år 1975. Detta
            skulle betyda att åtskilliga landsbygdsdelar förlorar sina järn-
            vägsförbindelser, trots att järnvägen löper rätt igenom dem. Parallellt
            här- med fortskrider nedläggningen av olönsamma bandelar. även
            om nedlägg- ningsbesluten fattas av Kungl. Maj:t först efter ingående
            prövning saknas en sammanfattande plan för nedläggningarnas konsekvenser
            för transport- försörjningen. Statsmakternas ekonomiska insatser
            till förmån för transportförsörj- ningen har hittills begränsats
            till de ersättningar, som årligen utgått till SJ för drift av
            icke lönsamma järnvägslinjer och till trafikföretag för drift
            av icke lönsamma busslinjer. För det förra ändamålet föreslås
            i årets stats-
          </p>
          <pb facs="riksdagen-motions-pdf/data/1968/mot_1968__ak__434/mot_1968__ak__434-002.pdf"/>
          <fw xml:id="i-Ue8E33cWHGa1HGmagGLDaY">
            Motioner i Andra kammaren, nr 434 år 1968 7
          </fw>
          <p xml:id="i-HasBAbommiScKnX7HWsDPr">
            verksproposition ett anslag på 205 milj. kronor och för det senare
            på 9 milj. kronor. Sådana ersättningar utgick även före 1963 års
            trafikpolitiska beslut. SJ får på detta sätt i princip full täckning
            för driftunderskotten på de trafiksvaga bandelarna, medan ersättningarna
            till busstrafikföretagen endast täcker en mindre del av de redovisade
            underskotten. Detta betyder för busslinjetrafikens del att fortsatt
            avveckling av den mest olönsamma trafiken måste ske. I motsats
            till vad som gäller beträffande nedläggning av järnvägslinjer
            finns här emellertid inte ens någon fastställd ordning för prövning
            av avvecklingens konsekvenser för de drabbade områdena. Spörsmålen
            om SJ:s rationaliseringspolitik och om glesbygdernas trans- portförsörjning
            belystes i en interpellationsdebatt i riksdagen i november förra
            året. Från regeringens sida uttalades därvid stöd för uppfattningen
            att transportförsörjningsfrågorna måste tacklas lokalt i kommuner,
            kom- munblock och landsting. Initiativ i den riktningen har redan
            också tagits på vissa håll i landet. Vi tror att det är både värdefullt
            och nödvändigt att man i de kommunala församlingarna tar itu med
            problemen och söker få dem belysta genom bl. a. kartläggning av
            otillfredsställda transportbehov. Transportförsörjningen måste
            också ses som ett viktigt led i samhällspla- neringen och bör
            därför vara en angelägen fråga för de organ som handhar den uppgiften.
            Vi tror dock att det vore olyckligt om statsmakterna på detta
            sätt skulle frånhända sig väsentliga delar av ansvaret för den
            kollektiva trafikens ord- nande. Aktiviteten på det trafikpolitiska
            området bör, såsom framhölls i den förstnämnda propositionen om
            riktlinjer för trafikpolitiken, samord- nas med lokaliseringspolitiken
            bl.a. just när det gäller att upprätthålla olönsam järnvägs- och
            landsvägstrafik. Därför är det också nödvändigt att statsmakterna
            förbehåller sig möjligheten att befrämja en anpassning av transportapparaten
            till de rikspolitiska intressena. Det är vidare uppenbart att
            trafikens ändamålsenliga ordnande inte utan vidare låter sig förena
            med kommunernas, kommunblockens eller länens administrativa gränser.
            För samordning av olika behov och intressen torde därför krävas
            centralt över- inseende. Slutligen bör frågan om särskilda ekonomiska
            insatser för upp- rätthållande av olönsam trafik kunna prövas
            centralt med hänsyn till den konkurrenslikställighet mellan olika
            trafikgrenar, som är en av grundför- utsättningarna i det trafikpolitiska
            systemet. Det föreligger eljest risk för att särskilda lokala
            insatser för stödjande av viss kollektivtrafik i ett om- råde
            kan komma i konflikt med intresset att all kollektivtrafik, som
            berör området, får arbeta under likartade konkurrensförutsättningar
            för att till- fredsställande trafikservice skall kunna upprätthållas
            på ett ändamålsenligt och billigt sätt även utanför området. Det
            vore alltså olyckligt om transport- försörjningen, beroende på
            graden av ambition och resurser i olika områ- den, skulle skapa
            motsättningar mellan kommuner och kommunblock. Vi är medvetna
            om att problemen på detta område är svårbemästrade. Olikheter
            i fråga om befolknings- och näringsstruktur mellan skilda områ-
          </p>
          <pb facs="riksdagen-motions-pdf/data/1968/mot_1968__ak__434/mot_1968__ak__434-003.pdf"/>
          <fw xml:id="i-HWtyoUzcgE2H1X5bXWqnMz">
            8 Motioner i Andra kammaren, nr 434 år 1968
          </fw>
          <p xml:id="i-Gyn5UxeWzCUGiDjmzGQXJJ">
            den kräver särskilda hänsyn. Frågan gäller inte enbart glesbygderna,
            även om de långa avstånden där gör kollektivtrafikförsörjningen
            särskilt brän- nande. Också utpräglade jordbruksområden med relativt
            stor befolkning har fått vidkännas allvarlig försämring av sin
            kommunikationsservice. Så- lunda är problemen akuta bl.a. i områden
            som Skåne, delar av Västergöt- land och Östergötland samt på Gotland.
            Till och med vissa städer har genom inkorporering av landsbygdsområden
            fått dessa problem att brottas med vid sidan av den rena lokaltrafikservicen.
            Det gäller att finna en form för samordning inte bara av trafikapparaten
            utan också av de trafikbehov den skall tillgodose. För detta krävs
            samver- kan också mellan dem som initierar trafikbehoven, varvid
            de lokala för- valtningarna för skolväsendet och sjukvården står
            i förgrunden. Industri- och detaljhandelslokalisering är andra
            faktorer av avgörande betydelse i sammanhanget. I fråga om trafikapparaten
            måste samverkan mellan olika trafikmedel och transportföretag
            stimuleras. Det effektivaste och billigaste transportsystemet
            måste i fråga om persontransporterna bygga på en ända- målsenlig
            uppdelning av trafikuppgifterna mellan järnväg, buss och taxi.
            Uppgiften att kartlägga trafiken och trafikbehoven bör som nämnt
            vara en angelägenhet för de lokala planeringsorganen. Resultaten
            bör samman- ställas av regionala transportförsörjningsplaner,
            som bör läggas till grund för aktiviteten på det trafikpolitiska
            området. Däremot är det enligt vår bestämda uppfattning inte lämpligt
            att flytta ned själva transportförsörj- ningsansvaret på det lokala
            planet. I stället är det angeläget att en allsidig utredning snarast
            tillsätts i syfte att dels samordna arbetet med upprättan- de
            av regionala transportförsörjningsplaner, dels belysa behoven
            av särskil- då insatser från det allmänna, för att den trafikpolitiska
            målsättningen om tillfredsställande transportförsörjning för landets
            olika delar skall kunna uppfyllas för framtiden. Parallellt härmed
            bör nuvarande statliga insatser till stöd för olönsam järnvägs-
            och busslinjetrafik fortsätta och vid behov förstärkas så, att
            en fortsatt utarmning på kommunikationernas område inte behöver
            befaras under utredningstiden. Med hänvisning till vad ovan anförts
            hemställes, att riksdagen måtte besluta att i skrivelse till Kungl.
            Maj:t hemställa om utredning och förslag i syfte att stimu- lera
            och samordna arbetet med upprättande av regionala transportförsörjningsplaner
            och på grundval av dessa belysa behovet av insatser från det allmänna
            för att trygga en till- fredsställande transportförsörjning.
          </p>
          <p type="date" id="i-S2Fq2Dqe5nx64RqhsqPcZ4">
            Stockholm den 25 januari 1968
          </p>
          <p xml:id="i-U9FDieo1QwtDGTrjtPQQs4" type="signatureBlock">
            Einar Gustafsson (cp) Manne Ståhl (fp) Stig Josefson (cp) i Kårby
            i Arrie Cecilia Nettelbrandt (fp) Bertil Johansson (cp) Anders
            Dahlgren (cp) i Växjö
          </p>
          <p xml:id="i-LgqfwrwWcL71guaFoSQ5Co">
            Erik Grebäck (cp) Claes Elmstedt (cp) Olaus Nyberg (fp)
          </p>
        </div>
      </div>
    </body>
  </text>
</TEI>
