<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00353">
  <teiHeader>
    <fileDesc>
      <titleStmt>
        <title>Nya regler för privata skolor</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nya regler för privata skolor</title>
          <idno type="rdwebb">GV02Ub353</idno>
          <rs type="number">Ub353</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub353/text</ref>
          <ref type="dokument_url_html">http://data.riksdagen.se/dokument/GV02Ub353</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub353</ref>
          <ref type="doc">http://data.riksdagen.se/fil/FC2DD2ED-08AD-45C3-8E12-B5688B8CD3E9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WJufrNq3jYRLkZDaKMWLp8" type="signed"/>
        <correspContext corresp="i-WJufrNq3jYRLkZDaKMWLp8">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-7Gy2xwC7Jyimjy9QTKnQEf"/>
        </correspContext>
        <correspAction xml:id="i-EmoskupUX7wa4P14yyxZJk" type="referral">
          <date when="2007-10-16"/>
        </correspAction>
        <correspAction xml:id="i-Hn7vMCFNjuF2QHpAcf2EGC" type="dismissal">
          <date when="2007-10-16"/>
        </correspAction>
        <correspAction xml:id="i-N2odDLWujXnr4fUJCi7cV" type="numbering">
          <date when="2007-10-05"/>
        </correspAction>
        <correspAction xml:id="i-RCbpKB3xehcjVU7gr2k9XZ" type="submission">
          <date when="2007-10-04"/>
        </correspAction>
        <correspAction xml:id="i-kRtzzyrdGbZmBxC5fVgwA" type="transfer">
          <date when="2007-10-03"/>
        </correspAction>
        <correspAction xml:id="i-HzZVEEwuJ6sTdcoVBx2Z5t" type="assigned"/>
        <correspContext corresp="i-HzZVEEwuJ6sTdcoVBx2Z5t">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4nwbRnSboWjgKSNVQ77i1Q" type="motBody">
        <div xml:id="i-HhzaTvBrEyZb8eWmPLe3nE" type="TOC">
          <head xml:id="i-12ab8sx8ZQJUGZfwJdJjxE">
            1 Innehållsförteckning
          </head>
          <list xml:id="i-VmqW8Yho4EyqECCwH44XaH">
            <item xml:id="i-FkfqfjBLeMh82Hbojtoopm">
              2 Förslag till riksdagsbeslut 2
            </item>
            <item xml:id="i-YbwuAyQvBkv3RtBbsU1CsY">
              3 En likvärdig skola 2
            </item>
            <item xml:id="i-63iSz2kZfRiDNn3re9CxnT">
              4 Stopplag 3
            </item>
            <item xml:id="i-9vfDU5txrevMNRP9mWYjSK">
              5 Nya regler för fristående skolor 4
            </item>
            <item xml:id="i-WJ7VMcXWJKXxHxNZXF5rAt">
              6 Avgift för ansökan 4
            </item>
            <item xml:id="i-D2cqWe2m9eWZC9Eh8eRtaC">
              7 Kommunalt inflytande 4
            </item>
            <item xml:id="i-ALVKH1WEsE1sAPLnkqESEz">
              8 Negativa konsekvenser 4
            </item>
            <item xml:id="i-DpGuxbny7QuDgUvA9RFz1L">
              9 Möjlighet att stänga en skola omedelbart 5
            </item>
            <item xml:id="i-3Nk2Agad7TMoS49LVPhBWm">
              10 Privatisering av kommunala skolor 6
            </item>
            <item xml:id="i-LwZgxBxmsxahuH2kYqwMTg">
              11 Tillgänglighet för alla elever 7
            </item>
            <item xml:id="i-U4kaEggP3mxut1UoEwWpeo">
              12 Vinst 7
            </item>
            <item xml:id="i-H7nnfcjKooHFeYuENip6d8">
              13 Icke-konfessionell 8
            </item>
            <item xml:id="i-SbByhkecdkEdm2XfKk9hrH">
              14 Individuellt program på fristående skolor 8
            </item>
            <item xml:id="i-X5jjycy969hBfCTSz5VC9G">
              15 Antagningsprov och -tester 9
            </item>
            <item xml:id="i-ARTzoxwMoGabPQ8xorHdDk">
              16 Närhetsprincip i grundskolan 10
            </item>
            <item xml:id="i-BSCUvruYHarYNUi5C5QBsJ">
              17 Närhetsgaranti i gymnasieskolan 10
            </item>
          </list>
        </div>
        <div xml:id="i-4tPLjt5HuH2XfJJqAhdySX" type="motProposal" subtype="förslag">
          <head xml:id="i-URkjJyp1fAtNxPaPvZSDAo">
            2 Förslag till riksdagsbeslut
          </head>
          <list xml:id="i-BjkV3iGYMYq1o6eNntMV3A" style="ol">
            <item xml:id="i-Nzi18Jachp1NzqpB3oyBGn">
              Riksdagen tillkännager för regeringen som sin mening vad som
              anförs i motionen om en stopplag för etablering av fristående
              skolor.
            </item>
            <item xml:id="i-8VV2tdeXjxFLC7iw3bVRci">
              Riksdagen tillkännager för regeringen som sin mening vad som
              anförs i motionen om avgift för Skolverkets prövning.
            </item>
            <item xml:id="i-RygQtaHXCRK8mLxuh2EbqV">
              Riksdagen tillkännager för regeringen som sin mening vad som
              anförs i motionen om kommunal beslutanderätt om fristående skolor.
            </item>
            <item xml:id="i-2fodtccftXkt15reQToL4W">
              Riksdagen tillkännager för regeringen som sin mening vad som
              anförs i motionen om kommunens skyldighet att yttra sig samt bifoga
              en konsekvensbeskrivning över ansökan om att starta en fristående
              skola.
            </item>
            <item xml:id="i-9DGE46cAfGEcMF5nABth9M">
              Riksdagen tillkännager för regeringen som sin mening vad som
              anförs i motionen om förtydligande i skollagen att Skolverket
              ska göra en allsidig bedömning.
            </item>
            <item xml:id="i-Pgepj2vr15Us6ezbAQk1WV">
              Riksdagen tillkännager för regeringen som sin mening vad som
              anförs i motionen om möjlighet för Skolverket att omedelbart stänga
              en fristående skola.
            </item>
            <item xml:id="i-XRVJzpqbNFw7dZY2nmUSLp">
              Riksdagen tillkännager för regeringen som sin mening vad som
              anförs i motionen om att tillsätta en utredning om privatisering
              av kommunala skolor.
            </item>
            <item xml:id="i-9U4PDVDuMGRBykdpVXYQex">
              Riksdagen tillkännager för regeringen som sin mening vad som
              anförs i motionen om tillgänglighet för elever med funktionshinder.
            </item>
            <item xml:id="i-HpzeevwPf1auA4kYYeWvGV">
              Riksdagen tillkännager för regeringen som sin mening vad som
              anförs i motionen om vinster i fristående skolor.
            </item>
            <item xml:id="i-HCGNUXnkYCiNM7GdTkm4L8">
              Riksdagen tillkännager för regeringen som sin mening vad som
              anförs i motionen om att konfessionella skolor ej ska vara berättigade
              till offentliga bidrag.
            </item>
            <item xml:id="i-XJvR3svpF6e7BN6fqr7JNK">
              Riksdagen tillkännager för regeringen som sin mening vad som
              anförs i motionen om att fristående skolor ej ska kunna erbjuda
              individuellt program.
            </item>
            <item xml:id="i-BKbg62JK81zcDdghehGL5G">
              Riksdagen tillkännager för regeringen som sin mening vad som
              anförs i motionen om förbud mot antagningsprov och -tester vid
              urval till grundskolor.
            </item>
            <item xml:id="i-Q2P1zDgkr2PVKWvPN9fK99">
              Riksdagen tillkännager för regeringen som sin mening vad som
              anförs i motionen om närhetsprincip i grundskolan.
            </item>
            <item xml:id="i-8UgG3BDr1QJZmFfuasXiCv">
              Riksdagen tillkännager för regeringen som sin mening vad som
              anförs i motionen om närhetsgaranti i gymnasieskolan.
            </item>
          </list>
        </div>
        <div xml:id="i-Xe7bDi1xaGMgkMVyF15r8Y" type="motContent">
          <head xml:id="i-JU7YY7D8a6pr3rf4tAi7M2" type="h1">
            3 En likvärdig skola
          </head>
          <p xml:id="i-9e4VBwWvMmrJHSsgaSn5oA">
            För Vänsterpartiet är allas rätt till kunskap det viktigaste
            målet med utbildningspolitiken. Kunskap ger makt och en bra skola
            är därför ett led i strävan mot ökad jämlikhet och minskade sociala
            klyftor. Skolan ska vara en förändrande kraft i samhället. För
            att bli det måste skolan vara likvärdig. Alla ska ha samma möjligheter
            att skaffa sig kunskap och utvecklas efter sina egna förutsättningar
            och behov oavsett bakgrund. Det betyder inte att alla ska vara
            lika. Tvärtom, olikheterna måste få utrymme för att skolan ska
            bli en plats för mångfald och demokratisk samverkan mellan människor
            i ett jämlikt samhälle. Skolan spelar en central roll för att
            ge alla en grund att stå på och för att ge eleverna de redskap
            som behövs för att utvecklas i skolan, men också resten av livet.
          </p>
          <p xml:id="i-HHUaHULyAyJL9Uh1c7Lhem">
            Vänsterpartiet vill ha en skola där eleverna får det stöd och
            den stimulans som behövs för att ta emot, skaffa och söka kunskap.
            Kunskap är en demokratisk rättighet och ingen handelsvara. Vi
            vill därför ha en gemensamt finansierad och demokratiskt styrd
            skola där det är behoven som styr resurstilldelningen. I en likvärdig
            skola ges varje elev goda möjligheter att få sina behov tillgodosedda
            och på så sätt kan alla elever nå målen.
          </p>
          <head xml:id="i-nJeLZCosrXeAtC3SpfG16" type="h1">
            4 Stopplag
          </head>
          <p xml:id="i-Sh8vTcQPQYMTyrbCuEaU1v">
            Den svenska skolan blir tyvärr allt mindre likvärdig. Resurser
            omfördelas från de elever som har sämst förutsättningar och därför
            har störst behov av stöd och stimulans, till elever med goda förutsättningar
            i form av välutbildade föräldrar med god ekonomi. Om man ser på
            den sociala sammansättningen i olika skolor är det tydligt att
            omfördelningen sker från fattig till rik.
          </p>
          <p xml:id="i-GaaXptgjqzaKL95V9MQRB4">
            I Skolverkets rapport Vad händer med likvärdigheten i svensk
            skola? (2006:275) konstateras att skillnaden mellan skolor med
            avseende på elevresultat har ökat sedan 1998. Även skolsegregationen
            utifrån socioekonomisk bakgrund har ökat under samma tid. Förklaringen
            är möjligheten att fritt välja skola. Det är en möjlighet som
            främst utnyttjas av föräldrar med högre utbildning, som placerar
            sina barn i skolor där det finns elever med samma bakgrund.
          </p>
          <p xml:id="i-SUHzVkZD1Fwv6VDFPMnYsd">
            De fristående, eller privata, skolorna utgör en väsentlig del
            av detta marknadsanpassade utbildningssystem, som infördes av
            en borgerlig regering. De fristående skolorna förstärker på ett
            mycket påtagligt sätt de negativa effekterna av den marknadsmässiga
            styrningen av skolan. Anledningen till att de fristående skolorna
            kan utöva en sådan stor påverkan på hela skolväsendet är att Sverige
            har bland de mest generösa reglerna i världen för etablering av
            och verksamheten vid privata skolor. Skolhuvudmännens intressen
            och rättigheter går före elevernas bästa.
          </p>
          <p xml:id="i-LUwz7YHiiMaBYfEM2YsvhC">
            För att hejda den numera okontrollerade utvecklingen inom skolans
            område föreslår Vänsterpartiet att det införs en stopplag för
            etablering av nya privata skolor tills nya regler har införts,
            som innebär att de fristående skolorna inte gynnas. Under den
            tid det tar att utarbeta och implementera nya regler ska Skolverket
            inte ta emot nya ansökningar om att få starta fristående skolor,
            inkomna ansökningar ska ej behandlas och skolor som godkänts,
            men ej startat sin verksamhet, måste skjuta upp starten. Detta
            bör riksdagen som sin mening ge regeringen till känna.
          </p>
          <head xml:id="i-DqirjYeuh3adyvsoaPWvtG" type="h1">
            5 Nya regler för fristående skolor
          </head>
          <p xml:id="i-LNdkpjYU9Aimpaih6iCq2M">
            Nedan följer Vänsterpartiets förslag till förändrade regler för
            de fristående skolorna. Det nya regelverket ska börja gälla den
            1 januari 2009 och ska tillämpas på såväl nya ansökningar som
            redan befintliga skolor. Redan befintliga skolor ska under en
            övergångsperiod få möjlighet att anpassa sin verksamhet till det
            nya regelverket.
          </p>
          <head xml:id="i-8QdYGMje3cdcN3NetV8wSK" type="h1">
            6 Avgift för ansökan
          </head>
          <p xml:id="i-8CbCTuUBFDTEt6DUNHHdVj">
            Antalet ansökningar till Skolverket att starta en fristående
            skola har ökat kraftigt. Många av ansökningarna är ofullständiga
            eller bristfälliga. Det innebär att handläggningstiderna förlängs
            eftersom kompletteringar måste begäras in. Det gör det också svårt
            för kommunerna att göra bra konsekvensanalyser om de får ett undermåligt
            underlag. I andra fall får ansökningar visserligen godkänt, men
            huvudmännen startar aldrig någon verksamhet.
          </p>
          <p xml:id="i-8GEtNapnZktKmdzqygvJrK">
            För att begränsa antalet ansökningar som bygger på orealistiska
            antaganden eller bristfällig planering, eller helt enkelt är oseriösa,
            bör en särskild avgift införas för Skolverkets prövning. Det är
            också rimligt att de som ansöker om att starta en fristående skola
            bidrar till finansieringen av statens merkostnader för prövningen.
            Detta bör riksdagen som sin mening ge regeringen till känna.
          </p>
          <head xml:id="i-QtjncMtUqSmQSqCcVtM6BW" type="h1">
            7 Kommunalt inflytande
          </head>
          <p xml:id="i-JTSZ6vT6fhhEgk8TfemxYA">
            När Skolverket bedömt att en skola uppfyller de uppställda kraven
            blir kommunen där skolan är belägen tvingad att betala bidrag
            till skolan för varje elev som väljer den fristående skolan. Utvecklingen
            innebär betydande svårigheter för kommunerna att planera sin skolverksamhet.
            De negativa konsekvenserna i storstadsregionerna är kända sedan
            länge, men även kommuner i glesbygd drabbas.
          </p>
          <p xml:id="i-3EXTM2wDM9PrabpWjvr4BJ">
            Sedan början av 1990-talet är det kommunerna som har ansvaret
            för skolans organisation och ekonomi. Staten styr genom nationella
            måldokument och tillsyn. I ett sådant system är det orimligt att
            en fristående skola ska kunna bedrivas i en kommun mot kommunens
            egen vilja. För Vänsterpartiet är det därför självklart att kommunen
            borde ha en reell möjlighet att ha direkt inflytande över etableringen
            av en fristående skola. Därför måste skollagen ändas så att Skolverket
            endast kan godkänna en ny fristående skola som bidragsberättigad
            om kommunen i fråga tillstyrkt ett sådant beslut. Dessutom, om
            kommunen säger nej till etableringen av en fristående skola måste
            Skolverket fatta beslut att skolan ej har rätt till bidrag. Detta
            bör riksdagen som sin mening ge regeringen till känna.
          </p>
          <head xml:id="i-Rbcsv7uE7CLgrHWGUESh11" type="h1">
            8 Negativa konsekvenser
          </head>
          <p xml:id="i-UnKbzCJCAKbS5RRFpjYyvt">
            I samband med Skolverkets beslut om rätt till bidrag ska kommunens
            yttrande innehålla en konsekvensbeskrivning. Av den bör framgå
            vilka följder etableringen av en fristående skola får för kommunens
            samlade skolväsende. Skolverkets prövning ska ske utifrån en helhetsbedömning
            där kommunens yttrande ska ha avgörande betydelse.
          </p>
          <p xml:id="i-NqhmJDETXX7bZkQrMuYtTH">
            År 2005 fick Skolverket i uppdrag av regeringen att komma med
            förslag för att bl.a. förbättra prövningen av fristående skolor.
            I rapporten Prövning och bidrag för fristående skolor (Skolverket
            2006:281) konstaterar Skolverket att det finns brister både i
            ansökningarna om att starta skolor och i kommunernas konsekvensbeskrivningar.
            Till en viss del kan dessa problem lösas med förändrade rutiner,
            exempelvis att Skolverkets anvisningar görs tydligare och att
            ansökningsblanketterna förbättras.
          </p>
          <p xml:id="i-BA4ewr4gL6kE32j172rjpt">
            Däremot anser Skolverket att det inte är tillräckligt med förändrade
            rutiner för att komma till rätta med de brister som finns i kommunernas
            yttranden över fristående skolors ansökan om etablering. Det finns
            kommuner som helt avstår från att yttra sig, särskilt när det
            gäller ärenden om gymnasieskolor. För att Skolverket ska ha ett
            fullständigt underlag för att fatta beslut om godkännande och
            rätt till bidrag bör det framgå av förordningen om fristående
            skolor att kommunen inte endast har rätt att yttra sig utan är
            skyldig att yttra sig vid etablering av en fristående skola. Kommunen
            ska också vara skyldig att bifoga en konsekvensbeskrivning till
            sitt yttrande. Detta bör riksdagen som sin mening ge regeringen
            till känna.
          </p>
          <p xml:id="i-TFP7ZS2ots1u7PPFBf1z3D">
            Även i de fall kommunerna inkommer med yttranden är de ofta kortfattade.
            Det är sällan som konsekvensbeskrivningarna följer Skolverkets
            anvisningar i skriften Att yttra sig till Skolverket om fristående
            skolor (Skolverket 2000), som bifogas när ansökningshandlingarna
            skickas ut till kommunerna. Det är av största vikt att kommunens
            konsekvensbeskrivning ger Skolverket möjlighet att göra en seriös
            bedömning av vilka följder etablerandet av en ny fristående skola
            får. I enlighet med Skolverkets slutsatser föreslår Vänsterpartiet
            att ett förtydligande görs i skollagen om att Skolverket ska göra
            en allsidig bedömning av sådana omständigheter som kan inverka
            på skolväsendet i kommunen och där det bl.a. ska undersökas om
            inrättandet av en fristående skola inverkar menligt på kommunens
            möjlighet att erbjuda eleverna utbildning inom det egna skolväsendet
            eller medför ekonomiska svårigheter på lång sikt. Detta bör riksdagen
            som sin mening ge regeringen till känna.
          </p>
          <head xml:id="i-Uwy7qXxBDnp9352kYJydKS" type="h1">
            9 Möjlighet att stänga en skola omedelbart
          </head>
          <p xml:id="i-QfCrN8Gs5Yszs9mhiXurMa">
            När Skolverket inspekterar en fristående skola upptäcks ibland
            så allvarliga brister att skolans tillstånd dras in. Om skolan
            överklagar Skolverkets beslut kan den fortsätta verksamheten med
            dessa allvarliga brister under hela rättsprocessen, som oftast
            är utdragen. Detta är ett tydligt exempel på att lagstiftningen
            inte tar hänsyn till elevernas rätt till kunskap och en bra utbildning
            utan tar skolhuvudmannens parti. Vi föreslår därför att skollagen
            ändras så att Skolverket omedelbart kan stänga en skola med allvarliga
            brister. Skolan ska givetvis kunna överklaga Skolverkets beslut
            som nu, men den ska förbli stängd under hela rättsprocessen. Detta
            bör riksdagen som sin mening ge regeringen till känna.
          </p>
          <head xml:id="i-JG9pyXVasyTrSFPtinaZxE" type="h1">
            10 Privatisering av kommunala skolor
          </head>
          <p xml:id="i-KDs9ER7ySWo42dSXbW4scz">
            Den senaste privatskoletrenden är att enskilda personer vill
            överta och privatisera verksamheten i kommunala skolor. Ofta är
            det anställda vid skolan som menar att de inte kan utveckla verksamheten
            i önskad riktning om skolan styrs av demokratiskt valda politiker.
            Företeelsen brukar omnämnas som avknoppning, men ett förskönat
            språkbruk kan inte dölja det faktum att det är fråga om utförsäljning
            av gemensamt styrda verksamheter och gemensam egendom. Konsekvenserna
            av denna utveckling är svåra att förutse, men redan nu kan stora
            problem anas.
          </p>
          <p xml:id="i-FWK3xokTSs1n6RMsgRrDDt">
            Ett problem som har uppmärksammats är om det är möjligt att privatisera
            skolan om en majoritet av elever och personal motsätter sig en
            privatisering. Och även om personal och elever ställer sig positiva
            till en privatisering är det inte säkert att framtida elever och
            anställda är av samma åsikt.
          </p>
          <p xml:id="i-5sjKXBuM421Uivn5LE7qnH">
            Ett särskilt problem uppstår när verksamhet som tidigare bedrivits
            i offentlig regi privatiseras. Den generella grundlagsfästa meddelarfriheten
            ersätts då med en långtgående tystnadsplikt. Detta innebär bl.a.
            att privat verksamhet får konkurrensfördelar på bekostnad av arbetstagarens
            möjlighet att meddela sig när det gäller exempelvis missförhållanden
            på arbetsplatsen. Detta är särskilt allvarligt just på grund av
            att verksamheterna finansieras med skattemedel, och för att det
            handlar om verksamheter där elever och föräldrar måste kunna ställa
            höga krav på kvalitet, trygghet och säkerhet.
          </p>
          <p xml:id="i-Y3PnNptsoX53RAiQpYgqBx">
            Ett annat allvarligt problem är att vissa områden helt kan komma
            att sakna kommunala skolor. Det väcker frågor om hur barns och
            ungdomars rätt att få utbildning inom det offentliga skolväsendet
            ska kunna tillvaratas och vilken rätt eleverna har att gå i en
            skola nära hemmet. Inte minst kan det komma att drabba elever
            med funktionsnedsättningar, som inte kan vara säkra på att en
            fristående skola vill ta emot dem, utan måste gå i en kommunal
            skola.
          </p>
          <p xml:id="i-Y7ZF4uyVw5Hpk733Ts8AzM">
            Givetvis är det bara populära skolor med god ekonomi som är intressanta
            att köpa ut. De skolor som blir kvar i kommunal regi är skolor
            med större eller mindre problem som kräver mer resurser. Med en
            krympande kommunal skolbudget blir det allt mindre pengar över
            till de elever som har störst behov av stöd och hjälp, vilket
            ökar segregationen och de redan alltför stora klasskillnaderna
            i samhället.
          </p>
          <p xml:id="i-RSFdmQJLehD4qFZdnTTDYq">
            Den tidigare i motionen föreslagna stopplagen för nyetablering
            av privata skolor kommer självklart även att gälla privatisering
            av kommunala skolor. Samtidigt ger dessa utförsäljningar upphov
            till en rad specifika problem och det krävs en grundlig översyn
            och analys av regelverket. Mot bakgrund av detta föreslår vi att
            det tillsätts en utredning om privatisering av kommunala skolor
            som får i uppdrag att se över nuvarande regler, analysera möjliga
            konsekvenser av utvecklingen och föreslå nya regler bl.a. med
            avseende vad som nämns ovan i motionen. Detta bör riksdagen som
            sin mening ge regeringen till känna.
          </p>
          <head xml:id="i-UvgEGkuKLpXq9pXnfpXDas" type="h1">
            11 Tillgänglighet för alla elever
          </head>
          <p xml:id="i-3zTBaK7aNvnhbZV3EUcBHv">
            Inte bara skolbyggnaderna utan också skolgårdarna ska vara tillgängliga
            och användbara för allas lek, rörelse och samvaro på raster och
            fritid, även för barn med funktionshinder. Regleringen kring lokaler,
            utemiljö och utrustning bör därför innehålla krav på tillgänglighet
            för elever med funktionshinder för såväl kommunala skolor som
            fristående skolor. Detta bör riksdagen som sin mening ge regeringen
            till känna.
          </p>
          <head xml:id="i-2LfRXyYXQi4d4r1Rgtqa26" type="h1">
            12 Vinst
          </head>
          <p xml:id="i-Q2mhh2LiTLHqJY8Uuvka6w">
            I dag har mer än hälften av de privata skolorna ett aktiebolag
            som huvudman. Trenden är att detta blir allt vanligare. Andelen
            företag som är huvudman för flera skolor ökar också. Från privatskolelobbyns
            håll brukar hävdas att aktiebolag är den bästa driftsformen eftersom
            det är en välprövad företagsform med klara regler. Att det dessutom
            är den lämpligaste driftsformen för att maximera vinsten, begränsa
            inflytandet för elever och anställda samt begränsa allmänhetens
            insyn i verksamheten talas det tyst om. Möjligheten för privata
            skolor att vara vinstdrivande tillsammans med ett av de mest generösa
            bidragssystemen i världen har gjort det svenska skolväsendet till
            en lukrativ bransch. Någon sammanställning av de privata skolornas
            vinster finns inte tillgänglig, men enligt sju av de större utbildningsbolagens
            årsredovisningar är deras samlade vinster ca 85 miljoner kronor
            om året, vilket motsvarar ett par hundra lärartjänster.
          </p>
          <p xml:id="i-HapFM8dX2vAfzt9v4BfgS2">
            I de nordiska grannländerna är lagstiftningen betydligt mindre
            generös mot de kapitalistiska intressena. I Norge är visserligen
            alla bolagsformer tillåtna för de privata skolorna, men det finns
            ett krav att alla offentliga medel ska komma eleverna till godo.
            I Finland drivs skolorna av allmännyttiga samfund och får inte
            drivas för ekonomisk vinning. Slutligen i Danmark är det förbjudet
            att driva skolor i form av aktiebolag just med tanke på möjligheten
            till vinstutdelning och det är endast icke vinstdrivande stiftelser
            som får vara huvudman. Dessutom får en enskild huvudman inte driva
            fler än en skola.
          </p>
          <p xml:id="i-Wa8Gxag3QYeMY5sp8oJ2Ne">
            Fristående skolor utan annat märkbart syfte än det ekonomiska
            vinstintresset hör, enligt vår mening, inte hemma inom det svenska
            utbildningsväsendet. För Vänsterpartiet kommer rätten till kunskap
            alltid att vara överordnad rätten till vinst. Vinst är ett olämpligt
            styrmedel i en verksamhet som ska vara behovsstyrd. I de fall
            en skola får ett överskott bör detta återinvesteras i verksamheten
            och på det sättet komma eleverna till godo.
          </p>
          <p xml:id="i-GkSwsMukkkpTiWxjfpyxZR">
            Därför är det också direkt olämpligt att tillåta driftsformer
            som är anpassade till affärsverksamhet på en kommersiell marknad
            och vars främsta syfte är att generera vinster till ägarna. Mot
            bakgrund av detta föreslår vi att det tillsätts en utredning som
            ska lämna förslag på hur de offentliga bidragen till fristående
            skolor ska komma eleverna till godo och inte t.ex. utbetalas som
            vinst till skolans ägare. Bland annat bör det utredas vilka icke
            vinstdrivande driftsformer som är lämpliga för fristående skolor
            och om det behövs begränsningar av antalet skolor som en huvudman
            kan driva. Detta bör riksdagen som sin mening ge regeringen till
            känna.
          </p>
          <head xml:id="i-HGErzWtUE8PtSn3u3wVtsb" type="h1">
            13 Icke-konfessionell
          </head>
          <p xml:id="i-7dT3KJzjczgZcfiLUcd6n8">
            I läroplanerna både för det obligatoriska skolväsendet och för
            gymnasieskolan anges att undervisningen i skolan ska vara icke-konfessionell.
            Vänsterpartiet menar att detta är en mycket viktig princip särskilt
            i ett mångkulturellt samhälle. Att undervisningen inte ska ta
            ställning för en viss trosuppfattning utan i stället uppmuntra
            till eget kritiskt sökande efter kunskap och ge stöd i skapandet
            av en egen världsbild är för oss grundläggande i en demokrati.
          </p>
          <p xml:id="i-Lej52STrXqsiyEZFCP2EUe">
            Vi ställer oss därför frågande till hur de fristående skolor
            som drivs på konfessionell grund uppfyller detta grundläggande
            krav. Det är svårt att se varför offentliga medel ska användas
            till verksamheter som på avgörande punkter gör avsteg från gällande
            läroplaner. Den offentligt organiserade skolans uppgift är enligt
            vår mening bl.a. att utgöra en mötesplats för barn och unga med
            olika ursprung och därmed verka för integration, förståelse och
            respekt. Skollagen behöver därför ändras så att fristående skolor
            med konfessionell inriktning ej bör vara berättigade till kommunala
            bidrag. Detta bör riksdagen som sin mening ge regeringen till
            känna.
          </p>
          <head xml:id="i-XYUUTdQry6fAd8z5zExRmv" type="h1">
            14 Individuellt program på fristående skolor
          </head>
          <p xml:id="i-BwSQWLUY1RPVPeQFp3YKx8">
            Vänsterpartiet motsätter sig att fristående skolor kan erbjuda
            det individuella programmet på gymnasieskolan av flera anledningar.
            Vi menar att det kommer att leda till att segregeringen ökar.
            Valet av skola och de fristående skolorna kommer att ha samma
            segregerande effekt på Individuella programmet, (IV-programmet)
            som det har haft på det övriga skolväsendet. Dessutom kan man
            befara att det kommer att starta skolor som endast erbjuder IV-programmet,
            vilket i sig skapar segregering. Det innebär dessutom att den
            naturliga och nödvändiga kontakten till gymnasieskolans övriga
            program saknas. Detta kan ha negativ inverkan på elevernas motivation
            och motverka syftet att eleverna ska bli behöriga att söka till
            ett nationellt eller specialutformat program. Frågan uppstår också
            vilket incitament den fristående skolan och dess huvudman har
            för att eleverna ska gå vidare till ett nationellt program.
          </p>
          <p xml:id="i-NuMh4aSY1eiP8888ZsMQvn">
            För den heterogena grupp som går IV-programmet krävs anpassning
            till varje individs förutsättningar, intresse och behov. Det kan
            handla om allt från att med olika insatser öka motivationen till
            långtgående specialpedagogiska och ämnesmetodiska insatser. En
            förutsättning för att kunna genomföra detta är hög lärartäthet
            och att lärarna har pedagogisk utbildning.
          </p>
          <p xml:id="i-4DejwpvP5k4eN51w5n6Q2n">
            De fristående skolorna har stora brister på dessa områden med
            få lärare och en låg andel av dem som är behöriga. Inte sällan
            saknas även andra pedagogiska resurser vid de fristående skolorna,
            t.ex. skolbibliotek. Det finns därför anledning att tro att de
            fristående skolorna inte har förutsättningar att kunna erbjuda
            eleverna på IV-programmet en tillräckligt bra utbildning.
          </p>
          <p xml:id="i-MXWkRc2vidPmBJhoweNRaM">
            Det räcker dock inte med pedagogiskt stöd. Många av eleverna
            har dessutom andra problem, exempelvis sociala eller psykiska,
            som ställer stora krav på en väl utbyggd elevhälsa med utbildad
            personal. Något som saknas i många av de fristående skolorna.
          </p>
          <p xml:id="i-UhHDr45MoPYdGt9xyc5ML5">
            Därför är det av största vikt att de resurser som ställs till
            förfogande kommer eleverna till del. I fristående skolor där eventuell
            vinst kan betalas ut till ägarna riskerar eleverna att gå miste
            om resurser. Det finns också en risk att vissa skolor väljer billiga
            lösningar för utbildningen, såsom praktik eller studiebesök, framför
            lärarledd undervisning eftersom IV-programmet endast ska ge utbildning
            på heltid och inte undervisning på heltid. Bristen på insyn i
            de fristående skolorna är ytterligare en anledning att dessa skolor
            inte bör bedriva en verksamhet där det är oerhört viktigt att
            kvaliteten upprätthålls.
          </p>
          <p xml:id="i-Jju16qEZHLY7Ezd7T5wFpU">
            Det är vanligt att eleverna vid IV-programmet kommer från socialt
            utsatta miljöer och har problem, t.ex. i hemmet eller med droger,
            som skolan ensam inte kan lösa. Många av dem kan därför behöva
            stöd och stimulans även utanför skolan, vilket förutsätter ett
            samarbete mellan skolan och andra institutioner och verksamheter.
            För att kommunen ska ha optimala möjligheter att planera och samordna
            detta bör endast kommunala skolor kunna erbjuda IV-programmet.
            Detta bör riksdagen som sin mening ge regeringen till känna.
          </p>
          <head xml:id="i-2K2mjUiXpwuUUm2GsgLPw4" type="h1">
            15 Antagningsprov och -tester
          </head>
          <p xml:id="i-duCSVSChhkeFLQz4M6rKB">
            På många håll startas klasser och skolor med speciella inriktningar,
            med t.ex. dans och fotboll på schemat. Det är bra att skolan utvecklas
            och att eleverna kan bejaka sina intressen. Skolan måste vara
            öppen för alla elever och det gäller också skolor med specialinriktning.
            Skolan har till uppgift att ge eleverna möjlighet att utveckla
            sina kunskaper och färdigheter och elevernas förkunskaper ska
            inte spela någon roll om de får den chansen. Tanken med dessa
            skolor måste vara att eleverna ska kunna utveckla sina intressen
            och färdigheter, inte att de ska ingå i en elitsatsning. Vi tror
            också att både elever och föräldrar är fullt kapabla att själva
            avgöra vilken specialinriktning som passar bäst. I de flesta fall
            går dessutom intresse och förmåga hand i hand. Därför anser vi
            att urvalet till dessa klasser och skolor inte ska få ske med
            hjälp av antagningsprov eller -tester och att detta ska gälla
            både kommunala och fristående grundskolor. Detta bör riksdagen
            som sin mening ge regeringen till känna.
          </p>
          <head xml:id="i-F85yUgbuC2QfQyqPPcB7T" type="h1">
            16 Närhetsprincip i grundskolan
          </head>
          <p xml:id="i-J7G5e87qMKnGFpexSXyjpn">
            Det fria skolvalet har slagit igenom stort, ackompanjerat av
            två argument: ökat inflytande över den egna situationen för föräldrar
            och elever genom valfrihet samt kvalitetsförbättring i skolan
            genom konkurrens. Vi anser att argumenten är svaga och att det
            fria skolvalet i stället skapar segregering och stress. Principen
            om att skolan ska vara en plats där elever med olika bakgrund
            och erfarenheter kan mötas blir alltmer avlägsen. Skolan kan visserligen
            inte lösa problemet med segregeringen, men genom att införa närhetsprincipen
            kan några av effekterna motverkas.
          </p>
          <p xml:id="i-Qi8EKLAmbGDHqcpdAuekh4">
            I första hand ska varje elev gå i en skola så nära hemmet som
            möjligt. Föräldrar och elever bör dock ges möjlighet att komma
            in med alternativa önskemål som bör tillgodoses så långt det är
            möjligt. Geografisk närhet ska ge företräde om fler elever önskar
            gå i skolan än det finns plats för. Kommunerna måste också ta
            hänsyn till boendesegregationen när de konstruerar skolornas upptagningsområden.
            Detta bör riksdagen som sin mening ge regeringen till känna.
          </p>
          <head xml:id="i-Qu6wGumFJrQFWnTSayrfFQ" type="h1">
            17 Närhetsgaranti i gymnasieskolan
          </head>
          <p xml:id="i-RkhQAextHth2qrC6EMri6">
            Flera storstadskommuner har infört system med betygsintagning
            till gymnasiet, vilket innebär att eleverna med högst betyg har
            förtur till de mest populära skolorna. Förutom att detta förstärker
            betygens negativa roll i grundskoleundervisningen skapar det starka
            segregationseffekter mellan elever med höga respektive låga betyg.
          </p>
          <p xml:id="i-2Y6NNBPB9avGJuNEEaPArx">
            Vänsterpartiet avvisar argumentet att detta skulle minska den
            etniska segregationen genom att elever från storstädernas förorter
            skulle ges möjlighet att studera på populära gymnasieskolor i
            innerstaden mot bakgrund av att elever med utländsk bakgrund,
            av sociala och klassmässiga skäl, generellt har lägre betyg än
            infödda svenska elever.
          </p>
          <p xml:id="i-Gr2RwGFnx1xVPFrLxSBkkp">
            Rapporten Vad innebar införandet av fritt skolval i Stockholm
            för segregeringen i skolan? (2005:2) från Institutet för arbetsmarknadspolitisk
            utvärdering (IFAU) visar också att både den etniska och den socioekonomiska
            segregeringen har ökat sedan betygsintagningen infördes i Stockholms
            gymnasieskolor.
          </p>
          <p xml:id="i-6i2p4SVuk3dq1qKfqhpe29">
            I en annan rapport från IFAU, Betygsintagning och elevers studieframgång
            i Stockholms gymnasieskolor (2006:15), finner Martin Söderström
            att betygsintagningen inte har gett några positiva effekter på
            elevernas prestationer utan snarare tvärtom. Det är särskilt de
            elever som hade högst betyg i grundskolan som presterar sämre
            än förväntat i gymnasieskolan. Att samla högpre-sterande elever
            i det som i debatten brukar benämnas elitskolor har en negativ
            effekt. Det bekräftas också av internationella jämförelser, exempelvis
            PISA, som tydligt visar att ett sammanhållet skolsystem har positiva
            effekter för alla elevers prestationer.
          </p>
          <p xml:id="i-E5RHReEATg8LCHbKTmS4nh">
            Vänsterpartiet vill i stället understryka behovet av en närhetsgaranti
            inom gymnasieskolan. För att motverka segregeringen och skapa
            en skola med mångfald som är en mötesplats för elever med olika
            bakgrund, förutsättningar och intressen måste det finnas en närhetsgaranti
            som ger företräde åt de elever som bor närmast skolan. Alla elever
            som söker till ett nationellt program skulle härigenom, så långt
            platserna räcker, garanteras plats i närmaste gymnasieskola som
            har det program som eleven sökt. Detta bör riksdagen som sin mening
            ge regeringen till känna.
          </p>
        </div>
        <div xml:id="i-4Hodhdjp5fNpiooRFit3xE" type="signatureBlock">
          <list xml:id="i-MXzoTnfYDLTNYEgrjd1fFa">
            <item xml:id="i-NBQnTb6HoywZZYSKowoT9Q" who="i-HpwkrkkrFd1MRPixHrr8q1" type="signature">
              Lars Ohly (v)
            </item>
            <item xml:id="i-U1WuznkLnF4Qr2GDR7A5WQ" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-CZ8SsqoJ4EqT9tAnRHCHrv" who="i-UhKXyeGqJBzFW5wSyeoGMt" type="signature">
              Wiwi-Anne Johansson (v)
            </item>
            <item xml:id="i-P9zDdtYLpwBj1Y1BHrUSYB" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-JGXvqrJnNLjVTNrJ5J1NB1" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-3xK1f4yAqDkfHmyzPkwaTA" who="i-FAhoYDeAxVXRZmnF5LnHgv" type="signature">
              Kent Persson (v)
            </item>
            <item xml:id="i-KdKDmR8Ewkz8JDUFjmNPS" who="i-2aZQBvMx8o6ihusfvExbt8" type="signature">
              Alice Åström (v)
            </item>
            <item xml:id="i-RUf22a2ppQVSmMEnKGBJmQ" who="i-7Gy2xwC7Jyimjy9QTKnQEf" type="signature">
              Rossana Dinamarca (v)
            </item>
          </list>
        </div>
      </div>
    </body>
  </text>
</TEI>
