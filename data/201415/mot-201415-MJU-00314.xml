<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-MJU-00314">
  <teiHeader>
    <fileDesc>
      <titleStmt>
        <title>Begränsa hormonstörande ämnen</title>
        <author corresp="i-GLpGALNASBTHSmgDcbTu4m">av Åsa Westlund (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:314 av Åsa Westlund (S)</title>
          <idno type="rdwebb">H202314</idno>
          <rs type="number">314</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H202314/text</ref>
          <ref type="dokument_url_html">http://data.riksdagen.se/dokument/H202314</ref>
          <ref type="dokumentstatus_url_xml">http://data.riksdagen.se/dokumentstatus/H202314</ref>
          <ref type="docx">http://data.riksdagen.se/fil/000A5914-DFD4-45BD-8A5E-F784E189183A</ref>
          <ref type="pdf">http://data.riksdagen.se/fil/9E7581B5-842D-46E2-9BE1-2D6338E55125</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GLpGALNASBTHSmgDcbTu4m</idno>
            <name>Åsa Westlund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-h4h9dLJrJwC8wWM7XWUSu" type="signed"/>
        <correspContext corresp="i-h4h9dLJrJwC8wWM7XWUSu">
          <note type="signatory" corresp="i-GLpGALNASBTHSmgDcbTu4m"/>
        </correspContext>
        <correspAction xml:id="i-WRSP5PSHQw83WmxggJJkjR" type="submitted">
          <date when="2014-11-05"/>
          <time when="13:11:12"/>
        </correspAction>
        <correspAction xml:id="i-PKAAjRmn2XySQiybb4UsRm" type="referred">
          <date when="2014-11-12"/>
        </correspAction>
        <correspAction xml:id="i-7Bk9bXZu82xqVcVENm1dvQ" type="assigned">
          <date when="2016-04-26"/>
          <time when="16:08:02"/>
        </correspAction>
        <correspContext corresp="i-7Bk9bXZu82xqVcVENm1dvQ">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-9JCLTKv9NwnEWe7Qukpzrv" type="behandlas_i"/>
        <correspContext corresp="i-9JCLTKv9NwnEWe7Qukpzrv">
          <ref type="uppgift">2014/15:MJU7</ref>
          <ref type="ref_dok_id">H201MJU7</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU7</ref>
          <ref type="ref_dok_titel">Kemikaliepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-K5VFpcT2TNq9tQmEtofh9R" type="motHeader">
        <div xml:id="i-NDJP4aLEMXPmVBufhC3Wx" type="motTitle">
          Motion till riksdagen 2014/15:314 av Åsa Westlund (S) Begränsa
          hormonstörande ämnen
        </div>
      </div>
      <div xml:id="i-XeXccvaMwY8HTzqvYwNosf" type="motBody">
        <div xml:id="i-DsZb813JrRvhzUhiwzrNws" type="motProposal" subtype="förslag">
          <head xml:id="i-2h9Hm8pnuhth5D8hiNrRPb">
            Förslag till riksdagsbeslut
          </head>
          <list xml:id="i-3wnJVARmsXGdDQJhy6tgpf" style="ol">
            <item xml:id="i-QrLUv8XNQ3izvvL2b13PpA">
              Riksdagen tillkännager för regeringen som sin mening vad som
              anförs i motionen om att prioritera arbetet med hormonstörande
              ämnen så att människors exponering för sådana ämnen minskar.
            </item>
            <item xml:id="i-RyejZwfofKiCRqqrZ4Fciz">
              Riksdagen tillkännager för regeringen som sin mening vad som
              anförs i motionen om att Sverige ska verka för att hormonstörande
              ämnen definieras som särskilt farliga ämnen i enlighet med Reachförordningen
              eller på motsvarande sätt i enlighet med annan lagstiftning.
            </item>
            <item xml:id="i-9FFGmHooVEAsu7Fp6AXTCB">
              Riksdagen tillkännager för regeringen som sin mening vad som
              anförs i motionen om att Sverige ska prioritera arbetet med att
              få kriterier för hormonstörande ämnen på plats så snart som möjligt.
            </item>
            <item xml:id="i-VGuCYhEhNvvALPzUMppfjs">
              Riksdagen tillkännager för regeringen som sin mening vad som
              anförs i motionen om att Sverige ska verka för att test- och informationskrav
              för att upptäcka hormonstörande ämnen ska införas i all relevant
              EU-lagstiftning.
            </item>
            <item xml:id="i-JktXTrvQqbP7jzwy4BppPj">
              Riksdagen tillkännager för regeringen som sin mening vad som
              anförs i motionen om att Sverige ska verka för att hormonstörande
              ämnen betraktas som tröskellösa ämnen.
            </item>
            <item xml:id="i-RuTbicj7VzEMJzmfgHUJQQ">
              Riksdagen tillkännager för regeringen som sin mening vad som
              anförs i motionen om att Sverige ska verka för att göra det möjligt
              att beakta hormonstörande ämnens kombinationseffekter i EU:s lagstiftning.
            </item>
          </list>
        </div>
        <div xml:id="i-FHysyUDFg9jcfsN1bs8mLf" type="motContent">
          <head xml:id="i-6esJFC2YYscQEysDZC1Kfw" type="h1">
            Motivering
          </head>
          <p xml:id="i-XdNpjbsh856MhmfewW6nKZ">
            Idag finns ungefär 27 000 forskningsrapporter som behandlar hormonstörande
            ämnen och hur de påverkar människor och djur. De visar på en rad
            oroande tendenser. Därför är det välkommet att Sverige prioriterar
            arbetet med hormonstörande ämnen och att den nya samarbetsregeringen
            föreslår höjda anslag till Kemikalieinspektionen.
          </p>
          <p xml:id="i-XL6bepoRCS1wudRagj452s">
            Hormonstörande ämnen finns runt omkring oss i vår vardag. De
            finns i matförpackningar, hudvårdsprodukter, kosmetika, byggmaterial,
            elektronikprodukter, möbler och golv. Många produkter gjorda av
            plast i våra hem och på våra arbetsplatser innehåller någon eller
            några typer av kemikalier som misstänks ha hormonstörande verkan.
            Som enskild konsument är det ofta omöjligt att veta vilka ämnen
            som finns i vilka produkter, särskilt för varor som inte innehållsdeklareras.
          </p>
          <p xml:id="i-Xz3PaDvw1hmDpcuPv5qZf4">
            Hormonstörande ämnen frigörs från material och produkter och
            hamnar till exempel i dammet i våra hem. Därför är små barn som
            rör sig på golvet och dessutom gärna stoppar saker i munnen extra
            utsatta. Med tanke på att barn dessutom är extra känsliga för
            påverkan är detta mycket bekymmersamt.
          </p>
          <p xml:id="i-68XAPBSet1xU92Bb4mHe1V">
            Under de senaste två decennierna har bevisen stärkts för att
            hormonrelaterade störningar hos människor ökar. Diagnostiseringen
            och insjuknandet i en rad sjukdomar ökar kraftigt världen över.
            Särskilt uppmärksamma är ökningen i potentiellt reproduktionsrelaterade
            åkommor i form av försämrad spermakvalitet, testikelcancer, förskjuten
            pubertet och missbildade könsorgan, till exempel kryptorkism som
            innebär att testiklarna inte vandrat ner i pungen under fosterutvecklingen
            och hypospadier som innebär att urinrörets mynning sitter på undersidan
            av penis.
          </p>
          <p xml:id="i-3nGXzziSCypHTbqPmxf4HD">
            Vi ser också att antalet cancerpatienter och fall av diabetes
            ökar. Antalet fall av neurologiska utvecklingssjukdomar såsom
            autism och adhd ökar. Antalet kvinnor som diagnostiseras med bröstcancer
            i Storbritannien har nära fördubblats sedan 1980. Idag beräknas
            en av nio kvinnor få bröstcancer under sin livstid. Bara yttre
            miljöfaktorer kan förklara en så snabb förändring.
          </p>
          <p xml:id="i-4BK1MoMKhJGVZASVutwL7n">
            Våra gener har inte förändrats så mycket på så kort tid. Den
            ökade ohälsan måste därför förklaras av utomstående faktorer.
            Denna yttre påverkan kommer från en rad olika håll. Det handlar
            om livsstilsfaktorer, mat och näring, smittämnen, läkemedel, droger,
            ekonomiska faktorer och sociala orsaker såsom exempelvis stress.
            Omfattande studier visar också att exponering för kemikalier är
            en bidragande faktor. Alla dessa faktorer kan också samvariera,
            till exempel kan mat och stress inverka på hur mottaglig kroppen
            blir för andra faktorer.
          </p>
          <p xml:id="i-Nq8KMho2KUGpL85g3DgrcQ">
            Exakt hur ett specifikt hormonstörande ämne orsakar en specifik
            sjukdom är dock i det närmaste omöjligt att nå full kunskap om.
            Detta beror på en rad faktorer.
          </p>
          <head xml:id="i-SBP2cMGw1zYoRhD2Q3NXe9" type="h1">
            Tiden mellan exponering och effekt kan vara mycket lång, troligen
            flera decennier och generationer.
          </head>
          <p xml:id="i-WyJx7ykkmeSmuC7YZFUwsA">
            Risken att påverkas negativt är olika stor i olika utvecklingsstadier.
            Kritiska fönster under fosterutvecklingen kan vara mycket korta.
          </p>
          <head xml:id="i-XpKUjtXcrtQpZCfB3y4Zt2" type="h1">
            Människor är under sin livstid utsatta för ett stort antal kemikalier
            i komplexa blandningar.
          </head>
          <head xml:id="i-8fzdFTd3RmsFW3bbj1o8HP" type="h1">
            Hormonstörande ämnen kan samverka sinsemellan och med kroppsegna
            hormoner.
          </head>
          <p xml:id="i-TXTPRziF4RfYzyq92DebMj">
            Hormonstörande ämnen kan verka vid extremt låga koncentrationer
            och kan ha större effekt vid en låg dos än vid en hög dos. I de
            fall dos/responssamband är icke-linjära ökar svårighetsgraden
            i prediktivitet ytterligare.
          </p>
          <head xml:id="i-Jwyq3DcggLWc2B9CNydALa" type="h1">
            Vår kunskap om hormonella system i människor och djur är fortfarande
            begränsad.
          </head>
          <p xml:id="i-KqMJdmW21rVjSXCVKB7AGS">
            För många hormonstörande ämnen finns inga metoder för hur deras
            påverkan ska mätas. Inte ens forskning som skulle kunna utveckla
            mätmetoder finns. Detta innebär naturligtvis att det finns en
            stor osäkerhet och att potentiella riskfaktorer förbises.
          </p>
          <p xml:id="i-ANK4i1Nj6D33DkgxZtdSb4">
            EU-kommissionen släppte i januari 2012 en rapport om bedömningen
            av hormonstörande ämnen som summerar forskningen sedan 2002. I
            slutsatserna i denna rapport kan man läsa:
          </p>
          <p xml:id="i-TAu8wNRt5bmoKFtjnT5LVA">
            Extensive laboratory studies support the notion that chemical
            exposures contribute to endocrine disorders in humans and wildlife.
            Exposure during critical periods of development can cause irreversible
            and delayed effects that do not become evident until later in
            life. It is these toxicological properties that justify consideration
            of endocrine disrupting chemicals as substances of concern equivalent
            to carcinogens, mutagens and reproductive toxicants, as well as
            persistent, bioaccumulative and toxic chemicals.
          </p>
          <p xml:id="i-Rc4KyCm8sVeKGJNNALSmTY">
            Utifrån ovanstående är det viktigt att Sverige verkar för att
            hormonstörande ämnen definieras som särskilt farliga ämnen i enlighet
            med Reachförordningen eller på motsvarande sätt i enlighet med
            annan lagstiftning.
          </p>
          <p xml:id="i-VkhqeUYwXZTLGFotCi9FGY">
            Vad som ovan anförs om betydelsen av att regeringen fortsätter
            att prioritera arbetet med hormonstörande ämnen så att människors
            exponering för sådana ämnen minskar bör riksdagen som sin mening
            ge regeringen till känna.
          </p>
          <p xml:id="i-LmkXymxUjwRE6HxqcHopw2">
            Vad som ovan anförs om att Sverige ska verka för att hormonstörande
            ämnen definieras som särskilt farliga ämnen i enlighet med Reachförordningen
            eller på motsvarande sätt i enlighet med annan lagstiftning bör
            riksdagen som sin mening ge regeringen till känna.
          </p>
          <head xml:id="i-DS5ostjsHojVLMmDmhDUw2" type="h1">
            Gemensamma kriterier för att definiera hormonstörande ämnen i
            EU:s lagstiftning
          </head>
          <p xml:id="i-7zdLigYUkN5QLPss8QxNE7">
            EU:s lagstiftning innehåller rättsliga bestämmelser om hormonstörande
            ämnen, men saknar kriterier för att avgöra om ett ämne ska anses
            ha hormonstörande egenskaper. Detta undergräver en korrekt tillämpning
            av de rättsliga bestämmelserna. Därför bör Sverige i enlighet
            med försiktighetsprincipen prioritera arbetet för att få sådana
            kriterier på plats snarast.
          </p>
          <p xml:id="i-MfPDzG25kFpDnrvKADosF5">
            Det är viktigt att kriterierna för att definiera hormonstörande
            egenskaper baseras på en samlad farobedömning. Denna bör vara
            grundad på de senaste vetenskapliga rönen och beakta potentiella
            kombinationseffekter, effekter på lång sikt och effekter av exponering
            under kritiska perioder under utvecklingen. Inget enskilt kriterium
            bör betraktas som avgränsande eller avgörande för identifieringen
            av ett hormonstörande ämne.
          </p>
          <p xml:id="i-PFusMw8bk9XcMDgLJ7jEmB">
            Farobedömningen bör sedan användas i de riskbedömnings- och riskhanteringsförfaranden
            som föreskrivs i olika tillämpliga lagstiftningar. Socioekonomiska
            överväganden ska därefter göras i enlighet med respektive lagstiftning.
          </p>
          <p xml:id="i-FDXEKGbY4JyTW7Pd2Kvi1Y">
            Vad som ovan anförs om att Sverige ska prioritera arbetet för
            att få kriterier för hormonstörande ämnen på plats så snart som
            möjligt bör riksdagen som sin mening ge regeringen till känna.
          </p>
          <head xml:id="i-McChi43cgbUzGh8bgZYhu7" type="h1">
            Test- och informationskrav
          </head>
          <p xml:id="i-BDnBuz7rF5yZxpozBZijZz">
            De standarddatakrav som återfinns i EU:s kemikalielagstiftningar
            är otillräckliga för att fastställa hormonstörande egenskaper
            på ett adekvat sätt. Sverige måste därför verka för att sådana
            test- och informationskrav införs i all relevant EU-lagstiftning
            och är tydligt kopplade till de kriterier som ska införas.
          </p>
          <p xml:id="i-Nqi2KLSVEVJtcgQB2sSbcF">
            Vad som ovan anförs om att Sverige ska verka för att test- och
            informationskrav för att upptäcka hormonstörande ämnen ska införas
            i all relevant EU-lagstiftning bör riksdagen som sin mening ge
            regeringen till känna.
          </p>
          <head xml:id="i-6Xb6o2zYcG7GsQZpRXjeeD" type="h1">
            Gränsvärden
          </head>
          <p xml:id="i-VDAy7p9usB9wMke68eDARn">
            Vetenskapen erbjuder dessvärre idag inte tillräckligt underlag
            för att fastställa ett gränsvärde under vilket det inte uppstår
            några negativa effekter av ett hormonstörande ämne. Hormonstörande
            ämnen bör därför betraktas som så kallade tröskellösa ämnen. Detta
            innebär att all exponering ska antas innebära risk, såvida inte
            tillverkaren vetenskapligt kan belägga att det går att fastställa
            ett tröskelvärde, med hänsyn tagen till ökad känslighet under
            kritiska perioder av utvecklingen samt kombinationseffekter.
          </p>
          <p xml:id="i-HJafWmdRaBF8J2Gx389oUp">
            Vad som ovan anförs om att Sverige ska verka för att hormonstörande
            ämnen betraktas som tröskellösa ämnen bör riksdagen som sin mening
            ge regeringen till känna.
          </p>
          <head xml:id="i-JkBPetFJjaZjTyRGfU782r" type="h1">
            Kombinationseffekter
          </head>
          <p xml:id="i-X6WeGuKNj9QUdDTULeT15z">
            Ett antal EU-lagar syftar till att skydda medborgarna från exponering
            för skadliga kemikalier. Den nuvarande EU-lagstiftningen bedömer
            emellertid varje exponering individuellt och medger ingen heltäckande
            och samlad bedömning av kumulativa effekter där hänsyn tas till
            olika exponeringsvägar eller olika produkttyper. I dagsläget är
            det inte juridiskt möjligt att beakta kombinationseffekter mellan
            hormonstörande ämnen som sprids från produkter och varor som regleras
            av olika lagstiftningar. Detta bör Sverige verka för att förändra.
          </p>
          <p xml:id="i-8pGYwQhwVvZendGzGozgvv">
            Vad som ovan anförs om att Sverige ska verka för att göra det
            möjligt att beakta hormonstörande ämnens kombinationseffekter
            i EU:s lagstiftning bör riksdagen som sin mening ge regeringen
            till känna.
          </p>
        </div>
        <div xml:id="i-NPEzyfqN72tvAzTc2nZu5a" type="signatureBlock">
          <list xml:id="i-HeWBRbsYGGymaKpDpPsNEm">
            <item xml:id="i-K4wGgXZTwk6Mf94zfDbZ6S" who="i-GLpGALNASBTHSmgDcbTu4m" type="signature">
              Åsa Westlund (S)
            </item>
          </list>
        </div>
      </div>
    </body>
  </text>
</TEI>
