<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01441">
  <teiHeader>
    <fileDesc>
      <titleStmt>
        <title>om beskattning av konst m. m.</title>
        <author>av Jan Bergqvist m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om beskattning av konst m. m.</title>
          <idno type="rdwebb">G1021441</idno>
          <rs type="number">1441</rs>
          <ref type="dokument_url_text">http://data.riksdagen.se/dokument/G1021441/text</ref>
          <ref type="dokument_url_html">http://data.riksdagen.se/dokument/G1021441</ref>
          <ref type="dokumentstatus_url_xml">http://data.riksdagen.se/dokumentstatus/G1021441</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SxMRyNpuf1AM958dzVwm5b</idno>
            <name>JAN BERGQVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-7iPA93ucfpYLfEjkeT9MSK</idno>
            <name>PAUL JANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-CEfqbpA8oaZDiGioappJrM</idno>
            <name>STIG ALEMYR</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-YbgaAY79FADF32ty9BkkW</idno>
            <name>LARS-INGVAR SÖRENSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-EMrT8Jq3dLhMVxxy5ibzUJ</idno>
            <name>MAJ BRITT THEORIN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-MnGd2bfrDBzjjFFpMxRydk</idno>
            <name>LARS-ÅKE LARSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-iY3jTmgCGYKqQoMPRSTug" type="signed"/>
        <correspContext corresp="i-iY3jTmgCGYKqQoMPRSTug">
          <note type="signatory" corresp="i-SxMRyNpuf1AM958dzVwm5b"/>
          <note type="signatory" corresp="i-7iPA93ucfpYLfEjkeT9MSK"/>
          <note type="signatory" corresp="i-CEfqbpA8oaZDiGioappJrM"/>
          <note type="signatory" corresp="i-YbgaAY79FADF32ty9BkkW"/>
          <note type="signatory" corresp="i-EMrT8Jq3dLhMVxxy5ibzUJ"/>
          <note type="signatory" corresp="i-MnGd2bfrDBzjjFFpMxRydk"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1441/mot_197778__1441-001.pdf"/>
      <fw xml:id="i-D4yf7geBYBtwnWdX7m5Ufk">
        Mot. 1977/78:1441 2
      </fw>
      <div xml:id="i-2RZmUCLrfgBLfcjv7mt2Qa" type="motHeader">
        <div xml:id="i-RYg9Ky6eMN53b4fgVCW7kS" type="motTitle"/>
        <div xml:id="i-PtNKgCQb7VxDSirzaoQZb5" type="motSubmissionInfo"/>
      </div>
      <div xml:id="i-Tag6z3PBd489G3mZUTggYc" type="motBody">
        <div xml:id="i-Ejh49quqAH2TvTCcnWRoYF">
          <p xml:id="i-GD82vL1LPwCCsn2owqiWLu">
            Mot. 1977/78
          </p>
          <p xml:id="i-LaKWHoRkvB5cekH77ify3P">
            1441-1446 Motion
          </p>
          <p xml:id="i-3xqA94EdHkv7cxvpL9Ym7C">
            1977/78:1441
          </p>
          <p xml:id="i-6RkzDnEYRAfoCi1zBLdmsd">
            av Jan Bergqvist m. fl. om beskattning av konst m. m.
          </p>
          <p xml:id="i-FAgTohnUVhSvfk1zEuhVwm">
            Sammanfattning
          </p>
          <p xml:id="i-79vWk2PyTzPUTZFWFfcUze">
            I betänkandet 1975/76:63 förutsatte skatteutskottet att frågan
            om beskatt- ning av konst, antikviteter m. m. skulle tas upp på
            nytt av 1972 års skatteutredning eller i samband med ställningstagande
            till utredningens förslag. Utredningen har nu kommit med sitt
            slutbetänkande. I sina överväganden berör utredningen inte med
            ett ord denna fråga. Inte heller ger den knapphändiga beskrivningen
            av skattereglerna på detta område något underlag för synpunkter
            från remissinstanserna. Med tanke på den allt större spekulationen
            i konst, antikviteter och liknande är det nu nödvändigt att riksdagen
            begär utredning om beskattning av stora privata innehav av sådana
            tillgångar. De främsta uppgifterna för en sådan utredning är att
            pröva möjligheterna 1. att i den personliga förmögenhetsbeskattningen
            få med de allra största privata samlingarna av konst o. d., 2.
            att samordna förmögenhetsbeskattningen av smycken och konst, 3.
            att skärpa realisationsvinstbeskattningen vid försäljning av konst
            m. m., 4. att registrera stora köp av konst o. d., 5. att komma
            till rätta med sådan kapitalflykt till utlandet som sker via handel
            med konst.
          </p>
          <p xml:id="i-W7FMu6SZZ96V6HRy2wvykQ">
            Bakgrund
          </p>
          <p xml:id="i-UJ1VZZPjxHUGYPcXpdkARA">
            Intresset för konst som investeringsobjekt har under de senaste
            åren blivit intensivt. Rekordpriser har nåtts på den internationella
            konstmarknaden. Men även i Sverige har handeln med konst upplevt
            en penningspekulation utan tidigare motsvarighet. Samtidigt med
            prisexplosionen för internationellt kända konstnärers verk brottas
            seriösa svenska konstnärer med svårigheter att få avsättning för
            sin konst. De kommersiella krafterna förrycker intresset för konsten
            som sådan, och penningspekulationen är förnedrande både för konstnären
            och hans konst. ”Svenskarna är definitivt mer roade av att investera
            än av själva konsten”, säger en konsthandlare i Stockholm i ett
            tidningsuttalande. ”Man kan säga att svenskarna blivit konstroade
            på grund av att det finns investeringsmöjlig-
          </p>
          <p xml:id="i-VXFCQtFJ44Kxb4p7THJAi4">
            1 Riksdagen 1977/78. 3 saml. Nr 1441-1446
          </p>
          <pb facs="riksdagen-motions-pdf/data/197778/mot_197778__1441/mot_197778__1441-002.pdf"/>
          <p xml:id="i-3oycTi86okMzLhix3gerqb">
            heter i konsten.” I affärstidningar ges allt oftare råd för konstinköp.
            Enligt dessa bör man exempelvis inte ”satsa på tidiga stjärnskott
            med ännu förhållandevis billiga priser, utan på sådana som redan
            kostar 25 000-50 000 kronor. Har en konstnär kommit upp i den
            prisklassen, finns det rimlig anledning förmoda att det inte är
            fråga om en dagslända utan om en redan erkänd person med avsevärd
            tillväxtpotential kvar.” Även konstgallerier hemfaller alltmer
            åt att presentera konstverken som renodlade kapitalplaceringar.
            Man talar om ”de säkraste papprena” och ”framtidsnamn”. Man erbjuder
            ”värdestegringsgaranti” på tre år osv. Att konstpriserna stiger
            så kraftigt beror bland annat på den internationella inflationen.
            Men det är också en följd av de gynnsamma skattereglerna. Om någon
            i vårt land under ett långt liv lyckas samla ihop ett par hundra
            tusen kronor och har dem på banken, i ett eget hem, i obligationer
            eller liknande, så kallas det förmögenhet och beskattas. Men om
            någon annan har miljoner i konstsamlingar kallas det inte förmögenhet
            och blir inte förmögenhetsbe- skattat. Säljer man ett eget hem
            med värdestegring får man betala skatt, men vinster på tavlor
            som man ägt i minst fem år beskattas inte. Att man kan undgå skatt
            genom att placera sin förmögenhet i konst har bidragit till den
            osunda utvecklingen av handeln med konst. Därför aktualiseras
            följande frågor: 1. Är det rimligt att den som av rent ekonomiska
            skäl placerar sin förmögenhet i konst skall undgå förmögenhetsskatt,
            medan den som har förmögenheten i produktiva tillgångar fullt
            ut skattar för dessa? 2. Är det rimligt att en person med smycken
            till ett samanlagt värde överstigande 1000 kr. skall vara skyldig
            att redovisa hela värdet som skattepliktig tillgång, medan en
            annan person med miljonbelopp investerade i tavlor och antikviteter
            helt kommer undan förmögenhetsskatt? 3. Är det rimligt att realisationsvinstbeskattningen
            upphör efter fem års innehav, när det gäller konstföremål, medan
            den i princip är obegränsad i tiden för aktier och fastigheter?
            4. Hur skall man kunna få en effektiv realisationsvinstbeskattning
            av konst, om man inte har en fungerande förmögenhetsbeskattning
            på detta område och inte ens har en viss registrering av de allra
            största köpen? 5. Hur skall valutalagstiftningen kunna hindra
            kapitalflykt, om man utan svårighet kan köpa ”säkra värden” i
            form av grafik, oljemålningar osv. och fritt utföra dessa för
            försäljning i utlandet?
          </p>
          <p xml:id="i-Pjv85jzzriv3fq5r4Vv436">
            1. Förmögenhetsbeskattning av privata konstsamlingar m. m.
          </p>
          <p xml:id="i-XvL2xemCZqT6hVYitxhwa7">
            Det förefaller finnas en utbredd uppfattning att det i princip
            vore önskvärt med beskattning av stora privata förmögenheter som
            är placerade i konstfö- remål. Kapitalskatteberedningen var över
            partigränserna helt enig på denna punkt. Den karakteriserade som
            ”stötande” att kapitalspekulation i konst
          </p>
          <pb facs="riksdagen-motions-pdf/data/197778/mot_197778__1441/mot_197778__1441-003.pdf"/>
          <fw xml:id="i-HXYN9gFtXS4VFnYxERpds1">
            Mot. 1977/78:1441 3
          </fw>
          <p xml:id="i-FraUoYr7QbM3Gdb9HV1fMp">
            inte beskattades. Ordföranden i riksdagens skatteutskott har
            också i klara ordalag deklarerat samma principiella syn: ”Det
            är orimligt att förmögenheter skall kunna placeras i antikviteter,
            i konstsamlingar, i frimärkssamlingar eller vad det är fråga om
            och därmed undgå förmögenhetsbeskattning. Även om det är ett dött
            kapital — det har tidigare varit motiveringen för att inte beskatta
            det — tycker jag att det är orimligt. Det tycker också utskottet
            som sådant.” De skäl som brukar anföras för att denna rättviseprincip
            inte kan omsättas i praktiken är framför allt följande: 1. Man
            måste se till så att man inte kränker hemmets helgd. 2. Kontrollproblemen
            är stora. 3. Värderingsproblemen är svåra. 4. En beskattning skulle
            ge statskassan mycket små belopp. Det finns anledning att ta allvarligt
            på samtliga dessa invändningar. Det är självklart att hemmets
            helgd inte på något sätt får kränkas, och speciella hembesök är
            givetvis uteslutna. Därför är kontrollfrågan onekligen framträ-
            dande. Å andra sidan är kontrollproblemen knappast större för
            konst än för vissa andra tillgångar som i dag träffas av beskattning,
            t. ex. kontanter och premieobligationer. Därtill kommer att försäljning
            av större konstföremål kan ge myndigheterna material som kan användas
            vid kontrollen av förmögenhetsbeskattningen. Om man genomför en
            samlad registrering av försäljningen av de värdefullaste konstföremålen
            förbättras kontrollförutsätt- ningarna ytterligare. Uppgifter
            från försäkringsbolag kan också användas som hjälp i kontrollarbetet.
            Därtill kommer att en uppgiftsskyldighet i samband med förmögenhets-
            deklarationen i sin tur bör förbättra kontrollen av såväl realisationsvinstbe-
            skattningen som gåvobeskattningen.!
          </p>
          <p xml:id="i-N9MFtFZFHD8fyW5VMqfSHD">
            I Det kan erinras om att gåvoskatt inte utgår vid gåva av inre
            lösören som är avsedda för gåvotagarens personliga bruk. Bestämmelsen
            syftar enbart till att lämna utrymme för vanliga presenter. De
            arvsskattesakkunniga (SOU 1957:48) framhöll att skattefri- heten
            på denna punkt öppnade ej oväsentliga möjligheter till kringgående
            av dödsbobeskattningen. Genom de otillräckliga kontrollmöjligheter
            som förelåg för beskattningsmyndigheterna kunde en direkt skatteflyktsåtgärd
            lätt erhålla formen av en skattefri gåva av inre lösöre. Särskilt
            genom gåvor av dyrbara konstverk kunde stora förmögenhetsvärden
            skattefritt överföras. Detta var något annat än de ”sedvanliga
            skänker” som i första hand avsetts med den ifrågavarande bestämmelsen.
            De sakkunniga föreslog därför att regeln om skattefrihet för gåvor
            av denna typ borde begränsas och inte lämnas för gåvor som uppenbarligen
            inte hade karaktär av sedvanliga skänker. Utredningens förslag
            godtogs inte av departementschefen och riksdagen. Men skälet till
            detta är intressant. Departementschefen framhöll att en gåva som
            syftade till ren kapitalöverflyttning är skattepliktig enligt
            gällande bestämmelser, och att något särskilt förtydligande av
            detta inte var erforderligt. Vidare skulle en ändring kunna missförstås
            därhän, att man åsyftade en skattemässig kontroll av gåvor som
            är av mera privat och personlig än ekonomisk natur.
          </p>
          <pb facs="riksdagen-motions-pdf/data/197778/mot_197778__1441/mot_197778__1441-004.pdf"/>
          <fw xml:id="i-UCkdFaCTwpQuqVkTRHsjid">
            Mot. 1977/78:1441 4
          </fw>
          <p xml:id="i-GGYRY8mVwwgShuiu3uaCaz">
            Värderingsproblemen är naturligtvis utomordentligt svåra vid
            denna typ av tillgångar. Man kan dock inte bortse ifrån att myndigheterna
            redan i dag tvingas till ställningstagande i fråga om värderingen
            av konstföremål i samband med såväl arvsbeskattningen som gåvobeskattningen.
            Olika förslag angående värderingsmetoder för inre lösören har
            framförts, bl. a. att helt förlita sig på den skatteskyldiges
            egen värdering eller att använda sig av försäkringsvärdena eller
            att göra periodvisa (t.ex. vart 5:e år) uppskattningar av förmögenheten.
            Kapitalskatteberedningen säger i sitt betänkande SOU 1971:46 att
            man övervägt att låta försäkringsvärdena ligga till grund för
            en beskattning av förmögenhet i konst, antikviteter o. d., men
            genom att försäkringsgivarna ändrat grunderna för hemförsäkringar
            har förutsättningarna för ett sådant system på ett avgörande sätt
            rubbats. Premierna grundas numera i allmänhet inte längre på de
            försäkrade föremålens värde utan anpassas schablonmässigt till
            bostadens storlek. Om premierna under sådana förhållanden skulle
            läggas till grund för en förmögenhetsbeskattning av inre lösören,
            skulle den rikta sig mot bostaden och inte mot värden i konst
            och dylikt som samlats av ekonomiska motiv. I en reservation till
            kapitalskatteberedningens betänkande säger Stig Alemyr bl. a.
            att praktiska svårigheter inte får lägga hinder i vägen för angelägna
            reformer. Det framstår som väsentligt att man fångar in de fall
            där det inte är fråga om sedvanligt konstsamlande, utan där innehavet
            klart pekar på konstinvesteringar. Meningen är således inte att
            lägga förmögenhetsskatt på vanliga hem, inte ens de välutrustade.
            En förmögenhetsbeskattning måste därför kompletteras med frikostigt
            tilltagna grundavdrag, förslagsvis 200 000 kr. Vidare bör det
            finnas möjligheter för Kungl. Maj:t eller riksskatteverket att
            frita kulturhistoriskt värdefulla samlingar eller andra fall där
            synnerliga skäl för skattefrihet kan föreligga. Man bör enligt
            Alemyr inte förbise det principiellt riktiga och värdefulla i
            en uttrycklig regel om skatteplikt. Den som ej uppger exempelvis
            ett betydande konstinnehav kan då komma att straffas enligt reglerna
            i skattebrottslagen. En någorlunda tillfredsställande kontroll
            kan även ske via försäkringsbolagen, vilka i lämplig omfattning
            kan åläggas uppgiftsplikt beträffande särskilda försäkringar för
            värdefullt lösöre. En tänkbar åtgärd är likaså att i begränsad
            omfattning föreskriva uppgiftsskyl- dighet vid försäljning av
            mycket värdefulla objekt. I Norge förekommer en förmögenhetsbeskattning
            av inre lösöre. Enligt 37 $ landskatteloven ( = byskatteloven)
            skall vid förmögenhetsbeskattningen det samlade värdet av den
            skattskyldiges inre lösöre och annat lösöre som inte ger någon
            avkastning medräknas vid förmögenhetsbeskattningen till den del
            det sammanlagda värdet överstiger en viss gräns (bilar och lyxbåtar
            undantagna). Värdet skall avse saluvärdet per den 1 januari taxeringsåret,
            men vid värderingen utgår skattemyndigheterna i regel från brandförsäk-
            ringsvärdet. Enligt riksskattestyrets anvisningar för taxeringsåret
            1971! skall
          </p>
          <p xml:id="i-Dejc1z4qqM1rpPr7WttMRP">
            1 Ändringar kan ha förekommit i senare anvisningar.
          </p>
          <pb facs="riksdagen-motions-pdf/data/197778/mot_197778__1441/mot_197778__1441-005.pdf"/>
          <fw xml:id="i-LZVf98pZ2wkrUkHikNTgUB">
            Mot. 1977/78:1441 5
          </fw>
          <p xml:id="i-Xq9pY7Zig6KMXzR3vfY36f">
            de skattskyldiga uppge brandförsäkringssumman i deklarationen,
            och värdet på det inre lösöret skall normalt sättas i följande
            förhållande till försäkrings- summan.
          </p>
          <p xml:id="i-5hHxnaKhkXcsgYT5chcS93">
            Brandförsäkringsvärde procent 0 = 100 000 nkr 20 100 000 — 200
            000 nkr 30 200 000 och över 40
          </p>
          <p xml:id="i-WqgSybYHkD3GuEEQqSxa6">
            Om brandförsäkringssumman är 200 000 nkr skall således 10 000
            nkr tas med vid förmögenhetsbeskattningen (20 26 av 100 000 +
            30 26 av 100 000 minus 40 000). Gränsen för skattepliktig förmögenhet
            vid den statliga beskattningen går vid 75 000 för ensamstående
            och 100 000 för gifta. Det norska finansdepartementet har gett
            till känna att det kan vara obilligt eller orättvist hårt att
            ta ut förmögenhetsskatt på inre lösöre som består av konstsamlingar
            av kulturhistoriskt värde liksom samlingar som enligt testamente
            skall tillfalla museum och liknande, varför det i dessa fall kan
            vara aktuellt att efterge skatten helt eller delvis. Sammanfattningsvis
            kan man beträffande värderingsfrågan konstatera att om man arbetar
            med mycket generöst tilltagna skattefria bottenbelopp, borde det
            vara möjligt att använda vissa schabloner vid värderingen. Det
            är i och för sig riktigt att försäkringspremierna numera i allmänhet
            inte grundas på de försäkrade föremålens värde utan anpassas till
            bostadens storlek. Å andra sidan tillämpas särskilda försäkringsvärden
            i fråga om de värdefullaste föremålen, och det är ju dessa som
            beskattningen skall ta sikte på. Möjligheterna att lösa värderingsproblemen
            borde därför underkastas en mer ingående utredning än vad kapitalskatteberedningen
            hade tillfälle att göra. Några försök att beräkna den statsfinansiella
            betydelsen av en utvidgad förmögenhetsskatt har inte gjorts. Om
            man tillåter mycket höga skattefria bottenbelopp, är det möjligt
            att tillskottet till statskassan inte blir så stort genom själva
            förmögenhetsskatten. De största inkomsterna torde man få genom
            att en förmögenhetsbeskattning av konst möjliggör en mycket effektivare
            realisationsvinstbeskattning. Även gåvoskatten skulle kunna inbringa
            mera pengar till statskassan. Det är därför inte alls omöjligt
            att en skattereform skulle kunna ge ett gott resultat från statsfinansiell
            synpunkt.
          </p>
          <p xml:id="i-KQdoqbTg7TQgRaPsgnQCSm">
            2. Konst och smycken
          </p>
          <p xml:id="i-TMAvuSoa61CSxLvaA4cdx4">
            Kapitalskatteberedningen föreslog att den nuvarande skatteplikten
            för smycken skulle upphävas, med motiveringen att det knappast
            finns tillräck- liga skäl att behandla smycken på annat sätt än
            andra alster av konsthantverk. I sin nuvarande utformning får
            bestämmelsen den egendomliga effekten att en skattskyldig som
            exempelvis har en personbil skall redovisa värdet även av smycken
            hur enkla de än är. I stort sett har bestämmelsen om skatteplikt
            för
          </p>
          <pb facs="riksdagen-motions-pdf/data/197778/mot_197778__1441/mot_197778__1441-006.pdf"/>
          <fw xml:id="i-BgM2HqeMFfaVya8yPF7ydr">
            Mot. 1977/78:1441 6
          </fw>
          <p xml:id="i-N5qdnR6h7BbaspE6AQnrpG">
            smycken blivit en död bokstav, menade utredningen. Utredningens
            förslag på denna punkt följdes inte upp i propositionen, och det
            innebär alltså att vi har en inkonsekvent beskattning för smycken
            i jämförelse med andra konsthantverk. Ett sätt att rätta till
            denna skevhet i beskattningen är naturligtvis att helt enkelt
            slopa skattskyldigheten för smycken. Ett annat mera principiellt
            tilltalande sätt vore att kraftigt höja det skattefria beloppet
            för smycken och försöka nå en samordnad beskattning med andra
            konstföremål.
          </p>
          <p xml:id="i-9idRCBM8PrfjCbth3unDRw">
            3. Utsträckt tid för realisationsvinstbeskattning
          </p>
          <p xml:id="i-T2trXc1PCxQ5JjRL52WZXD">
            I kapitalskatteberedningens uppdrag ingick inte att behandla
            realisations- vinstbeskattningen, men utredningen rekommenderade
            ändå att man skulle undersöka möjligheterna att i ökad utsträckning
            beskatta vinster som görs vid försäljning av konstverk: ” Vi anser
            det emellertid angeläget att minska de skattemässiga vinster som
            kan göras genom att placera större förmögenhets- tillgångar i
            konst och dylikt. En utväg kan vara att utsträcka femårsperioden
            för realisationsvinstbeskattning av dylika föremål.”
          </p>
          <p xml:id="i-TqygkMJVCDVywCfGMTMHdG">
            4. Förmögenhetsbeskattning och effektivare realisationsvinstbeskattning
          </p>
          <p xml:id="i-zAn3NUQ9qKhdZ3ri91CYp">
            Erfarenheterna från aktievinstbeskattningen och realisationsvinstbeskatt-
            ningen av andra förmögenhetspliktiga tillgångar visar att just
            skyldigheten att redovisa de olika förmögenhetstillgångarna ger
            en helt annan stadga åt värdestegringsbeskattningen, än när man
            inte har deklarationsskyldighet. På samma sätt skulle en central
            registrering av de stora konstköpen ytterligare kunna höja effektiviteten
            hos realisationsvinstbeskattningen av dyrbara konstverk.
          </p>
          <p xml:id="i-UC7kD98xHsaTLhXL1MVEYC">
            5. Kapitalflykt genom konst
          </p>
          <p xml:id="i-Q5MLLsfTGowPSemqZqzfgJ">
            Utförsel från Sverige till utlandet av konstverk, föremål för
            samlingar samt antikviteter har under senare år ökat kraftigt.
            Tyvärr torde en del av denna utförsel ha tillkommit för att undgå
            bestämmelserna om valutautförsel. Enligt gällande lagstiftning
            föreligger inte några hinder mot utförsel ur landet av konst eller
            andra samlarobjekt av typen antikviteter, frimärken, mynt m. m.
            Restriktioner finns endast för vissa antikviteter, som är tillverkade
            före år 1860. Det är alltså möjligt att i stället för att utföra
            pengar eller värdepapper investera motsvarande belopp i samlarobjekt
            av nämnt slag och utföra dessa för försäljning i utlandet. Förfarandet
            kan gå till så att ett konstverk, inköpt av en privatperson i
            en konsthandel i Sverige, sänds till en filial i ett annat land
            och försäljs till filialen, kanske till ett förutbestämt pris.
            Likviden kan dåt. ex. sättas in på konto i utlandet tillhörande
            privatpersonen, som genom denna transaktion fått sin valuta utförd
            utan hinder av
          </p>
          <pb facs="riksdagen-motions-pdf/data/197778/mot_197778__1441/mot_197778__1441-007.pdf"/>
          <fw xml:id="i-6uwUaYvSntETNHxLunHm5y">
            Mot. 1977/78:1441 i
          </fw>
          <p xml:id="i-9KrVnMHN4mJ7gGfnWj3Ee">
            valutalagstiftningen. Tavlan kan sedan återköpas av den svenska
            konsthand- laren, varvid likviden sker i form av en löpande betalning.
            Med hänsyn till att konstmarknaden är ett attraktivt område förs.
            k. svarta pengar, skulle en registreringsplikt för större konstköp
            kunna medverka i arbetet på att uppdaga vissa ekonomiska brott.
          </p>
          <p xml:id="i-Sh97rj3NSWEG3wToau5D5">
            Förslag
          </p>
          <p xml:id="i-EyLRPNBVr2pLt6ZPtxGtp7">
            Kapitalskatteberedningen fick i sina direktiv mycket svåra och
            omfattande uppgifter. Det var mot denna bakgrund naturligt att
            den inte kunde ägna särskilt mycket tid eller resurser åt de frågor
            som aktualiserats i denna motion. I slutbetänkandet på över 200
            sidor redovisar man på två sidor gällande regler för förmögenhetsbeskattningen
            av inre lösöre, och så kommer det en sida med utredningens överväganden.
            Något försök att utvärdera erfarenheterna från Norge gjordes inte,
            och man lyckades inte utarbeta något förslag som man ansåg vara
            tekniskt godtagbart. De flesta remissinstanser gick också förbi
            denna fråga eller kommenterade den kortfattat. Men bl. a. Landsorganisationen
            stödde Alemyrs reservation. Realisationsvinstkommittén kom till
            den bestämda uppfattningen att kontrollproblemen borde kunna klaras.
            I augusti 1975 föreslog realisationsvinstkommittén att man skulle
            införa en i tiden obegränsad vinstbeskattning för sådan lös egendom
            som konst, antikviteter m. m. Riksdagen följde inte förslaget
            med hänvisning till kontrollsvårigheterna men godtog skatteutskottets
            skrivning att frågan borde tas upp på nytt inom 1972 års skatteutredning
            eller i samband med ställningstagande till utredningengs förslag.
            Eftersom 1972 års skatteutredning inte tagit upp frågan om beskattning
            av konst m. m. är det lämpligt att riksdagen nu begär en särskild
            utredning om denna fråga.
          </p>
          <p xml:id="i-JUYNytmEjWcQNKoebvuMJN">
            Hemställan
          </p>
          <p xml:id="i-VTpiNrnPQqeqPmR11eCHmM">
            Med stöd av vad som ovan anförts hemställs att riksdagen hos
            regeringen begär utredning och förslag om beskattning av stora
            privata innehav av konst, antikviteter o.d.
          </p>
          <p xml:id="i-BVWVqHJ4mH9HPQFU356pk" type="date">
            Stockholm den 25 januari 1978
          </p>
          <div type="signatureBlock" id="i-QbGzkJAgDgHnQajXgnrxPF">
            <p who="i-SxMRyNpuf1AM958dzVwm5b" type="signature">
              JAN BERGQVIST (s)
            </p>
            <p who="i-7iPA93ucfpYLfEjkeT9MSK" type="signature">
              PAUL JANSSON (s)
            </p>
            <p who="i-YbgaAY79FADF32ty9BkkW" type="signature">
              LARS-INGVAR SÖRENSON (s)
            </p>
          </div>
          <p xml:id="i-Dh81zeLQH5v5puAauZxfyh">
            STIG ALEMYR (s) MAJ BRITT THEORIN (s) LARS-ÅKE LARSSON (s)
          </p>
        </div>
      </div>
    </body>
  </text>
</TEI>
