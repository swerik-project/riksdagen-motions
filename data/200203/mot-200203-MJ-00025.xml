<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0025/mot_200203_MJ_0025-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10
          </p>
          <p>
            2002/03 mnr: MJ25 pnr: kd150
          </p>
          <p>
            Motion till riksdagen 2002/03:MJ25
          </p>
          <p>
            av Sven Gunnar Persson m.fl. (kd) med anledning av prop. 2002/03:117
          </p>
          <p>
            Ett samhälle med giftfria och resurssnåla kretslopp
          </p>
          <p>
            Förslag till riksdagsbeslut
          </p>
          <p>
            1. Riksdagen avslår propositionens förslag avseende 15 kap. 7
            a 8 miljöbalken. 2. Riksdagen avslår propositionens förslag till
            lag om upphävande av vissa lagar avseende retursystem med pant
            för dryckesförpackningar. 3. Riksdagen begär att regeringen återkommer
            till riksdagen med ett bättre underbyggt lagförslag om ansvaret
            för återanvändning och återvinning av förpackningar för konsumtionsfärdig
            dryck gjorda av plast och metall. 4. Riksdagen beslutar att föreskrifter
            enligt 15 kap. 7 8 3 miljöbalken i fråga om andra varor än förpackningar
            endast får meddelas om föreskrifterna föranleds av förändringar
            i EG-rätten. 5. Riksdagen tillkännager för regeringen som sin
            mening vad i motionen anförs om ett forskningsprogram som stöder
            utvecklingen mot hållbar produktion.
          </p>
          <p>
            Gott om avsikter — ont om förslag
          </p>
          <p>
            Kristdemokraterna — stöder = miljöpolitikens = kretsloppsstrategi
            och propositionens grundläggande avsikter om avfallshantering
            i enlighet med avfallshierarkin. Det är också viktigt att producentansvaret
            för förpackningar och returpapper kvarstår. Ansvaret, som har
            förenats med betydande frivilliga åtaganden från producenternas
            sida, har en stor betydelse för utvecklingen mot att alltfler
            produkter kan återanvändas eller återvinnas. Det är dock angeläget
            att undanröja de oklarheter som i praktiken finns gällande ansvarsfördelningen
            mellan materialbolagen och kommunerna. Inte minst därför behöver
            det råd för avfallsfrågor som ska inrättas under Naturvårdsverket
            ges en allsidig sammansättning med god representation för producenterna.
            Likaså är framtagandet av en nationell avfallsplan ett viktigt
            steg mot en mer sammanhållen avfallshantering som bör tas så snabbt
            som möjligt.
          </p>
          <pb facs="riksdagen-motions-pdf/data/200203/mot_200203_MJ_0025/mot_200203_MJ_0025-0002.pdf"/>
          <p>
            2002/03:MJ25
          </p>
          <p>
            11
          </p>
          <p>
            Kristdemokraterna vill också särskilt betona vikten av att goda
            förutsättningar skapas för hushållen att bidra till resurssnåla
            kretslopp. Boende i glesbygd och andra som har praktiska svårigheter
            att sopsortera, däribland äldre, måste ges förbättrade möjligheter
            att sortera avfallet. Inte minst gäller det om det nya delmålet
            om 35 procents återvinning av matavfall ska kunna uppnås. I många
            fall är det dock svårt att ta ställning till de bedömningar regeringen
            gör i propositionen, eftersom det gång på gång hänvisas till förändringar
            som ska göras i förordningar efter det att de utretts av utredningar
            som återstår att tillsätta. Ett antal frågor behöver onekligen
            utredas vidare. Däribland frågan om skatt på avfall som förbränns,
            vilken rymmer svåra överväganden. Propositionen präglas därutöver
            av en alltför långt gången rationaliseringsiver, där ansvaret
            också i principiella frågor avlastas riksdagen och läggs hos regering
            och myndigheter.
          </p>
          <p>
            Alltför många osäkerheter kring retursystemet
          </p>
          <p>
            Det är högst otillfredsställande att en stor del av dryckesförpackningarna
            på den svenska marknaden idag inte ingår i retursystemet. Därför
            välkomnar Kristdemokraterna en utveckling av detta system till
            att inkludera också annat än inhemska aluminiumburkar och PET-flaskor,
            såsom propositionen skisserar. Dock framgår det tydligt av propositionen
            att formerna gällande ansvaret för framför allt importerade burkar
            och plastflaskor ännu inte utkristalliserats på ett sådant sätt
            att ens ett bemyndigande från riksdagen bör utgå till regeringen
            och myndigheter att meddela förordningar och föreskrifter. Innebörden
            hos och effekterna av dessa framtida föreskrifter är enligt Kristdemokraterna
            alltför oklara för att riksdagen i nuläget ska bemyndiga regeringen
            att besluta om ikraftträdande för de nu föreslagna förändringarna
            i miljöbalken. Regeringen konstaterar att retursystemen behöver
            utredas närmare vad avser importörers och parallellimportörers
            situation och att utvecklingen av den privata importen noga ska
            följas och vid behov åtgärdas. Lagförslag bör enligt Kristdemokraterna
            läggas först när konsekvenserna har utretts ordentligt. Enligt
            föreliggande proposition ska dock föremålet för den nya lagstiftningen,
            hanteringen av importerade dryckesförpackningar, behandlas av
            en utredning som ännu inte är tillsatt. Regeringen menar att det
            är för att tillgodose behovet av flexibilitet som det i propositionen
            föreslås att lagen om vissa dryckesförpackningar och lagen om
            återvinning av dryckesförpackningar av aluminium upphävs och att
            regeringen eller den myndighet som regeringen bestämmer bemyndigas
            att meddela bestämmelserna på förordningsnivå. Regeringen hävdar
            att det är angeläget att ”så snart som möjligt” genomföra en reform
            i linje med vad Producentansvarsutredningen = föreslagit. Med
            ett bemyndigande sägs möjligheterna att snabbt få de nya bestämmelserna
            på plats underlättas.
          </p>
          <pb facs="riksdagen-motions-pdf/data/200203/mot_200203_MJ_0025/mot_200203_MJ_0025-0003.pdf"/>
          <p>
            Förvisso är det väsentligt att en förändring kommer till stånd
            så snart som möjligt, men propositionen utgör inte ett fullgott
            underlag för de föreslagna lagändringarna och för att riksdagens
            roll inte helt ska åsidosättas bör de nu föreslagna lagändringarna
            avslås. Regeringen bör få i uppdrag att återkomma till riksdagen
            med ett bättre underbyggt lagförslag om ansvaret för återanvändning
            och återvinning av förpackningar för konsumtionsfärdig dryck gjorda
            av plast och metall.
          </p>
          <p>
            Otydligheter gällande föreskrifter om varors sammansättning
          </p>
          <p>
            I propositionen föreslås att regeringen eller den myndighet regeringen
            bestämmer ska kunna meddela föreskrifter om sammansättningen av
            också andra varor än förpackningar. Lagändringen föranleds av
            genomförandet av två EG-direktiv från januari 2003 gällande elektroniska
            produkter, men den öppnar upp för ett betydligt mer omfattande
            bruk av föreskrifter rörande produktsammansättning. Kristdemokraterna
            instämmer i regeringens bedömning att det inte enbart är förpackningar
            som har betydelse för avfallets uppkomst och hantering och att
            det inte finns några principiella skäl att undanta andra varor
            från krav på sammansättningen. Det är dock viktigt att detta instrument
            används mycket restriktivt, annars kan det, som bland annat Nutek,
            Svenskt Näringsliv och Sveriges Verkstadsindustrier påpekat, innebära
            ett felaktigt ingrepp i företagens produktutveckling och ett hot
            mot industrins konkurrenskraft. Kristdemokraterna vill därför
            betona att denna typ av miljöanpassning ska ske på europeisk nivå.
            Regeringen skriver att arbetet med miljöanpassning av varor på
            europeisk nivå har ”högst prioritet” men påpekar att det också
            är ”viktigt att gå vidare med utveckling av miljöanpassade varor
            och produkter även på nationell nivå”. Det är oklart vad som menas
            med att utvecklingen ska gå vidare på nationell nivå och det är
            oroväckande när det i propositionen anges: ”För närvarande har
            regeringen inga konkreta planer på att meddela andra öreskrifter.
            om = varors sammansättning, &lt;återanvändbarhet och
          </p>
          <p>
            återvinningsbarhet än vad som följer och kan komma att följa
            av EG-rättens krav.” Den oro näringslivet uttryckt för de nya
            föreskriftsmöjligheterna indras knappast av formuleringar som
            ”för närvarande” och ”inga konkreta planer”. Regeringens förslag
            att bemyndigandet ska begränsas till att gälla öreskrifter ”som
            behövs till följd av Sveriges medlemskap i Europeiska
          </p>
          <p>
            ”
          </p>
          <p>
            unionen” är alltför otydligt och lämnar för stort utrymme för
            särskilda nationella krav på produktsammansättning. Snarare än
            att svepande hänvisa till medlemskapet i EU bör i lagstiftningen
            finnas ett tydligt krav på att nya öreskrifter enbart ska föranledas
            av förändringar i EG-rätten. Kristdemokraterna föreslår därför
            en omformulering av 15 kap. 7 8 3 andra
          </p>
          <p>
            stycket miljöbalken så att föreskrifter enligt första stycket,
            i fråga om andra
          </p>
          <p>
            2002/03:MJ25
          </p>
          <p>
            12
          </p>
          <pb facs="riksdagen-motions-pdf/data/200203/mot_200203_MJ_0025/mot_200203_MJ_0025-0004.pdf"/>
          <p>
            2002/03:MJ25
          </p>
          <p>
            13
          </p>
          <p>
            varor än förpackningar, endast får meddelas om föreskrifterna
            föranleds av förändringar i EG-rätten.
          </p>
          <p>
            Forskning
          </p>
          <p>
            Kristdemokraterna saknar i propositionen överväganden och förslag
            rörande forskningen kring avfall. Flera av de rapporter från Naturvårdsverket
            som finns med som bilagor till propositionen lyfter fram behovet
            av en utvecklad forskning. I rapporten ”På väg mot miljöanpassade
            produkter” påtalar Naturvårdsverket att mycket av forskningen
            och utvecklingen inom området miljöanpassade produkter saknat
            helhetsperspektiv. Den har till största delen rört enskilda styrmedel
            snarare än de system som berör olika aktörer, materialflöden och
            produkter. Naturvårdsverket anser att mer forskning med tvärvetenskaplig
            inriktning som stöder utvecklingen mot hållbar produktion och
            konsumtion är nödvändig. I rapporten föreslås att ett forskningsprogram
            som stöder utvecklingen mot hållbar produktion och konsumtion
            bör byggas upp och finansieras av Naturvårdsverket tillsammans
            med berörda forskningsfinansiärer. Forskningsprogrammet = bör
            innehålla — såväl naturvetenskapliga som samhällsvetenskapliga
            och humanvetenskapliga aspekter. Kristdemokraterna anser att regeringen
            bör ta initiativ till ett forskningsprogram om hållbar produktion
            i linje med vad Naturvårdsverket föreslagit.
          </p>
          <p>
            Stockholm den 3 juni 2003
          </p>
          <p>
            Sven Gunnar Persson (kd)
          </p>
          <p>
            Björn von der Esch (kd) Johnny Gylling (kd) Göran Hägglund (kd)
            Dan Kihlström (kd) Mikael Oscarsson (kd) Lars Gustafsson (kd)
          </p>
        </div>
      </div>
    </body>
  </text>
</TEI>
