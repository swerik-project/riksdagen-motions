<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-03248">
  <teiHeader>
    <fileDesc>
      <titleStmt>
        <title>Nordiskt samarbete</title>
        <author corresp="i-A1NGMRYUqzQ6yvBRZ8XqFg">av Linda Modig m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3248 av Linda Modig m.fl. (C)</title>
          <idno type="rdwebb">H9023248</idno>
          <rs type="number">3248</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H9023248/text</ref>
          <ref type="dokument_url_html">http://data.riksdagen.se/dokument/H9023248</ref>
          <ref type="dokumentstatus_url_xml">http://data.riksdagen.se/dokumentstatus/H9023248</ref>
          <ref type="docx">http://data.riksdagen.se/fil/5737A176-4D2D-48B4-B30B-70528A2927CD</ref>
          <ref type="pdf">http://data.riksdagen.se/fil/ADF309D3-6522-4A54-94DB-056E0170D6FC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Modig</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QHgv5iNVwgGKJgHaJMZ8sM</idno>
            <name>Magnus Ek</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-DWgcUDJTHbEcGKZqHxJj8C</idno>
            <name>Lars Thomsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-WG1giJMSibawsd4Nrc2c3k</idno>
            <name>Mikael Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AyHqNpor7ahL2GqxsRxqWF" type="signed"/>
        <correspContext corresp="i-AyHqNpor7ahL2GqxsRxqWF">
          <note type="signatory" corresp="i-A1NGMRYUqzQ6yvBRZ8XqFg"/>
          <note type="signatory" corresp="i-QHgv5iNVwgGKJgHaJMZ8sM"/>
          <note type="signatory" corresp="i-W1SpeP85RXQTDYN2miQfXU"/>
          <note type="signatory" corresp="i-RSqbTnBBX6dtdvF5RUM8Lr"/>
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-DWgcUDJTHbEcGKZqHxJj8C"/>
          <note type="signatory" corresp="i-NRb4HpaQ87qUwhLNcKt7Gz"/>
          <note type="signatory" corresp="i-WG1giJMSibawsd4Nrc2c3k"/>
        </correspContext>
        <correspAction xml:id="i-5TW8ZAWt9fk8kqop829j2d" type="submitted">
          <date when="2021-10-04"/>
          <time when="15:35:36"/>
        </correspAction>
        <correspAction xml:id="i-3wS19uf8cXC3Bm7hntfxT2" type="reviewed">
          <date when="2021-10-04"/>
          <time when="18:17:06"/>
        </correspAction>
        <correspAction xml:id="i-DYCxsvsTdVnCHb8nhCAwJZ" type="referred">
          <date when="2021-10-14"/>
        </correspAction>
        <correspAction xml:id="i-8MLZSwYSRa1fotRF1e1kZa" type="assigned">
          <date when="2022-10-24"/>
          <time when="15:44:58"/>
        </correspAction>
        <correspContext corresp="i-8MLZSwYSRa1fotRF1e1kZa">
          <ref type="assignedTo">Trafikutskottet</ref>
        </correspContext>
        <correspAction xml:id="i-92hUubhQ9BKLFLRwQMM4wR" type="behandlas_i"/>
        <correspContext corresp="i-92hUubhQ9BKLFLRwQMM4wR">
          <ref type="uppgift">2021/22:TU17</ref>
          <ref type="ref_dok_id">H901TU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU17</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BANsM4HeiG4x9hGvvcpNQU" type="behandlas_i"/>
        <correspContext corresp="i-BANsM4HeiG4x9hGvvcpNQU">
          <ref type="uppgift">2021/22:TU8</ref>
          <ref type="ref_dok_id">H901TU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU8</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9KAPbspynhmwT76LKzZU4g" type="behandlas_i"/>
        <correspContext corresp="i-9KAPbspynhmwT76LKzZU4g">
          <ref type="uppgift">2021/22:UbU20</ref>
          <ref type="ref_dok_id">H901UbU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU20</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QYJQ3CcZqv773n44pWBgC4" type="behandlas_i"/>
        <correspContext corresp="i-QYJQ3CcZqv773n44pWBgC4">
          <ref type="uppgift">2021/22:TU5</ref>
          <ref type="ref_dok_id">H901TU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU5</ref>
          <ref type="ref_dok_titel">Kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EFZM1C6hHLgh9KpbZCsypB" type="behandlas_i"/>
        <correspContext corresp="i-EFZM1C6hHLgh9KpbZCsypB">
          <ref type="uppgift">2021/22:SoU17</ref>
          <ref type="ref_dok_id">H901SoU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU17</ref>
          <ref type="ref_dok_titel">E-hälsa m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-W55MFdsd8tUNHd436Ne8tP" type="behandlas_i"/>
        <correspContext corresp="i-W55MFdsd8tUNHd436Ne8tP">
          <ref type="uppgift">2021/22:UU5</ref>
          <ref type="ref_dok_id">H901UU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU5</ref>
          <ref type="ref_dok_titel">Nordiskt samarbete inklusive Arktis</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WZMwd4Ec7x2ftWFfmW8YJC" type="behandlas_i"/>
        <correspContext corresp="i-WZMwd4Ec7x2ftWFfmW8YJC">
          <ref type="uppgift">2021/22:SoU15</ref>
          <ref type="ref_dok_id">H901SoU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU15</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LGXJya9QH8AAMicNXuVPvu" type="behandlas_i"/>
        <correspContext corresp="i-LGXJya9QH8AAMicNXuVPvu">
          <ref type="uppgift">2021/22:TU16</ref>
          <ref type="ref_dok_id">H901TU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU16</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-V4hLRqeYSB4KJhqrzAS97q" type="motHeader">
        <div xml:id="i-Ad2sfDqgFR2NJvv2ebetmo" type="motTitle">
          Motion till riksdagen 2021/22:3248 av Linda Modig m.fl. (C) Nordiskt
          samarbete
        </div>
      </div>
      <div xml:id="i-FGxRnRMKNgCeyxLKBt27EH" type="motBody">
        <div xml:id="i-TVAxTh3HmooPJWJEsjPmdn" type="motProposal" subtype="förslag">
          <head xml:id="i-SU9nKgk6MU1Ep2v3V5Ff2t">
            Förslag till riksdagsbeslut
          </head>
          <list xml:id="i-NqnfuzWbq2wEubHVCn4QDx" style="ol">
            <item xml:id="i-BpNKwuG6x7LRGXoFX3Kkga">
              Riksdagen ställer sig bakom det som anförs i motionen om arbetet
              för att göra Norden till den mest integrerade och klimatsmarta
              regionen i världen och tillkännager detta för regeringen.
            </item>
            <item xml:id="i-CKn3NGpoRNFmryu9zUc7DJ">
              Riksdagen ställer sig bakom det som anförs i motionen om en utvärdering
              av hur gränshinder bättre kan motverkas och hur stängandet av
              gränser i Norden kan förhindras och tillkännager detta för regeringen.
            </item>
            <item xml:id="i-6HmneYMwEoRsnVbqNTxgcF">
              Riksdagen ställer sig bakom det som anförs i motionen om att
              underlätta samplanering av infrastrukturprojekt samt behovet av
              ett ministerråd för transportfrågor och tillkännager detta för
              regeringen.
            </item>
            <item xml:id="i-AWhYeeAUpRJX6a5ULHWuVd">
              Riksdagen ställer sig bakom det som anförs i motionen om att
              säkerställa de gränsregionala informationstjänsternas verksamhet
              och tillkännager detta för regeringen.
            </item>
            <item xml:id="i-4z1x4qaGTBqeYXz2YUs212">
              Riksdagen ställer sig bakom det som anförs i motionen om ökat
              nordiskt samarbete kring kollektivtrafik, fossilfritt flyg och
              gemensamma biljettsystem och tillkännager detta för regeringen.
            </item>
            <item xml:id="i-ZgDDTRcZSJgJwwKgSmThp">
              Riksdagen ställer sig bakom det som anförs i motionen om ökat
              nordiskt samarbete för att hantera framtida kriser och tillkännager
              detta för regeringen.
            </item>
            <item xml:id="i-SKc5CxCWPnJ77vgYddD2KV">
              Riksdagen ställer sig bakom det som anförs i motionen om en utvärdering
              av de nordiska ländernas hantering av covid-19-pandemin och tillkännager
              detta för regeringen.
            </item>
            <item xml:id="i-FAnpEp754sVHV13v9V2xZ2">
              Riksdagen ställer sig bakom det som anförs i motionen om gemensam
              medicinsk krisberedskap i Norden och tillkännager detta för regeringen.
            </item>
            <item xml:id="i-W11swP6HuzxCHdRzio9pmP">
              Riksdagen ställer sig bakom det som anförs i motionen om att
              stärka det nordiska samarbetet kring energifrågor och forskning
              och tillkännager detta för regeringen.
            </item>
            <item xml:id="i-FatnXeihkMEQ7rCSSeJcPD">
              Riksdagen ställer sig bakom det som anförs i motionen om att
              belysa hur gränshindersproblematik drabbar jämställdheten, och
              detta tillkännager riksdagen för regeringen.
            </item>
            <item xml:id="i-B4JMaTJqZ6NUT8t1yHieng">
              Riksdagen ställer sig bakom det som anförs i motionen om bl.a.
              samarbete kring vård i gränsområden och tillkännager detta för
              regeringen.
            </item>
            <item xml:id="i-E7mLR1tAqUARTQKcjcmku5">
              Riksdagen ställer sig bakom det som anförs i motionen om Norden
              som en stark röst i arktiska frågor och tillkännager detta för
              regeringen.
            </item>
          </list>
        </div>
        <div xml:id="i-7iFtSgXfjX7zFZHrXg31JN" type="motContent">
          <head xml:id="i-VTuQi5bY2u7qVaQaEQuoeA" type="h1">
            Motivering
          </head>
          <p xml:id="i-FF4og3FQVgHLoqNCD79Ng">
            Det nära och institutionaliserade samarbetet mellan de nordiska
            länderna inleddes formellt sett med bildandet av Nordiska rådet
            1952. Tio år senare tydliggjordes sam­arbetsformerna genom antagandet
            av rådets ”grundlag” Helsingforsavtalet som fick sin nuvarande
            utformning vid en revidering 1995. Rådet är samarbetsorgan för
            parlamenten i medlemsländerna och de till samarbetet knutna självstyrelseområdena.
            1971 bildades Nordiska ministerrådet som sedan dess utgör samarbetsorgan
            för de nordiska reger­ingarna.
          </p>
          <p xml:id="i-Dw5Utpb9itJPRTxE2UMTia">
            Det samarbete som bedrivs inom Nordiska rådet och Nordiska ministerrådet
            är betydelsefullt för de nordiska länderna och Norden som region.
            Samarbetet ger de nordiska länderna en starkare röst i världen.
            Det gör oss mer konkurrenskraftiga. Och det ger oss fler verktyg
            för att hantera utmaningar och kriser. Men samarbetet är också
            av central betydelse för de nordiska ländernas medborgare. Genom
            samarbetet har banden mellan de nordiska länderna blivit starka,
            och den fria rörlighet som är en av hörnstenarna i det nordiska
            samarbetet behöver värnas. Norden behöver mer av samarbete, inte
            mindre.
          </p>
          <p xml:id="i-9U2kFXEGhUvJ6E2o4mzVLz">
            Opinionsmätningar har visat att de nordiska medborgarna har en
            stark tilltro och tillit till det nordiska samarbetet. Ska det
            förtroendet bestå och förtjänas, måste sam­arbetet utvecklas.
            Norden och Nordiska rådet kan inte nöja sig med att vara stolta
            över det som åstadkommits, eller med det samarbete vi har i dag.
            Vi måste tillsammans aktivt arbeta för ett starkare, bättre och
            mer handlingskraftigt samarbete imorgon.
          </p>
          <p xml:id="i-G81aoycd6iTUyRUzC2x3fr">
            Under mer än ett år har covid-19-pandemin härjat i världen, i
            Sverige och i Norden. Pandemin har blottlagt enorma brister när
            det gäller de nordiska ländernas förmåga till handgripligt samarbete
            vid allvarliga händelser. Inför framtiden finns ett mycket starkt
            behov av att vitalisera och utveckla det nordiska samarbetet.
          </p>
          <p xml:id="i-95kMCmzBfjwrXfcBmdNtRb">
            Den brist i det nordiska samarbetet som kanske blivit allra tydligast
            under pandemin handlar om oförmågan att värna rörligheten inom
            Norden. Här krävs ett mycket tätare samarbete ifall målet om den
            fria rörligheten i Norden ska överleva på sikt. För tusen­tals
            gränsarbetare har situationen under pandemin varit ohållbar. Men
            tyvärr är det inte första gången som gränser i Norden stängts
            på senare år. Och just detta – att gränser mellan våra länder
            under senare år återkommande stängts – är ett svaghetstecken och
            något som måste undvikas i framtiden. Den nordiska integrationen
            måste fortgå för att Norden ska stå starkare som region, och för
            att öka de nordiska ländernas konkurrenskraft.
          </p>
          <p xml:id="i-XAY8mPrkZq1hsSLL6zRoCh">
            Under 2019 enades Nordiska ministerrådet om visionen att Norden
            ska vara den mest integrerade och klimatsmarta regionen i världen
            år 2030. Det är en vision som förpliktigar. Såväl Nordiska ministerrådet
            som Nordiska rådet och de enskilda medlemsländerna måste aktivt
            bidra till att dessa målsättningar kan bli verklighet.
          </p>
          <p xml:id="i-V3S7NEXvuDTYiZ8tUnMVyz">
            Det finns en rad områden där de nordiska länderna skulle tjäna
            på ett bättre funge­rande samarbete. Exempelvis på det civilrättsliga
            området där möjligheten att leva och verka i hela Norden kan underlättas
            genom att länderna närmar sig varandra. Men frågor som rör trygghet,
            välfärd, kultur och utbildning är också viktiga delar i att knyta
            våra länder närmare varandra. På nästan varje politikområde finns
            frågor där det finns gemensam nordisk nytta med dialog och samarbete.
            Och i en rad frågor behöver samarbetet bli mer handgripligt än
            så.
          </p>
          <head xml:id="i-W9kyrH5tqR5A5baXH9GXCc" type="h2">
            Ett Norden utan gränshinder
          </head>
          <p xml:id="i-5ynb9zjVpdNygau9uv7DBQ">
            Nordens kanske största tillgång är den fria rörligheten och passfriheten.
            På senare år har vi sett hur denna utmanats gång på gång. Under
            senare år har gränserna mellan de nordiska länderna flera gånger
            och på flera håll varit så gott som stängda. Vi har också sett
            att nya gränshinder uppstått. Nu senast under pandemin. På flera
            områden utmanas därmed kärnan i den nordiska grundlagen Helsingforsavtalet.
            Vi kan inte låta denna utveckling fortsätta om Norden ska vara
            den framgångsrika, klimatsmarta integrerade region som vi bestämt
            oss för att bli. Därför bör en samnordisk utredning tillsättas
            som utvärderar hur gränshinder kan motverkas och hur stängandet
            av gränser i Norden kan förhindras. Denna bör innefatta Gränshinderrådets
            roll och om ytterligare krav bör ställas för att upprätthålla
            den fria rörligheten i Norden.
          </p>
          <p xml:id="i-FYHyeSPHKiJQfJvjCQbhyY">
            En diskussion behöver också inledas kring Helsingforsavtalets
            ställning och innebörd och om uppenbara brott mot Helsingforsavtalet
            bör kunna överprövas eller leda till konsekvenser. I grunden handlar
            det om de nordiska medborgarnas möjlighet att ta tillvara de rättigheter
            som samarbetet mellan länderna innebär. Vidare bör det arbete
            som nu genomförs för att stärka samarbetet på det säkerhetspolitiska
            området vägas in för att eventuellt leda till justeringar i Helsingforsavtalet
            som säkerställer Nordens möjligheter att agera gemensamt i krissituationer.
          </p>
          <p xml:id="i-TTJtRgcK4rYPyW5e8uMGH">
            Ett levande civilsamhälle och föreningsliv är grundläggande såväl
            för våra demokra­tiska samhällen som för den nordiska integrationen.
            Därför är också Nordiska rådets insatser för civilsamhället av
            stor betydelse. Möjligheterna till utbyte och samverkan behöver
            värnas.
          </p>
          <p xml:id="i-6DJbG7di28LcwiQkZYV9vs">
            För att människor fullt ut ska kunna dra nytta av den fria rörligheten
            inom Norden är det centralt att transporter och kommunikationer
            fungerar på ett tillfredsställande sätt. Den moderna tekniken
            möjliggör en övergång mot gemensamma biljettsystem inom kollektivtrafiken,
            något som bör vara en strävan. Vi vill också se ett ökat samarbete
            kring utbyggnad av kollektivtrafik i olika former, liksom sammanhållna
            järnvägsstråk. I linje med detta bör de nordiska länderna sträva
            efter att underlätta samplanering av infrastrukturprojekt som
            är av betydelse för gränsregioner och som underlättar rörlig­heten
            inom Norden. Det behövs former för ett tätare samarbete mellan
            nationella infra­strukturmyndigheter, liksom mellan kommuner och
            regioner över nationsgränserna. Allt detta understryker också
            behovet av att ett nordiskt ministerråd för transportfrågor inrättas,
            något som Nordiska rådet återkommande efterfrågat.
          </p>
          <p xml:id="i-KNuSUESWveQ4prtgPj6pmy">
            Vidare bör Norden vara ledande när det gäller fossilfritt flyg.
            Flera av de nordiska länderna har redan höga ambitioner när det
            gäller fossilfritt resande och detta bör tas tillvara och utvecklas
            även med gemensamma ansträngningar.
          </p>
          <p xml:id="i-FykoReNFEqqsdXCogvFtQa">
            Rörlighet förutsätter även transparens och förutsägbarhet. De
            senaste åren har pendlare gång på gång fått nya besked om deras
            skattetillhörighet och även riskerat dubbelbeskattning. Det har
            även inneburit skattechock på hundratusentals kronor för vissa
            som inte har gjort annat än att jobba och betala skatt som man
            ska men som råkat bo och jobba på olika sidor av en gräns. Samtidigt
            kvarstår problemet att inbetalningar till socialförsäkringssystem
            i ett land överförs till utbetalningar i ett annat, med ofta sämre
            ersättningar till följd än vad inbetalningarna har varit baserade
            på. En översyn av avtal kring beskattning och socialförsäkring
            mellan Sverige och de övriga nordiska länderna behövs.
          </p>
          <p xml:id="i-79jQ4uWWzqSSU2oBWxP4DF">
            De gränsregionala informationstjänsterna är av stor betydelse
            för att förmedla information och kunskap till Nordens invånare,
            inte minst kopplat till rörlighet och den gemensamma arbetsmarknaden.
            Deras betydelse har tydliggjorts ytterligare de senaste åren och
            Sverige bör vara drivande för att säkerställa att dessa viktiga
            institutioner på bästa sätt kan tjäna medborgarna och därmed stärka
            det nordiska samarbetet.
          </p>
          <head xml:id="i-DKy27f1MTvzva7y3GudssE" type="h2">
            Ökat samarbete för att hantera framtida kriser
          </head>
          <p xml:id="i-96nfDzh7QgJtbqxuCgJDQN">
            Många av de områden där de nordiska länderna behöver stärka sitt
            samarbete skulle våra länder ha nytta av varje dag. Men de skulle
            också vara av mycket stor betydelse om vi ställs inför nya kriser
            och utmaningar. Det handlar om såväl klimatfrågan som säkerhetspolitiska
            kriser, hälsorisker och mycket annat.
          </p>
          <p xml:id="i-UWz2xGqktJkvuzyr15kxzH">
            Erfarenheterna av covid-19-pandemin visar tydligt att den gemensamma
            nordiska krisberedskapen behöver stärkas. När länder oberoende
            av varandra, på olika grunder, stängde gränser ledde det till
            förvirring, på vissa håll också till att krisen i bredare bemärkelse
            förvärrades. En rad exempel finns på hur enskilda medborgare i
            de nordiska länderna drabbats mycket konkret dels på grund av
            att arbetspendling omöjliggjorts, dels på grund av att det fått
            betydande konsekvenser för människors privatliv.
          </p>
          <p xml:id="i-4zdxbvhohkvLBxkGsawkyp">
            Inom Norden behövs operativa strategier för hur allvarliga samhällshändelser
            som drabbar Norden som helhet kan mötas. När det gäller just förmågan
            att hantera kriser finns för få funktioner på plats inom ramen
            för det nordiska samarbetet. Därför är det viktigt att den utvärdering
            som görs efter coronakrisen inte enbart ägnar sig åt rena krisberedskapsfrågor
            eller hälsopolitik utan också analyserar hur Norden bättre kan
            samarbeta på andra områden, exempelvis för att mota ekonomiska
            kriser och kraftigt stigande arbetslöshet till följd av omvälvande
            händelser. Sverige, liksom Nordens övriga länder, bör ta ansvar
            för att se till så att en grundlig utvärdering görs inte bara
            nationellt utan på nordisk nivå.
          </p>
          <p xml:id="i-HhKAAPkqLKbDvpezH8wMHd">
            Ett exempel på hur de nordiska länderna genom gemensam arbetsmarknadspolitik
            kan stärka sitt samarbete kan vara att bygga upp gemensamma personalpooler
            inom samhällsviktiga områden. Detta kräver mer harmonisering av
            regelverk. I samman­hanget är det också viktigt att arbetet för
            att se till att nordiska medborgare har grund­läggande kunskaper
            i nordiska språk säkerställs så att man har möjlighet att verka
            i grannländerna. Andra exempel på områden där samarbete kan minska
            sårbarheten inför framtida kriser är energiområdet och frågor
            som gäller livsmedelsförsörjning.
          </p>
          <p xml:id="i-2H78DjKbEJ5H3PGPuniPQm">
            Sedan den så kallade Stoltenbergrapporten (Nordisk samarbeid
            om utenriks- og sikkerhetspolitikk) presenterades 2009 har försök
            gjorts att stärka samarbetet kring utrikespolitik, säkerhetspolitik
            och beredskapsfrågor. 2019 publicerades en utvärdering av detta
            arbete som visade att även om insatser gjorts har inget av de
            förslag som togs upp i Stoltenbergrapporten genomförts fullt ut
            genom de nordiska ländernas egna insatser. Därför har arbetet
            med en andra ”Stoltenbergrapport” inletts, och under 2019 antog
            Nordiska rådets session en strategi för samhällssäkerhet. Båda
            dessa processer visar sig nu vara mycket angelägna för att tidigare
            misstag inte ska återupprepas. Det är av största vikt att regeringen
            tillsammans med regeringarna i de övriga nordiska länderna och
            självstyrelseområdena agerar och för detta arbete framåt.
          </p>
          <head xml:id="i-Twpa2WUaQw2WgwhwAX64Uz" type="h2">
            Gemensam medicinsk krisberedskap
          </head>
          <p xml:id="i-CZsSDSkUrBm5xnFFkWNNDN">
            Covid-19-pandemin har påverkat alla delar av samhället. Trots
            att mått och steg har tagits för att stärka den nordiska krisberedskapen
            är det tydligt att långt fler insatser behövs. I dag utgör den
            nationella lagstiftningen kring läkemedel och sjukvårdsmaterial
            ofta ett hinder för att de nordiska länderna ska kunna utbyta
            läkemedel eller material med varandra i en pågående kris. De nordiska
            socialministrarna beslutade 2017 att tillsätta en nordisk arbetsgrupp
            för informations- och erfarenhetsutbyte om pris och subventioner
            på läkemedelsområdet, men ett gemensamt beredskapslager har inte
            etablerats.
          </p>
          <p xml:id="i-6Lw2C6hukKARH7nb6811AK">
            Den bristande samordningen i de nordiska ländernas insatser för
            att hantera smittspridning och vårdens behov ställer krav på åtgärder.
            En utvärdering av de nordiska ländernas åtgärder på hälsoområdet
            kopplat till pandemin måste genomföras. Centerpartiet anser också
            att initiativ måste tas till en tydlig nordisk strategi för en
            gemensam medicinsk krisberedskap. Inom ramen för en sådan strategi
            bör förslag tas fram kring hur samordning av läkemedel och sjukvårdsmaterial
            mellan nordiska länder vid kris kan möjliggöras. Det kan exempelvis
            handla om att underlätta utbyte av materiel eller läkemedel. Vi
            vill också undersöka möjligheten att samordna upphand­lingar av
            vaccin eller andra viktiga läkemedel. Eftersom den nordiska marknaden
            är större än den svenska kan det finnas stora fördelar med ett
            sådant system. Visserligen har EU tagit ett betydande ansvar i
            dessa frågor, men genom en tydligare samverkan mellan de nordiska
            länderna kan vi tillsammans täcka upp för de brister som uppstår
            även om EU tar stort ansvar.
          </p>
          <p xml:id="i-Sw19n6TUZ4F86GbmMoZQEM">
            Vidare finns skäl att lägga grunden för en digitaliserad realtidsinventering
            av förekomsten av kritiska/ovanliga medicinska produkter på sjukhus,
            i apotek etcetera. Detta för att minska behoven av att bygga upp
            lager. För vissa produkter kan det dock finnas skäl att överväga
            gemensamma lager.
          </p>
          <head xml:id="i-Ugn2b1ge5PcJLs6ERiSUQ2" type="h2">
            Stärkt samarbete kring energi och forskning
          </head>
          <p xml:id="i-RiSK37Y23Ea7UP36B2tv6s">
            Det finns en lång rad områden där ökat samarbete mellan Nordens
            länder skulle kunna leda till gemensam nordisk nytta. Energifrågorna
            har pekats ut som ett område där det finns stora vinster med ett
            utökat nordiskt samarbete, både med avseende på förutsätt­ningarna
            att hantera klimatomställningen och för att åstadkomma en tryggare
            energi­försörjning. En rad förslag på detta område presenterades
            i rapporten Nordic Energy Co-operation: Strong today – stronger
            tomorrow (2017). Huvuddragen i den rapporten bör genomföras i
            så snabb takt som möjligt.
          </p>
          <p xml:id="i-615fZCbpikNT1efkjfpLfd">
            Ett ökat samarbete kring forskning och högre utbildning som också
            ligger i linje med ovan nämnda rapport kan också stärka den nordiska
            arbetsmarknaden och leda till att vår del av världen blir mer
            attraktiv för studenter. Det skulle vara ett led i att minska
            gränshindren och öka rörligheten. Som ett led i det bör också
            de forskningsinstitutioner som finns under det nordiska samarbetets
            paraply på sikt knytas samman och ges möjlighet att bli ett samnordiskt
            nätverksuniversitet.
          </p>
          <head xml:id="i-KFKfWVwLVFqoLdENBwaJU" type="h2">
            Norden – en föregångare i jämställdhetsfrågor
          </head>
          <p xml:id="i-E2mFgcp7Zu9s3jW2Mibu7h">
            Norden som helhet, och de nordiska länderna var för sig, har
            på flera områden länge varit drivande i jämställdhetsfrågor. Sedan
            mer än 40 år arbetar de nordiska länderna tillsammans för att
            öka jämställdheten på alla områden i samhället. Detta är dock
            inget skäl att luta sig tillbaka eller tro att arbetet är klart.
            Tvärtom.
          </p>
          <p xml:id="i-6XT7GByxB24r4DvqrS9TRC">
            Jämställdhet mellan könen är en av grunderna till att den nordiska
            modellen blivit så framgångsrik, och till att Norden på många
            sätt står sig starkt i internationella jäm­förelser. Det arbete
            som bedrivits och de erfarenheter vi gemensamt har är något vi
            kan, bör och ska dela med oss av till andra länder och samarbetsorganisationer.
            Så kan Norden bidra till jämställdhet inte bara i vår region utan
            också i andra delar av världen. Till stöd för detta finns exempelvis
            samnordisk statistik som kan användas och förklara våra erfarenheter
            och den utveckling i jämställdhetsfrågorna som Norden genomgått.
            Att fortsatt mäta och förklara jämställdhetspolitikens effekter
            och resultat är viktigt och ett arbete som bör fortsätta.
          </p>
          <p xml:id="i-ASHkyVyXZjKJzmTGUX1Sbs">
            Samtidigt ser vi hur den gränshindersproblematik som tagits upp
            i den här motionen också drabbar jämställdheten. Medan verksamheter
            i mansdominerade yrken ges undan­tag försvåras arbetspendling
            för kvinnodominerade yrken. Detta är allvarligt och behöver belysas.
          </p>
          <p xml:id="i-GWzPpvQXtuw3M8TmXk1dtt">
            I gränsregioner, exempelvis mellan Sverige och Norge, föreligger
            behov av akut­utryckningar med ambulans eller helikopter över
            landsgränserna. Det så kallade medikolegala gränshindret innebär
            att norsk ambulanspersonal i helikoptrar och vägambulanser avkrävs
            svensk yrkeslegitimation om de ska kunna utföra akuta vård­uppdrag
            på svenskt territorium. Helikopterförarna är få och lyckas söka
            legitimation, men processen beskrivs som mycket tidskrävande och
            administrativt betungande. Norska ambulansförare utgör en mycket
            större yrkesgrupp där processen för en svensk yrkeslegitimation
            är ännu mer oöverstiglig. Ansvarig svensk myndighet i detta fall
            är Socialstyrelsen. Ett annat exempel på där det gränsöverskridande
            samarbetet kan stärkas för att öka kvaliteten och tryggheten är
            inom mödravården.
          </p>
          <head xml:id="i-CYynmwmwCLxhXWccLFqFPe" type="h2">
            Norden som en stark röst i arktiska frågor
          </head>
          <p xml:id="i-Mb6vgRxrbza64yRxHt6kp">
            Kopplat till strategin för den arktiska regionen har Centerpartiet
            tydligt pekat ut en lång rad prioriteringar. Den arktiska regionen
            är på sina håll ett av världens få kvarvarande orörda områden.
            Effekterna av klimatförändringarna syns snabbare i Arktis än på
            många andra håll, främst genom successivt minskande istäcke under
            sommarhalvåret. Regio­nen är hemvist för en omfattande artrikedom
            och en stor variation av känsliga eko­system. Det är Centerpartiets
            mening att Arktis och dess orörda, sårbara områden ska värnas
            genom bevarande samt åtgärder som håller tillbaka exploateringstakten.
            Arbets­sättet med grön infrastruktur passar inte i dessa områden,
            särskilt med tanke på att det ännu inte finns tydliga och etablerade
            definitioner av vad det innebär eller ska leda till. Att experimentera
            med nya, ej etablerade sätt och metoder för ekosystemskydd är
            inte lämpligt i denna region.
          </p>
          <p xml:id="i-4vaqsTpPjDWhpZPQCogfPN">
            Det är viktigt att det nya ramverket inom FN:s konvention om
            biologisk mångfald (CBD) sätter ambitionsnivån högt och att den
            arktiska biodiversiteten tas i särskilt beaktande. De arktiska
            havsområdena är ytterst känsliga och riskerar att exploateras
            ytterligare när isarna smälter. För att skydda dessa vill Centerpartiet
            att fler marina naturreservat bildas och att utvinning av olja,
            gas och mineraler från havsbotten begränsas. Det storskaliga industriella
            fisket utgör också ett hot, inte minst mot de arktiska ursprungsbefolkningarna
            och deras livnäring genom småskaligt fiske. Vi ser också gärna
            fler marina naturreservat i havsområden utanför nationell jurisdiktion.
          </p>
          <p xml:id="i-8YN8PBHnbRnd6FpzoH8pE8">
            Centerpartiet anser att regionens ekonomiska utveckling måste
            ske på ett så hållbart sätt som möjligt, givet Arktis mycket känsliga
            och sårbara miljöer. Det är av stor vikt att framtida exploatering
            och utveckling tar mycket stor hänsyn till konsekvenserna för
            miljön och de människor som lever och har sin livnäring i Arktis,
            inte minst regionens ursprungsbefolkning. Dock är det viktigt
            att göra skillnad på olika typer av exploatering och varje enskilt
            lands förutsättningar att göra det på ett hållbart och miljösäkert
            sätt.
          </p>
          <p xml:id="i-EguBfLCTcv7hTFZuPeBp3W">
            Det är mycket viktigt att Sverige är en stark röst i de frågor
            som rör den arktiska regionen. Men det är samtidigt viktigt att
            de nordiska länderna, genom det nordiska samarbetet, förenar sina
            krafter för en hållbar utveckling i regionen. Därför bör också
            dessa frågor ges hög prioritet inom Nordiska rådet och dess ministerråd.
          </p>
        </div>
        <div xml:id="i-58XcD76Ljuakc1yf3unEXJ" type="motSignatures">
          <list xml:id="i-Qxc9AwrydBqRXiiNEyu89v">
            <item xml:id="i-A87mjFo8JmbVa9N2MQXNSM">
              Linda Modig (C)
            </item>
            <item xml:id="i-CDDVFdtzwviCprKhrGdgFk">
              Magnus Ek (C)
            </item>
            <item xml:id="i-88usryxM1NjC4vGrr1ARV3">
              Daniel Bäckström (C)
            </item>
            <item xml:id="i-CK9YkNjGKGNPficymsGhB1">
              Ola Johansson (C)
            </item>
            <item xml:id="i-6tfPBz7JJJHmpdydCSfZ6y">
              Kerstin Lundgren (C)
            </item>
            <item xml:id="i-VUzvpqV1rT3EbjURUiWFy9">
              Lars Thomsson (C)
            </item>
            <item xml:id="i-95bkfXGybxRftxiT5EEdPB">
              Annika Qarlsson (C)
            </item>
            <item xml:id="i-AkSQR2L4T5DBMGkeG4YJaH">
              Mikael Larsson (C)
            </item>
          </list>
        </div>
      </div>
    </body>
  </text>
</TEI>
