<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-FiU-02031">
  <teiHeader>
    <fileDesc>
      <titleStmt>
        <title>Avskaffa det skärpta amorteringskravet</title>
        <author corresp="i-VBA6eUH2CpmPZFgqzCpt9N">av Mats Persson m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2031 av Mats Persson m.fl. (L)</title>
          <idno type="rdwebb">H6022031</idno>
          <rs type="number">2031</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H6022031/text</ref>
          <ref type="dokument_url_html">http://data.riksdagen.se/dokument/H6022031</ref>
          <ref type="dokumentstatus_url_xml">http://data.riksdagen.se/dokumentstatus/H6022031</ref>
          <ref type="docx">http://data.riksdagen.se/fil/F08E164A-345B-4ACE-BC8D-5805A8D9CA8D</ref>
          <ref type="pdf">http://data.riksdagen.se/fil/33B0EA3E-B1C3-4B94-AB6F-F372CB32996A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>-</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-W3qyzKL6zNw9MQ9Pie7CBf" type="signed"/>
        <correspContext corresp="i-W3qyzKL6zNw9MQ9Pie7CBf">
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-Ury8j71qovS6fNtmWH6ks6" type="submitted">
          <date when="2018-11-29"/>
          <time when="14:07:56"/>
        </correspAction>
        <correspAction xml:id="i-8wNeKGLeHfbRwkCNQBvCQj" type="reviewed">
          <date when="2018-11-29"/>
          <time when="14:12:27"/>
        </correspAction>
        <correspAction xml:id="i-SVWQYW2c3MBBRLPTXYxCFC" type="referred">
          <date when="2018-12-05"/>
        </correspAction>
        <correspAction xml:id="i-Y3gP6WrHTx1JxzFuFSM1WN" type="assigned">
          <date when="2019-06-04"/>
          <time when="14:25:08"/>
        </correspAction>
        <correspContext corresp="i-Y3gP6WrHTx1JxzFuFSM1WN">
          <ref type="assignedTo">Finansutskottet</ref>
        </correspContext>
        <correspAction xml:id="i-LPFfUBhRHnbYWF9THgJfDu" type="behandlas_i"/>
        <correspContext corresp="i-LPFfUBhRHnbYWF9THgJfDu">
          <ref type="uppgift">2018/19:FiU22</ref>
          <ref type="ref_dok_id">H601FiU22</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-K62nQZXTM9zGhMqyUsA4gN" type="motHeader">
        <div xml:id="i-4s4J5SgvuMkEoBFUV39qUE" type="motTitle">
          Motion till riksdagen 2018/19:2031 av Mats Persson m.fl. (L)
          Avskaffa det skärpta amorteringskravet
        </div>
      </div>
      <div xml:id="i-8JQ2EEsNMpg9MJhr77NZRX" type="motBody">
        <div xml:id="i-44Z8nthZ9Gm2zyXHmguxtR" type="motProposal" subtype="förslag">
          <head xml:id="i-KQYriEsV1RbQfMQDHh6mkh">
            Förslag till riksdagsbeslut
          </head>
          <list xml:id="i-P1hj6iLTfNV5126Bd5frZE">
            <item xml:id="i-WYKRpPiXh3nkDT4hus5Qxq" sortKey="Yrkande 1">
              Riksdagen ställer sig bakom det som anförs i motionen om att
              avskaffa det skärpta amorteringskravet och tillkännager detta
              för regeringen.
            </item>
          </list>
        </div>
        <div xml:id="i-9iez2JgsuTR6BiqwSe8YwD" type="motContent">
          <head xml:id="i-UdXjZvwB2h9UuFfFJy7SUt" type="h1">
            Motivering
          </head>
          <p xml:id="i-RMKt2BmSJTDHyFM2MQXtnv">
            Det finns få områden i samhället där skillnaden i individers
            makt och frihet är så stor som på bostadsmarknaden. Den som redan
            är etablerad på bostadsmarknaden eller som har pengar kan välja
            sin bostad, men för många ungdomar och nyanlända är situationen
            en helt annan. Liberalernas bostadspolitik syftar till att öka
            byggandet och få en bostadsmarknad präglad av större rörlighet,
            där byggkostnaderna hålls nere genom ökad konkurrens, där priserna
            för att hyra i högre grad speglar verkligheten och där skatte­politiken
            minskar risken för både snabba prisstegringar och prisfall.
          </p>
          <p xml:id="i-1XPRjWdjfHjmPr5Qvy8oj">
            Hushållens skulder är i Sverige på en hög nivå, både historiskt
            och jämfört med andra länder, vilket bland annat påtalats av EU-kommissionen.
            Ur ett internationellt perspektiv har Sverige också präglats av
            en svag amorteringskultur, där svenska bostadslån amorterats i
            relativt liten utsträckning. Detta är en utveckling som gör att
            risker byggs upp och som på sikt kan bli skadlig för den makroekonomiska
            stabiliteten och i förlängningen också för den finansiella stabiliteten
            i Sverige.
          </p>
          <p xml:id="i-DMu1QZ9XmJ1MNXikXBpZDt">
            I grunden är det därför bra och sunt att människor tar större
            ansvar för sin egen ekonomi och för sina boendekostnader genom
            att amortera. Ju fler svenska hushåll som har stora skulder, desto
            mer sårbar blir makroekonomin för en framtida kris. Vid en kraftig
            konjunkturnedgång och prisnedgång på bostadsmarknaden utgör hushållens
            motståndskraft en viktig del av förmågan till återhämtning både
            avseende ekonomin i stort samt mer specifikt för bostadsmarknaden.
            Den grundläggande principen om att skulder ska betalas tillbaka
            bör därför upprätthållas, och det är av samma skäl också rimligt
            att lån med en hög skuldsättningsgrad ska betalas tillbaka snabbare
            än lån med en låg skuldsättningsgrad.
          </p>
          <p xml:id="i-WgFw3MqrEd7mp4QiyVRcLm">
            Under de senaste åren har ett antal kreditrestriktioner trätt
            i kraft – restriktioner som genom att minska människors möjligheter
            att efterfråga bostäder utgör ett hinder för ökat bostadsbyggande.
            Den senaste begränsningen är skärpningen av amorteringskraven
            som trädde i kraft den 1 mars i år. För hushåll som tar ett nytt
            bostadslån som överstiger 4,5 gånger hushållets inkomster före
            skatt ska nu ytterligare en procent av lånet amorteras årligen,
            utöver tidigare gällande krav på upp till två procents årlig amortering
            på lånebeloppet. Amorteringskrav kan effektivt begränsa hushållens
            belåning och därmed framtida risker för att lågkonjunkturer ska
            fördjupas, vilket är ett ändamål i sig. Regleringen bör dock betraktas
            som en nödvändig konsekvens av en dysfunktionell bostadsmarknad
            och bör därför omprövas när bostadsmarknaden nu kylts av.
          </p>
          <p xml:id="i-XnosnaXGerPdovzAj2Gqod">
            Att enbart begränsa möjligheterna att ta lån, utan att ta tag
            i andra för bostadsmarknaden centrala frågor som ränteavdrag och
            regleringar, riskerar att minska rörligheten på bostadsmarknaden
            och försvåra för exempelvis unga att flytta hemifrån. För varje
            bolån som inte beviljas kan effekten bli att en planerad nybyggnation
            uteblir, vilket riskerar att förvärra bostadsbristen, höja bostadspriserna
            och ytterligare öka behovet av åtgärder för att minska människors
            belåning.
          </p>
          <p xml:id="i-GiiYY6WyDjtfXprDVv9zoQ">
            När vi nu är på väg in i en lågkonjunktur, sannolikt i kombination
            med höjda räntor, är det en viktig prioritering för nästa regering
            att förhindra en bostadskrasch. En ekono­misk kris i Sverige skulle
            innebära ett enormt hårt slag för bostadsmarknaden och inte minst
            för de människor som vill ta sig in på den. Riksdagens partier
            behöver förvisso komma överens om de långsiktiga bostadspolitiska
            reformerna, men vi måste också göra något åt den osäkerhet som
            finns nu och som det skärpta amorteringskravet bidragit till.
            I väntan på en bred och långsiktig reformering av bostads- och
            bolåne­marknaden bör det skärpta amorteringskravet därför avskaffas.
          </p>
          <p xml:id="i-LLh32dTWSe3i4cSECYwQF5">
            För det första slår kravet mot unga förstagångsköpare, ofta i
            30–35-årsåldern, som i början av sin karriär behöver flytta till
            en större stad för att få jobb. För dessa kan kravet innebära
            flera tusenlappar i månaden i ökad amortering, vilket kraftigt
            förändrar utgiftskalkylen för den som behöver ta sitt första bostadslån.
            Detta innebär att hushåll som annars skulle ha råd med en bostad
            inte mäktar med den ytterligare amorteringen, vilket bland annat
            Finanspolitiska rådet konstaterat. Amorteringskravet kan då tvinga
            fram en ökning av antalet blancolån, andrahandsboenden eller svartkontrakt
            – eller till och med leda till att den som inte har råd behöver
            tacka nej till ett jobb för att en planerad flytt helt enkelt
            blir ekonomiskt omöjlig. En sådan ordning är förstås helt orimlig.
          </p>
          <p xml:id="i-LtMSfVsG7outH3ZB3HS1VE">
            För det andra drabbar det skärpta amorteringskravet inte bara
            den som står utanför bostadsmarknaden utan också den som vill
            byta bostad. Svensk fastighetsbeskattning präglas redan av mycket
            höga skatter vid försäljning och inköp av bostäder, vilket bidrar
            till lägre rörlighet på bostadsmarknaden och en större bostadsbrist
            än vad som annars vore fallet. Då det endast är nya och inte gamla
            bostadslån som omfattas av det skärpta amorteringskravet blir
            det svårare för äldre med låga pensioner att ta nya lån för att
            flytta till mindre bostäder, vilket ytterligare minskar utbudet
            och rörligheten på bostadsmarknaden. Då även renoveringslån omfattas
            av det skärpta kravet lär vi på sikt dessutom se ett minskat underhåll
            av det befintliga bostadsbeståndet.
          </p>
          <p xml:id="i-5Qo9SnJ2mJj7y4mMa1RdJW">
            För det tredje har det skärpta amorteringskravet redan nu bidragit
            till en snabb inbromsning av efterfrågan på bostäder, och därmed
            också till en oönskad minskning av byggandet. Eftersom bostadsbristen
            redan i grunden varit starkt bidragande till de stigande priserna
            på bostadsrätter och villor innebär detta att problemet riskerar
            att bli ännu större i framtiden. Trots högkonjunkturen och den
            förra regeringens (förvisso ineffektiva) byggsubventioner lider
            de flesta av Sveriges kommuner idag av bostads­brist. Med nuvarande
            byggtakt kommer heller inte alla de bostäder som skulle behövas
            att kunna bli till – särskilt inte när konjunkturen snart viker
            nedåt. Det är allvarligt, eftersom det bara är genom fler bostäder
            som prisökningen kan dämpas långsiktigt.
          </p>
          <p xml:id="i-4XHvyEa72RTNow3Uf9jNuZ">
            Den senaste mandatperioden har präglats av en passivitet och
            en ovilja att ta itu med bostadsmarknaden och ett bristande politiskt
            mod att göra någonting åt hushållens skuldsättning. Det krävs
            ett samlat grepp kring hur vi skapar ett ökat bostadsbyggande
            som bidrar till en ökad rörlighet och lägre trösklar, inte minst
            för unga och nyanlända. En omfattande och långsiktig reformering
            av bostadspolitiken måste påbörjas under de närmaste åren, men
            som ett första steg anser vi att det skärpta kravet ska tas bort.
            På samma sätt måste breda överenskommelser för att minska hushållens
            skuldsättning komma till stånd. Finanspolitiska rådet menar att
            man, istället för kvantitativa begräns­ningar såsom amorteringskrav,
            redan för länge sedan borde ha slagit in på en linje med nedtrappade
            ränteavdrag för att få bukt med prisutvecklingen och hushållens
            skuld­sättning. Liberalerna delar den bilden, vilket också har
            anförts i våra budgetmotioner.
          </p>
          <p xml:id="i-K2eGji5yfZ8YdsHiq75x4t">
            Det skärpta amorteringskravet berör hushållens kreditvillkor
            på marknaden och bedömdes vid införandet den 1 mars 2018 inte
            innebära några direkta budgetmässiga konsekvenser för staten.
            Ett avskaffande av samma krav bör således inte heller ha några
            mätbara offentligfinansiella effekter.
          </p>
        </div>
        <div xml:id="i-SEjf1jA2AFHaRjskESk6eG" type="motSignatures">
          <list xml:id="i-MugFHLEyvCWoZS9YfFALJj">
            <item xml:id="i-ULwpMLb3MCr2jv5LRorxum" who="i-VBA6eUH2CpmPZFgqzCpt9N">
              Mats Persson (L)
            </item>
            <item xml:id="i-QdkGNCdbiRCp8W5azEyrSK" who="i-U6F8gqiuV2DEZN1aMhyDnJ">
              Christer Nylander (L)
            </item>
            <item xml:id="i-MgwkCRW8nN6s2pJqo75vj6" who="i-S7wLw9aynA5vbRCsqxxL3N">
              Tina Acketoft (L)
            </item>
            <item xml:id="i-7PzEMFfCz2rmkLZNkYS6CD" who="i-QQYotqFjTJA7EiQZc1Wmzs">
              Emma Carlsson Löfdahl (L)
            </item>
            <item xml:id="i-37HcUXDqQhY63ngMWGobRh" who="i-HzxR5drvvumXGW3Fi7DiXX">
              Lina Nordquist (L)
            </item>
            <item xml:id="i-5QD161vbro3WfXu7ogfpfr" who="i-BUYvEhrSc9gnHcd6iS4eDJ">
              Allan Widman (L)
            </item>
          </list>
        </div>
      </div>
    </body>
  </text>
</TEI>
