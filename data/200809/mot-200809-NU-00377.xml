<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00377">
  <teiHeader>
    <fileDesc>
      <titleStmt>
        <title>Småföretagsfrågor</title>
        <author corresp="i-FAhoYDeAxVXRZmnF5LnHgv">av Kent Persson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Småföretagsfrågor</title>
          <idno type="rdwebb">GW02N377</idno>
          <rs type="number">N377</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N377/text</ref>
          <ref type="dokument_url_html">http://data.riksdagen.se/dokument/GW02N377</ref>
          <ref type="dokumentstatus_url_xml">http://data.riksdagen.se/dokumentstatus/GW02N377</ref>
          <ref type="doc">http://data.riksdagen.se/fil/A6B520F9-8FFA-4420-A8E6-DB411B4BB9A2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Cipk52v4RukFW6cv86Sutw" type="signed"/>
        <correspContext corresp="i-Cipk52v4RukFW6cv86Sutw">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-KnfRfemwD98TyCA1A8KCeX"/>
        </correspContext>
        <correspAction xml:id="i-E33E3K9baTocz64DBMdVVr" type="numbering">
          <date when="2008-10-08"/>
        </correspAction>
        <correspAction xml:id="i-AXKaTWmtzXRsCwa3kH2oMQ" type="submission">
          <date when="2008-10-06"/>
        </correspAction>
        <correspAction xml:id="i-HjxtKEM3XmW4pYRY9q9n9X" type="transfer">
          <date when="2008-10-06"/>
        </correspAction>
        <correspAction xml:id="i-VsVNteNYGzdWw4MD5tXKU1" type="assigned"/>
        <correspContext corresp="i-VsVNteNYGzdWw4MD5tXKU1">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-DsnyqkfYuPgcLXSBudoPqh">
            1 Sammanfattning
          </head>
          <p xml:id="i-7zFAhEutee46uE6B3t9YTL">
            Motionen tar upp bristen på riskkapital varför vi anser att det
            behövs en särskild miljöteknikfond med 300 miljoner kronor per
            år, en ökad satsning på såddfinansiering med 50 miljoner kronor
            per år och en utökad basfinansiering till kreditgarantiföreningarna
            med 50 miljoner kronor. Vi anser också att Forska och väx-programmet
            hos Vinnova bör få ökad tilldelning med 100 miljoner kronor under
            2009. Vi vill även se en förbättrad situation för kvinnligt företagande
            genom en översyn av finansierings- och klusterbyggande, likaså
            möjligheten till innovationer på kvinnodominerade områden. Ungas
            teknikkunnande och företagsamhet tas upp samt IT-utbyggnaden,
            högskolesamarbetet och problemen med den offentliga upphandlingen
            för småföretag. Småföretagens exportmöjligheter är eftersatta,
            och här vill vi se en ökad satsning med 200 miljoner kronor över
            tre år. Den sociala ekonomin och det kooperativa företagandets
            problem tas också upp.
          </p>
        </div>
        <div xml:id="i-9zPEiKwkfH3seNbrpVmkoj" type="TOC">
          <head xml:id="i-8cnBuQHin88eYxZckF1SF8">
            2 Innehållsförteckning
          </head>
          <list>
            <item>
              1 Sammanfattning 1
            </item>
            <item>
              3 Förslag till riksdagsbeslut 3
            </item>
            <item>
              4 Motivering 5
            </item>
            <item>
              5 Riskkapital 5
            </item>
            <item>
              6 Såddfinansiering 6
            </item>
            <item>
              7 Forskning och utveckling 7
            </item>
            <item>
              8 Forska och väx-programmet 7
            </item>
            <item>
              9 Kreditgarantiföreningar 8
            </item>
            <item>
              10 Regelförenkling 8
            </item>
            <item>
              11 En dörr in 9
            </item>
            <item>
              12 Finansieringssituationen för kvinnor 9
            </item>
            <item>
              13 Innovationer 10
            </item>
            <item>
              14 Kluster och nätverk 10
            </item>
            <item>
              15 Snilleblixtarna 11
            </item>
            <item>
              16 Komtek 11
            </item>
            <item>
              17 Flickor och teknik 11
            </item>
            <item>
              18 Ung företagsamhet 12
            </item>
            <item>
              19 Företag i hela landet 12
            </item>
            <item>
              20 Samverkan mellan småföretag och universitet och högskolor,
              den tredje uppgiften 13
            </item>
            <item>
              21 Offentlig upphandling och småföretagen 13
            </item>
            <item>
              22 Exportfrämjande verksamhet 14
            </item>
            <item>
              23 Social ekonomi 15
            </item>
            <item>
              24 Kooperativt företagande 16
            </item>
          </list>
        </div>
        <div type="motProposal" subtype="förslag">
          <head xml:id="i-2pA7G97KhCfjVqtBqdLmwi">
            3 Förslag till riksdagsbeslut
          </head>
          <list style="ol">
            <item xml:id="i-LR8BNDHpdxaRYqgPR9E4qj">
              Riksdagen tillkännager för regeringen som sin mening vad som
              anförs i motionen om de små företagens viktiga roll.
            </item>
            <item xml:id="i-2RYsktPZUwpE7ZasC4iVwr">
              Riksdagen tillkännager för regeringen som sin mening vad som
              anförs i motionen om riskkapital till en miljöteknikfond.
            </item>
            <item xml:id="i-THVyByCm1U1SpQKFzdiBaK">
              Riksdagen tillkännager för regeringen som sin mening vad som
              anförs i motionen om 50 miljoner kronor till såddfinansiering
              för 2009.
            </item>
            <item xml:id="i-UewnZkke52RJ7CyV5cTg5c">
              Riksdagen tillkännager för regeringen som sin mening vad som
              anförs i motionen om FoU (forskning och utveckling).
            </item>
            <item xml:id="i-Uk9SLi5kxgTjWp3nhZ84FX">
              Riksdagen tillkännager för regeringen som sin mening vad som
              anförs i motionen om 100 miljoner kronor till Forska och väx-programmet
              för 2009.
            </item>
            <item xml:id="i-2UZEM6gCa85PiSrMU9tdfX">
              Riksdagen tillkännager för regeringen som sin mening vad som
              anförs i motionen om basfinansiering med 5 miljoner kronor till
              kreditgarantiföreningarna för 2009.
            </item>
            <item xml:id="i-VRz36spBUTUsCp7UiaCdiU">
              Riksdagen tillkännager för regeringen som sin mening vad som
              anförs i motionen om regelförenklingar för företagare.
            </item>
            <item xml:id="i-DSq5uavcby36Gu9iYsHYux">
              Riksdagen tillkännager för regeringen som sin mening vad som
              anförs i motionen om en dörr in.
            </item>
            <item xml:id="i-6UwMgKE7d1oESb1oCNCrpN">
              Riksdagen tillkännager för regeringen som sin mening vad som
              anförs i motionen om finansieringssituationen för kvinnor.
            </item>
            <item xml:id="i-UPJWY5jio1t9e8CW6uuEGf">
              Riksdagen tillkännager för regeringen som sin mening vad som
              anförs i motionen om innovationer och kvinnor.
            </item>
            <item xml:id="i-QwXvcRYd7hKPZj6FQ5wZBj">
              Riksdagen tillkännager för regeringen som sin mening vad som
              anförs i motionen om kluster, nätverk och kvinnor.
            </item>
            <item xml:id="i-RqfcAFnXs75XGWRayMAHRb">
              Riksdagen tillkännager för regeringen som sin mening vad som
              anförs i motionen om Snilleblixtarna och Komtek.
            </item>
            <item xml:id="i-FXmMzWhyPsvzqDftqcRG9u">
              Riksdagen tillkännager för regeringen som sin mening vad som
              anförs i motionen om flickor och teknik. 1
            </item>
            <item xml:id="i-A6fAdAc8CbyuAUauo4LRT3">
              Riksdagen tillkännager för regeringen som sin mening vad som
              anförs i motionen om Ung företagsamhet. 1
            </item>
            <item xml:id="i-VRyFrE7VDS2nKQASfdLsSw">
              Riksdagen tillkännager för regeringen som sin mening vad som
              anförs i motionen om företag och IT.
            </item>
            <item xml:id="i-KP1uuR7r7TxhiCfdWse1S4">
              Riksdagen tillkännager för regeringen som sin mening vad som
              anförs i motionen om den tredje uppgiften, en samverkan mellan
              små företag och universitet och högskolor. 1
            </item>
            <item xml:id="i-XQ9WwvnBsEHQ4bsAJwfyBH">
              Riksdagen tillkännager för regeringen som sin mening vad som
              anförs i motionen om offentlig upphandling och småföretag. 2
            </item>
            <item xml:id="i-WbCYDfmyMFZe89syTNfFG8">
              Riksdagen tillkännager för regeringen som sin mening vad som
              anförs i motionen om 200 miljoner kronor till exportfrämjande
              för perioden 20092011.
            </item>
            <item xml:id="i-2AU8ektUpkD6qjBs9FgNJC">
              Riksdagen tillkännager för regeringen som sin mening vad som
              anförs i motionen om social ekonomi.
            </item>
            <item xml:id="i-JrCEnCjWDyERSLMR5azCLa">
              Riksdagen tillkännager för regeringen som sin mening vad som
              anförs i motionen om kooperativt företagande.
            </item>
          </list>
          <p xml:id="i-5h5c1U92i1q1J84Yx7HpmC">
            1 Yrkandena 13, 14 och 16 hänvisade till UbU.
          </p>
          <p xml:id="i-7BRe6DBWPNFgCnR22wCtAU">
            2 Yrkande 17 hänvisat till FiU.
          </p>
        </div>
        <div type="motContent">
          <head xml:id="i-7wcJdvGXJFLpiPnZmNEguG" type="h1">
            4 Motivering
          </head>
          <p xml:id="i-Qji6pF6EneqYYgyPxSdTay">
            För Vänsterpartiet är full sysselsättning arbete åt alla en prioriterad
            fråga. När alla människor oavsett ålder, kön och etniskt ursprung
            har möjlighet att ha ett arbete fungerar vårt samhälle som bäst.
            Ett samhälle med hög arbetslöshet och ökande ekonomiska klyftor
            skapar stora motsättningar. Ojämlika samhällen är både orättvisa
            och ineffektiva. Det är därför ett grundläggande politiskt ansvar
            att skapa förutsättningar för att alla medborgare ska kunna arbeta.
          </p>
          <p xml:id="i-Hq6Zeyx4WutcfpH45fHeFs">
            Vänsterpartiet driver frågan om fler anställda i kommuner och
            landsting. Det är jobb som berör de flesta människor i vardagen
            eftersom det handlar om fler anställda inom t.ex. hälso- och sjukvården,
            äldreomsorgen och skolan. Vi kallar det för folknära jobb.
          </p>
          <p xml:id="i-4TdXdyHjgMjkdDCyKX8QSC">
            Vi tror också att satsningar på den offentliga sektorn kan skapa
            bra förutsättningar för små- och medelstora företag att växa och
            nyanställa. Fler i arbete ger också ökade skatteinkomster. Vi
            behöver fler arbetade timmar i den icke skattefinansierade sektorn.
          </p>
          <p xml:id="i-RNr7GpHiWm4Pen76Cqcw5f">
            Det är också ett politiskt ansvar att skapa förutsättningar för
            ett arbetsliv som präglas av trygghet och goda möjligheter till
            inflytande och utveckling. En hög generell utbildningsnivå och
            en aktiv arbetsmarknadspolitik är omistliga delar i den svenska
            modellen. Genom att bejaka strukturomvandling kan produktiviteten
            och kvaliteten i arbetslivet ökas. I det sammanhanget måste också
            de mindre företagen och företagarnas villkor lyftas fram. I en
            tid då vi knappast kan räkna med så många fler anställda i de
            stora mångnationella börsbolagen bör den politiska kraften läggas
            på att utveckla de små och medelstora företagen. Det är viktigt
            att denna del av näringslivet växer och fler anställs. Nya fasta
            jobb i offentlig sektor kombinerat med nya fasta jobb i småföretagen
            är vår väg att klara den fulla sysselsättningen och för att utveckla
            den generella välfärden. Detta bör ges regeringen till känna.
          </p>
          <head xml:id="i-CBLVSgJcfFGQo4vP34RYjy" type="h1">
            5 Riskkapital
          </head>
          <p xml:id="i-HENipuwxiTaHXfE76MpkaN">
            För att skapa en hållbar tillväxt och fler jobb är tillgången
            till kapital av central betydelse. Många gånger är det en av de
            främsta förutsättningarna för att ett företag ska kunna växa.
            Historiskt har staten varit en viktig, i många fall helt dominerande
            risktagare i blivande framtidsbranscher genom myndigheter och
            statliga företag i form av teknikutvecklare och kvalificerade
            beställare. De har därigenom medverkat till uppbyggnaden av dagens
            näringsliv.
          </p>
          <p xml:id="i-Eos2bNSWN9Z98hhjxXF5KB">
            Givna exempel är samverkan mellan Ericsson och Televerket, SJ:s
            betydelse för Asea, eller den roll som Vattenfall har haft för
            teknisk och industriell utveckling. Det är viktigt att Sverige,
            som ett litet land, även i framtiden kan vara med och utveckla
            ny teknik inom centrala tillväxtområden, inte minst inom energi-
            och miljöområdet. Sverige i stort har ingen brist på riskkapital.
            Staten som står för en mindre part satsar genom olika fonder och
            myndigheter som Industrifonden, Innovationsbron och Almi en del
            kapital på olika sätt. Privata riskkapitalister står för merparten
            och har gått in med kapital i ett stort antal branscher. Men det
            finns vita fläckar, för staten och för samhället i stort, viktiga
            framtidssatsningar som inte kommer till stånd. Det kan bero på
            att riskerna upplevs som för höga. Det kan bero på att man sitter
            fast i gamla föreställningar om vad som är värt att satsa på.
            Det kan bero på att privata riskkapitalister har en tendens att
            springa i flock, vilket betyder att vissa branscher är på modet
            för tillfället andra inte. Det kan slutligen också bero på att
            satsningen är för långsiktig och att uthålligheten bland privata
            riskkapitalister inte är så stor. När marknaden är imperfekt på
            något av ovanstående vis måste staten träda in och ta sitt ansvar.
            Detta bör ges regeringen till känna. (Vänsterpartiet vill satsa
            på en miljöteknikfond. Detta behandlas i motion 2008/09:N374 Miljöteknik.)
          </p>
          <head xml:id="i-TQobKNRhNZApFKAh6rqpnK" type="h1">
            6 Såddfinansiering
          </head>
          <p xml:id="i-RKtemSuW8RFXVrH2r2XKno">
            Såddfinansiering innebär att någon träder in med kapital och
            kompetens i det allra första skedet av en företagsstart när det
            ännu inte går att se om det finns säkra vinster att göra. En av
            statens viktigaste uppgifter är att träda in där det privata kapitalet
            inte har tillräcklig uthållighet. Detta gäller byggande av broar
            och vägar men också i vissa fall uppbyggnad av företag. Privat
            kapital gjorde dyrbara uppköp av små IT-bolag med avancerade och
            ibland rätt skakiga idéer under IT-eran. När sedan IT-bubblan
            sprack i början av 2000-talet försvann det privata såddkapitalet
            mer eller mindre över en natt. Denna erfarenhet samt tidigare
            erfarenheter av samma karaktär visar tydligt på att staten har
            en viktig uppgift att fylla för att säkra långsiktig såddfinansiering.
            Idag har begreppet såddfinansiering fått två betydelser: dels
            det lokala såddfinansieringskapitalet som kan komma från både
            Nutek (Verket för näringslivsutveckling) och lokala investerare
            och som stöder uppbyggandet av mindre företag med lokal karaktär,
            dels det nationella såddfinansieringskapitalet som med, förhoppningsvis,
            betydligt större resurser stöder en utveckling av viktiga nationella
            nya storföretag av avancerad teknisk natur inom framtidsområden
            där det privata kapitalet tvekar. Till sin karaktär är såddfinansieringen
            sådan att den i många fall kommer att stödja projekt som misslyckas,
            men där det lyckas är det som i början var ett litet frö ett småföretag
            en av de viktiga beståndsdelarna i en fortsatt utveckling av välståndet
            i Sverige. Vänsterpartiet vill utveckla båda dessa stödjeben för
            de nya företagen. Det är här som Sverige, mitt i globaliseringsprocessen,
            kommer att hämta en hel del av sin kraft. I en konjunkturnedgång
            måste man också planera för framtiden och för framtidens företag,
            och därför avsätter Vänsterpartiet 50 miljoner kronor till såddfinansiering
            per år i tre år. Det som sägs om såddfinansiering bör riksdagen
            ge regeringen till känna.
          </p>
          <head xml:id="i-YN94Ms8GgFfLX8ZtmGWxz6" type="h1">
            7 Forskning och utveckling
          </head>
          <p xml:id="i-CcPgS3ZgQXZCssfrqWxRL3">
            Forskning och utveckling (FoU) är två av de viktigaste faktorerna
            för att skapa arbetstillfällen och tillväxt. Det behövs ökade
            resurser i FoU-kedjan: från tillämpad och behovsmotiverad forskning
            till utvecklingen av produkter, system och tjänster.
          </p>
          <p xml:id="i-R1hYn5YzFCvVMNBJQnxoyM">
            Innovationer är i de allra flesta fall en följd av många års
            utveckling, allt oftare med betydande forskningsarbete bakom.
            I Sverige satsar staten stora resurser på grundforskning, och
            den svenska forskningen håller en hög internationell kvalitet
            inom många områden. Den behovsmotiverade forskningen och utvecklingen
            har däremot fått stå tillbaka, vilket har inneburit att avkastningen
            på satsade forskningsmedel har varit låg.
          </p>
          <p xml:id="i-6PHVPvm31wg9WeZM6QYBGy">
            Få forskningsresultat har kommersialiserats. Det blir alltmer
            uppenbart att kommersiella framgångar sällan föds genom forskningsinsatser
            på högskolor utan oftare av människor med nära relationer till
            marknadernas problem och behov. Småföretag med utvecklade marknadsrelationer
            har en stor potential att identifiera goda utvecklingsidéer. Idéer
            som för kommersialiseringen allt oftare kräver kvalificerade FoU-insatser,
            exempelvis för att tillämpa nya tekniska rön. Detta bör regeringen
            ges till känna.
          </p>
          <head xml:id="i-8Fbcn9xoXysCCgRtYMeLq5" type="h1">
            8 Forska och väx-programmet
          </head>
          <p xml:id="i-Ag28rTaUzuqQv9HDPk5jrS">
            Forska och väx-programmet är just ett sådant program som kan
            ge resultat utifrån det som beskrivs här ovan. Det initierades
            av den socialdemokratiska regeringen med stöd av Vänsterpartiet.
            Programmet, som drivs av Vinnova, erbjuder små och medelstora
            företag bidrag till tre olika typer av FoU-verksamhet:
          </p>
          <list style="ol">
            <item xml:id="i-GT6h2y32b8RCiaSDgWk2hZ">
              Genomförande av FoU-projekt. Bidraget kan uppgå till max 5 miljoner
              kronor och 50 procent medfinansiering krävs.
            </item>
            <item xml:id="i-2XLvUyg4nmb5GDhcNmsGVj">
              Förstudie inför ett FoU-projekt. Bidraget kan uppgå till max
              500 000 kronor och täcker upp till 100 procent av kostnaden.
            </item>
            <item xml:id="i-2NQwsM6384JPLNiL9dF7S5">
              Behovsidentifiering och analys riktat till företag som saknar
              FoU-erfarenhet. Bidraget kan uppgå till max 75 000 kronor och
              täcka upp till 100 procent av kostnaderna.
            </item>
          </list>
          <p xml:id="i-KF5er686fP18zAZh2x5vYT">
            Söktrycket vid första utlysningen var mycket stort. Så har det
            också fortsatt. I samband med den senaste utlysningen våren 2008
            sökte 407 företag över 600 miljoner kronor. Det Vinnova kunde
            finansiera var endast 60 småföretag med sammanlagt 50 miljoner
            kronor. Det skulle betyda att endast knappt 15 procent av ansökningarna
            beviljas. Projekt som ingår i programmet är sådant som klimatsmart
            värmesystem, personsöksystem för flytvästar, distribution från
            väg till järnväg och nasalt influensavaccin. Under tiden står
            mängder av småföretag med mycket goda projekt och stampar i portgången.
            Det stora söktrycket är en tydlig indikation på ett stort behov
            av ekonomiskt stöd men också på att hundratals, kanske tusentals
            små företag bär på kommersiellt lovande innovationsidéer.
          </p>
          <p xml:id="i-7FeTNccSM2Yai1PjknhUBB">
            Vänsterpartiet menar att en ökning av medelstilldelningen bör
            ske för att öka Forska och väx-programmets möjligheter att finansiera
            fler projekt. Vi anslår därför 100 miljoner kronor för 2009, 100
            miljoner för 2010 och 100 miljoner för 2011 utöver regeringens
            förslag. Detta tas upp i särskild budgetmotion. Det som här har
            anförts om Forska och väx-programmet bör riksdagen som sin mening
            ge regeringen till känna.
          </p>
          <head xml:id="i-7k7w7DALgJYkcgwcXzjMmW" type="h1">
            9 Kreditgarantiföreningar
          </head>
          <p xml:id="i-YE1vsjh1wjz9v8UwEMZCv3">
            En aktör som kan komma att spela en allt viktigare roll är de
            olika kreditgarantiföreningarna. I dag finns kreditgarantiföreningar
            i flera län. Nya föreningar är under uppbyggnad. Alla är samlade
            under en paraplyorganisation, Sveriges kreditgarantiföreningar.
            Dessa föreningar har en unik möjlighet att arbeta i de regioner
            i landet som inte är traditionella storstads- eller tillväxtcentrum
            och där tillgången till riskvilligt kapital många gånger är bristfällig.
            Ett av syftena med verksamheten är att skapa ett lokalt och regionalt
            engagemang och ta till vara lokal kunskap om människors entreprenörsvilja
            för att på så sätt få ett starkt och aktivt näringsliv på orten
            eller i regionen. I regioner där t.ex. ett stort bruk länge varit
            den dominerande arbetsgivaren skulle föreningarna kunna få stor
            betydelse för att skapa nya företag och nya arbetstillfällen.
            Föreningarna kan också tillföra annat viktigt, såsom rådgivning,
            mentorer och nya nätverk. Kreditgarantiföreningar är en ganska
            ny företeelse i Sverige jämfört med många länder i övriga Europa.
            Det gör att i det här avseendet ligger Sverige långt efter när
            det gäller att hitta alternativa finansieringslösningar. Kreditgarantiföreningarna
            i Europa är också mycket bra exempel på hur privat engagemang
            har kunnat förenas med offentligt. Det är nödvändigt att vi kan
            ge stöd till kreditgarantiföreningarnas uppbyggnad och organisation.
            För att bygga ut verksamheten är det också nödvändigt att se över
            möjligheten till återförsäkring av kreditgarantiföreningarnas
            kapitalbas, liksom att komma åt de strukturfondsmedel som finns
            i syfte att understödja och bygga upp verksamhet. För att underlätta
            uppbyggnad av kreditföreningar i Sverige bör det finnas en nationell
            basfinansiering av verksamheten. Vänsterpartiet föreslår därför
            5 miljoner kronor till basfinansiering per år i tre år. Detta
            ska ges regeringen till känna.
          </p>
          <head xml:id="i-tyWGfisScPorfg6ZqR7ey" type="h1">
            10 Regelförenkling
          </head>
          <p xml:id="i-EDCvbupXW7FxUPhGQXDHzN">
            Den största drivkraften för företagaren är att utveckla och driva
            sin verksamhet framåt. En företagare vill inte lägga mer tid än
            nödvändigt på administration bestämd av de lagar och regler samhället
            sätter upp. De lagar och regler som finns ska hjälpa företagen
            att utvecklas och expandera inte kännas som ett hinder. Nutek
            genomför så kallade basmätningar på ett antal områden som är extra
            regeltyngda för företagen, till exempel skatt, arbetsmarknad,
            miljö- och livsmedelsområdet. Regeringen har satt upp ett mål
            att regelbördan ska minskas med 20 procent fram till år 2010.
            Den målsättningen övervakas genom att Nutek kommer att mäta förändringen
            år från år. Den uppföljning som hittills genomförts visar inte
            att den administrativa bördan har minskats, snarare tvärtom. Vänsterpartiet
            anser att man inte enbart kan sätta upp kvantitativa mål, utan
            de måste också kompletteras med kvalitativa. Regeringen har till
            exempel på skatteområdet gjort en lång rad avsteg från en likformighet
            i beskattningen, vilket inneburit en rad gränsdragningsproblem
            och därmed ökad administration för både myndigheter och den enskilde
            företagaren. Vi vill se en inriktning där man både skapar nya,
            relevanta och enkla regler och att en revidering dessutom görs
            i tidigare beslutade regelverk. Vänsterpartiet anser dessutom
            att regelförenklingsarbetet måste påskyndas. Regeringen har tappat
            tempo. Småföretagens speciella situation måste uppmärksammas extra
            noga. De har samma lagar och regler att följa som de större företagen
            men mindre resurser att lägga ned på administration. Detta bör
            ges regeringen till känna.
          </p>
          <head xml:id="i-KDwY1m9V6EiQXAsxW7tkFf" type="h1">
            11 En dörr in
          </head>
          <p xml:id="i-FwGwVwAuwTaJmCEBLxsuj7">
            Det är viktigt att så långt möjligt försöka skapa en modell med
            en dörr in. Ett system där företagaren på ett och samma ställe
            kan få information och nödvändiga myndighetskontakter som behövs
            för att driva verksamheten. Det vore en viktig del i arbetet för
            att förenkla för företagen. Myndigheterna måste också ta ansvar
            för att företagen kan få relevant information liksom företagen
            ansvarar för att skaffa information och att lagar och regler efterlevs.
            Besked och information som lämnas från bland annat myndigheter
            till företag måste också vara samordnade och likalydande. Detta
            bör ges regeringen till känna.
          </p>
          <head xml:id="i-ehQuzeWdSwVQWS7q2pZLv" type="h1">
            12 Finansieringssituationen för kvinnor
          </head>
          <p xml:id="i-GuAgAvgAtPJq8ZZhE8wuXS">
            I slutet av 2007 presenterade Nutek statistik över hur statligt
            beviljade företagsstöd fördelade sig mellan kvinnor och män, Utfall
            och styrning av statliga insatser för kapitalförsörjning ur ett
            könsperspektiv. En av flera slutsatser som redovisas är att kvinnor
            i betydligt mindre utsträckning än män är mottagare av statligt
            finansiellt stöd till företag. Det är bara i ett sammanhang som
            kvinnor blivit föremål för större insatser än män och det gäller
            Almis mikrolån. Där stod kvinnor för 52 procent av de beviljade
            stödinsatserna. Av andra statliga aktörers stödinsatser, till
            exempel Vinnova, regionalt investeringsstöd och regional såddfinansiering,
            gick enbart 7, 8 respektive 11 procent av det totala stödbeloppet
            till kvinnor. Vi kan konstatera att vi inte är nöjda med detta
            utfall. De statliga stödinsatserna bör fördela sig jämnt mellan
            könen. En annan viktig slutsats är att andelen kvinnor varierar
            kraftigt som mottagare av olika typer av finansiellt stöd, kanske
            främst när det gäller forskning och utveckling samt insatser i
            tidiga skeden. När utvärderingar görs ska man naturligtvis beakta
            att kvinnor är i minoritet bland företagare. Variationen kan också
            vara stor mellan olika branscher. Ändå är det uppenbart att det
            behövs en översyn av hur styrningen av insatserna för kapitalförsörjningen
            fungerar, dessutom av hur man kan tillgodose just kvinnors behov.
          </p>
          <p xml:id="i-Pbv9G2fQ2P9Lod1MTEsoQo">
            För få till stånd en mer jämn fördelning av det statliga finansiella
            företagsstödet anser vi att verksamheter som är kvinnodominerade
            bör uppmärksammas och speciell information riktas mot dessa branscher;
            det kan till exempel gälla mode och design. Vidare tycker vi att
            alla som jobbar med företagsrådgivning eller annat gentemot företag,
            bör genomgå en jämställdhetsutbildning. Denna utbildning ska vara
            obligatorisk i verksamheter som stöder småföretag med statliga
            pengar och erbjudas i övrig verksamhet där man jobbar direkt mot
            småföretag. Det kan även gälla den privata sektorn. Detta bör
            ges regeringen till känna.
          </p>
          <head xml:id="i-CTEYFkFixRZFKu28NM43Go" type="h1">
            13 Innovationer
          </head>
          <p xml:id="i-FaFXouJK3XNKVqUsPz4fZM">
            Det finns idag viktig verksamhet inom innovationsområdet som
            vänder sig till kvinnor, t.ex. Quis Qvinnliga uppfinnare i Sverige.
            Det är viktigt att staten tar ansvar så att verksamheten kan leva
            vidare och utvecklas. Det finns många kvinnliga innovatörer i
            landet. De arbetar ofta med produkter och tjänster som skiljer
            sig från männens. Många kvinnors innovationer utgår från deras
            yrke eller hobby, och uppfinningarna återfinns därför ofta inom
            handel, service och vård. Dessa områden är inga statusområden
            och kunskapen från samhället är ofta bristfällig, vilket leder
            till att det är svårt att finna kapital eller adekvat rådgivning
            från näringslivet och samhället. Här finns en stor framtidspotential
            vad gäller utvecklingen av nya innovationer och tillväxt. Det
            bör ges regeringen till känna.
          </p>
          <head xml:id="i-LsKbdbrmsJoTHo5sw4gfUP" type="h1">
            14 Kluster och nätverk
          </head>
          <p xml:id="i-MaD1Qbv3Sj3UxvcAeZTmAw">
            Att tillhöra ett nätverk har visat sig vara ett framgångsrikt
            koncept när det gäller möjlighet att byta information och erfarenheter.
            Det har även visat sig att män i större utsträckning än kvinnor
            använder sig av nätverksbyggande. För att synliggöra kvinnors
            roll i en hållbar samhällsutveckling finns stort behov av kvinnliga
            nätverk. Det finns många framgångsrika kluster i landet, t.ex.
            biltestklustret i Norrbotten och Paper Province i Värmland. Kluster
            växer fram naturligt genom att företagen i en speciell bransch
            eller marknad ser ett affärsvärde i att samarbeta. De kluster
            som är verksamma idag ligger företrädesvis inom manligt dominerade
            branscher. Staten kan inte skapa kluster men däremot uppmuntra
            och skapa goda arenor för möten i speciellt kvinnliga branscher.
            Detta bör ges regeringen till känna.
          </p>
          <head xml:id="i-RPnCGVykTVHGsgNMuoWMKB" type="h1">
            15 Snilleblixtarna
          </head>
          <p xml:id="i-VdPwg8Xw5DsM84efrwRgBo">
            För att öka antalet företag, både små och stora, måste samhället
            tidigt intressera barn och ungdom för dessa frågor.
          </p>
          <p xml:id="i-HFf5hNoe6x6BVuefs3st8h">
            Snilleblixtarna vänder sig till barn i åldrarna sju till tolv
            år och deras lärare. Syftet med Snilleblixtarna är att stimulera
            barns kreativitet och företagsamhet och därigenom öka deras självförtroende
            och självtillit. Idén bygger på learning by doing (att lära sig
            genom att göra). Barnen får självständigt lösa problem som de
            stött på i vardagen genom att pillra, mickla och skruva. Det kan
            handla om allt ifrån att uppfinna en radiostyrd hockeypuck till
            att tillverka en kaffeluktande ansiktsmask som får sömniga föräldrar
            att vakna tidigare på morgnarna. Snilleblixtarna är öppet för
            alla som vill.
          </p>
          <head xml:id="i-BiwgER25u8BNTtaeYGv6FT" type="h1">
            16 Komtek
          </head>
          <p xml:id="i-L29ucFZzCykZNExsvTUCq3">
            Komtek (Kommunala teknikskolor), den kommunala entreprenörs-
            och teknikskolan, började som en idé på Nutek inom programmet
            Kvinnor och innovationer. Nutek har på regeringsuppdrag etablerat
            Komtek på några platser i landet. Komtek är ett komplement till
            undervisningen i skolan och ger en allsidig teknisk kunskap med
            tonvikt på mekanik, elektronik och IT. Genom Komtek ska fler flickor
            och pojkar kunna se sig själva som framtidens ingenjörer, uppfinnare
            och entreprenörer. Komtek läggs just nu ut på anbud från Nutek
            med en mycket liten budget. Vänsterpartiet anser att Nutek även
            i fortsättningen ska sköta och också utveckla Komtek. Detta bör
            ges regeringen till känna.
          </p>
          <head xml:id="i-F5qwpEyKjjHQPN6QXSqPTC" type="h1">
            17 Flickor och teknik
          </head>
          <p xml:id="i-Smcj4NgmpZb2Z9vPcXk1FW">
            Varför visar dagens barn och ungdomar så lite intresse för teknik?
            Varför har de senaste decenniernas satsning på att få in flickor
            och kvinnor på teknikområden inte gett mer? Andelen flickor som
            går det tekniska programmet är ca 15 procent. De som läser och
            fullföljer sina ingenjörsstudier ökar sakta men ligger fortfarande
            på låga 26 procent av alla ingenjörsstuderande. Inom Komtek ska
            flickor kunna uppleva och jobba med teknik på sina egna villkor.
            Tekniken ska vara genusneutral och fri från könsschabloner. Både
            flickor och pojkar ska bli varse att tekniken finns runt omkring
            oss och utgör en naturlig del av allas vardag. På Komtek deltar
            lika många flickor och pojkar i verksamheten. Vänsterpartiet vill
            stödja exempel som Komtek därför att det är viktigt för framtiden,
            både för utveckling och hållbar tillväxt och för att det ska finnas
            välutbildad arbetskraft inom teknik och naturvetenskap. I dag
            har Sverige en god placering internationellt sett vad avser flera
            tillväxtområden. För att vi ska behålla vår position måste denna
            inriktning ges stort stöd. Vänsterpartiet tycker att det är vitalt
            att arbetslivet blir mer jämställt. Detta bör ges regeringen till
            känna.
          </p>
          <head xml:id="i-XdhC4n5DacXoGejZxr3qWU" type="h1">
            18 Ung företagsamhet
          </head>
          <p xml:id="i-RMXJ6BmdBymF8hzwPVviZL">
            UF, Ung företagsamhet, är en ideell organisation som sedan 1980
            verkar för att införa företagsamhet och ett engagerat näringsliv
            i det svenska utbildningssystemet. Genom Ung företagsamhets utbildningar
            ges ungdomar möjlighet att utveckla kreativitet, företagsamhet
            och entreprenörskap. Sedan starten 1980 har verksamheten utvecklats,
            och efterfrågan från utbildningssystemet har ökat varje år. För
            att ha ett brett näringsliv med både stora och små företag krävs
            det kunskap och förståelse för företagens vardag och arbetssätt.
            Genom att driva ett UF-företag får ungdomarna en god inblick i
            livet som företagare. De siffror som UF tar fram visar att 23
            procent av dem som gått kursen driver företag efter tio år. Vi
            tror även att steget att starta företag är mindre för en person
            som har drivit ett UF-företag som ung. Det är viktigt att personer
            som startar ett företag är medvetna om arbetets omfattning, risker
            och möjligheter, och där har en person som drivit ett UF-företag
            ett stort försprång. Möjligheten för UF att besöka skolor och
            intressera eleverna för företagsamhet bör öka. Detta bör ges regeringen
            till känna.
          </p>
          <head xml:id="i-QbEL951UsobLNT8zCrEcwk" type="h1">
            19 Företag i hela landet
          </head>
          <p xml:id="i-5wyZqyHcVF8L87KKsu9vpQ">
            Den regionalpolitiska dimensionen behandlas i motion 2008/09:N224
            Regionalpolitik. Här vill vi endast ta upp några företagsspecifika
            krav. IT i småföretag och god infrastruktur i hela landet är en
            avgörande fråga för landets välstånd och utveckling. En viktig
            del är bra tillgång till IT-infrastruktur i hela landet med modern
            teknik. I dag finns det vissa delar av landet som inte har tillgång
            till bredband. Ansvaret att säkerställa tillgången på bredband
            ligger på staten. I detta arbete är det självklart viktigt att
            jobba med nya tekniska lösningar, till exempel trådlöst bredband.
            Både stora och små företag behöver god tillgång till modern IT-teknik
            i sin dagliga verksamhet. I och med att näten i större utsträckning
            fylls med tjänster både för enskilda personer och företag är det
            viktigt att alla kan ta del av de möjligheter som IT-tekniken
            erbjuder. I dag finns alla myndigheter och organisationer som
            ett företag behöver komma i kontakt med på Internet. Även många
            tjänster som kan underlätta företagens vardag finns på Internet.
            Denna utveckling är en viktig del av det förenklingsarbete som
            bedrivs av staten. Det gäller då att företagen använder sig av
            IT-verktyg för att kunna tillgodoräkna sig den förenkling och
            tidsvinst som ny teknik skapar. Vidare kommer ett nytt lagförslag
            som innebär att man för anbud som lämnas i offentlig upphandling
            ska kunna kräva att det lämnas in elektroniskt. Studier visar
            att småföretag inte utnyttjar IT i den utsträckning de skulle
            kunna. Det beror säkert på många orsaker där några kan vara att
            det inte finns tillräckligt hög hastighet i näten för att det
            ska vara värt att investera i, men även att kompetens saknas i
            företagen och att investeringskostnaden för ny teknik och kunskap
            är hög. Staten behöver satsa pengar för att öka kunskap och IT-mognad
            i de små företagen. Det är även en förutsättning för att de, på
            samma villkor som övriga näringslivet, ska kunna delta i till
            exempel offentliga upphandlingar och andra affärsmöjligheter liksom
            kunna tillgodogöra sig den information och e-tjänster som myndigheter
            erbjuder. När programmet utformas ska den lokala förankringstanken
            och företagens verksamhet stå i fokus för att målet om ökad kunskap
            och IT-mognad i småföretag ska uppnås. Detta bör ges regeringen
            till känna.
          </p>
          <head xml:id="i-9DE8DMhsNaq4pfYiTXKaaP" type="h1">
            20 Samverkan mellan småföretag och universitet och högskolor,
            den tredje uppgiften
          </head>
          <p xml:id="i-DoLaKVYY188ia6jw47fW35">
            I dag finns det universitet och högskolor i alla län i landet.
            Ett av universitetens och högskolornas uppgift är att främja utbytet
            av idéer med övriga samhället. Att öka kontaktytor och utbytet
            mellan företagen och universiteten och högskolorna är viktigt
            för landets framgång. I Sverige är det inte så vanligt att småföretag
            och universitet och högskolor jobbar tillsammans. Vi anser att
            denna samverkan borde öka. Att öka kunskapen och att hitta möjligheter
            till samarbete skulle vara till stor nytta för företagen och universiteten
            och högskolorna. Idag finns det verksamhet som bygger på att företag
            kan hyra en student för ett visst uppdrag eller en tidsperiod.
            Detta ser vi positivt på, och en spridning av sådan verksamhet
            skulle vara bra för småföretagens möjlighet att hitta ett meningsfullt
            utbyte med universiteten och högskolorna. Vänsterpartiet vill
            se ett stärkande av denna verksamhet. Detta bör ges regeringen
            till känna.
          </p>
          <head xml:id="i-CYQU6BYPqvnBLy9GFNawkM" type="h1">
            21 Offentlig upphandling och småföretagen
          </head>
          <p xml:id="i-Lxgi9CsxbdVXn4EEH2HsfP">
            Lagen om offentlig upphandling (LOU) påverkar de små och medelstora
            företagen. Lagen om offentlig upphandling omfattar alla inköp
            som görs av kommuner, landsting, statliga myndigheter och andra
            offentliga organ. Under 2007 köpte den offentliga sektorn tjänster
            och varor och gjorde investeringar för cirka 500 miljarder kronor.
            Förutom den svenska marknaden finns även en europeisk marknad
            för LOU och detta innebär stora affärsmöjligheter för landets
            företag. Många företag har offentliga aktörer som stora och viktiga
            kunder. Detta gäller även små och medelstora företag, även om
            det finns studier som visar att antalet anställda påverkar omfattningen
            av lämnade anbud: ju fler anställda ett företag har, desto vanligare
            är det att de lämnar anbud i offentliga upphandlingar. I en rapport
            från Nutek om småföretag och offentlig upphandling visar det sig
            att 12 procent av landets småföretag lämnat anbud i någon offentlig
            upphandling under 2004. Många småföretag anser att krångel och
            administration är ett stort hinder för att delta i anbudsförfarandet
            vid offentlig upphandling. Det största problemet upplevs vara
            förfrågningsunderlaget och dess utformning. Nuteks studie visar
            alltså att små och medelstora företag i hög omfattning uppfattar
            LOU-reglerna som problematiska och svåra. Vänsterpartiet anser
            att detta måste tas på allvar och menar att småföretagens särskilda
            behov och stöd vid LOU-upphandlingar måste uppmärksammas. För
            att motverka svartarbete och osund konkurrens ska det finnas krav
            på kollektivavtal vid all offentlig upphandling. Det finns mycket
            att göra avseende dagens regelverk för LOU så att fler småföretag
            kan ta del av denna marknad. Det är viktigt att de villkor och
            krav som ställs i förfrågningsunderlaget ska stå i proportion
            till kontraktets storlek. Ett annat villkor är att en viss procent
            av ett stort företags underleverantörer ska vara småföretag när
            de tar hem ett anbud. Innovativ upphandling innebär att det i
            en upphandling finns krav på teknikinnehåll och teknikutveckling
            som kräver en viss FoU-insats. Vänsterpartiet anser att sådan
            upphandling bör användas i större omfattning. Offentliga aktörer
            kan på så sätt använda den offentliga upphandlingen för att driva
            utvecklingen framåt vad avser FoU, innovationer och teknikutveckling.
            Detta bör ges regeringen till känna.
          </p>
          <head xml:id="i-T1rxn1eSrcw5XahYD9RJ1c" type="h1">
            22 Exportfrämjande verksamhet
          </head>
          <p xml:id="i-7RPpbXfXqARFPyJz153gAR">
            För småföretag och medelstora företag är exportmarknaden i stor
            utsträckning en stängd marknad idag. Man saknar de verktyg som
            behövs för att ta sig ut på mässor i utlandet, till enskilda företag
            och länder. Här kan staten fylla en viktig uppgift och gör så
            till en del. Exportrådet har dock slagit larm om att Sverige är
            på väg att hamna på efterkälken i förhållande till de nya marknader
            som öppnat sig under de senaste decennierna, exempelvis Kina,
            Indien och Brasilien.
          </p>
          <p xml:id="i-JAH1PRYsEJ7GJ9tww49vf7">
            I ett sådant läge har den borgerliga regeringen dragit ned på
            stödet och hjälpen för att stimulera till export. De stora företagen
            är fortfarande dominerande i exporten, men de små och mellanstora
            företagen står för en tredjedel av all export, dock i stor utsträckning
            till de nära och traditionella marknaderna. Vi menar, särskilt
            med tanke på den vikande konjunkturen, att stora ansträngningar
            måste göras för att öka exporten. För att detta ska kunna åstadkommas
            måste Exportrådets verksamhet förstärkas. Möjligheten till ökad
            aktivitet för regionala exportrådgivare måste stärkas. Exportrådgivningen
            över hela landet måste förtätas och förstärkas. Utbildningen av
            exportsäljare på universitet och högskolor måste förstärkas. En
            upprustning av statens och näringslivets samarbete på exportområdet
            måste kort sagt påskyndas. Därför föreslår Vänsterpartiet 200
            miljoner kronor till exportfrämjande för perioden 20092011.
          </p>
          <head xml:id="i-E52xP7MkXFjJ1jpsxHPMXJ" type="h1">
            23 Social ekonomi
          </head>
          <p xml:id="i-7BXwLmtahrQayY1S4cWvDK">
            Kan social ekonomi bli en tredje sektor för välfärd, demokrati
            och tillväxt? Regeringens arbetsgrupp för den sociala ekonomin
            skrev i september 1999 att med social ekonomi avses organiserade
            verksamheter som primärt har samhälleliga ändamål, bygger på demokratiska
            värderingar och är organisatoriskt fristående från den offentliga
            sektorn. Dessa sociala och ekonomiska verksamheter bedrivs huvudsakligen
            i föreningar, kooperativ, stiftelser och liknande sammanslutningar.
            Verksamheter inom den sociala ekonomin har allmännytta eller medlemsnytta,
            inte vinstintresse, som främsta drivkraft. Sannolikt finns idag
            minst 184 000 svenska kooperativ, ömsesidiga företag, föreningar,
            stiftelser och liknande sammanslutningar, inom en mängd olika
            verksamhetsområden. De flesta verksamhetsformerna förekommer i
            ökande utsträckning inom vård, skola, omsorg, fritid och kultur.
            Verksamhetsformerna ser ut att kunna ge särskilda möjligheter
            för människor som inte får anställning på annat sätt eller som
            annars inte skulle starta företag. Dessutom visar forskning om
            de snabbt framväxande lokala utvecklingsgrupperna att den sociala
            ekonomin verkar kunna ha stor betydelse för att upprätthålla,
            stärka eller pånyttföda fungerande lokalsamhällen, vilket förbättrar
            förutsättningarna för lokalt företagande och lokal sysselsättning.
            Intresset för att använda och efterlikna verksamhetsformer som
            inbegrips i social ekonomi är stort, både vid olika arbetsmarknads-
            och näringspolitiska åtgärder och för att skapa nya verksamheter.
            Detta är bra, men utvecklandet av sociala kooperativ inom välfärdssektorn
            får aldrig handla om att den gemensamma sektorn avhänder sig ansvaret
            för varje medborgares sociala situation och välfärd. Sociala kooperativ
            får inte vara ett steg i en privatisering av verksamheter som
            bedrivs av den offentliga sektorn utan ska ses som ett komplement.
          </p>
          <p xml:id="i-9PfLJKaZQWGbJvemiza4oa">
            I dag finns det i Sverige i stora drag fyra olika typer av kooperativ:
            producentkooperativ (företrädesvis inom jordbruket), konsumentkooperativ
            (t.ex. Konsum och HSB), brukarkooperativ (t.ex. daghem, solarier
            som drivs av Psoriasisförbundet) samt sociala kooperativ i rehabiliteringssyfte
            (ofta i anslutning till den psykiatriska vården eller till omsorgsverksamhet).
            Framför allt innebär de sistnämnda ett nytänkande inom den psykiatriska
            rehabiliteringen, och de har såvitt det hittills har kunnat bedömas
            uppvisat fina resultat och ökad livskvalitet för dem som ingått.
            Dessutom är kostnaderna lägre än vid traditionella behandlingsmetoder.
            Det är möjligt att detta är en framkomlig väg som bör uppmuntras.
            Vi tycker också att lagar (lagen om offentlig upphandling och
            konkurrenslagen med flera) måste ses över så att de inte förhindrar
            eller försvårar bildandet av sociala kooperativ. Detta bör ges
            regeringen till känna.
          </p>
          <head xml:id="i-Rps8Ys23sSeKP9pPXg8HRK" type="h1">
            24 Kooperativt företagande
          </head>
          <p xml:id="i-Mo59yjHqNNzuVuLE8Z4kGQ">
            Ordet kooperation betyder samarbete och är en idé och en metod
            för hur människor kan samverka och driva företag. I alla tider
            har människor gått ihop för att tillgodose gemensamma ekonomiska,
            sociala och kulturella behov. Alltfler ser i dag det kooperativa
            företagskonceptet som både socialt ansvarstagande och modernt,
            effektivt och framgångsrikt. Antalet kooperativ har stadigt ökat
            de senaste åren. Ett kooperativ är en form av samverkan där medlemmarna
            både äger och bedriver en ekonomisk verksamhet som de har behov
            och nytta av. Medlemmarna är delaktiga i verksamheten och får
            på så sätt inflytande och ökat ansvar. Det unika med kooperativt
            företagande är att det samlar människor som arbetar för gemensamma
            mål och att de styr tillsammans. I en kooperativ lösning är man
            flera personer som delar på arbete, ansvar och glädje. Kooperationen
            är en generell lösning som passar i många olika sammanhang. Det
            kan handla om privatpersoner som vill driva företag tillsammans
            eller att få struktur på olika former av samarbete mellan företag
            och/eller enskilda konsulter som arbetar utifrån gemensamma plattformar.
            Årligen startar ca 500 ekonomiska föreningar i landet. De finns
            inom många olika områden, till exempel handel, marknadsföring,
            information, IT, konstnärliga verksamheter, tillverkning, försäljning,
            turism, musikfestivaler, sport- och fritidsverksamheter, jord-
            och skogsbruk, utbildning, vård och omsorg. Organisationen Coompanion
            hjälper genom sitt engagemang och sin kunskap om kooperativt företagande
            andra att komma igång, bli framgångsrika och socialt ansvarstagande.
            Coompanion är en rikstäckande organisation med 25 kontor och runt
            100 rådgivare. Alla kontor arbetar bland annat med kostnadsfri
            information och professionell företagsrådgivning. Idag har det
            kooperativa företagandet inte lika hög status som flera andra
            företagsformer. Det är inte tillfredsställande att samhället ser
            med viss misstänksamhet på kooperativt företagande vad avser till
            exempel upplåning. Vänsterpartiet vill stödja kooperativt företagande
            genom att fortsätta att stödja Coompanion, som gör ett stort arbete
            i hela landet. Även forskning, utveckling och informationsspridning,
            som till exempel Nutek jobbar med, är viktigt för att kooperativt
            företagande ska få samma status som andra jämförbara företagsformer
            i landet. Att ändra attityder mot kooperativt företagande är en
            mycket viktig del i det framtida arbetet för att kooperativt företagande
            ska få samma möjligheter som andra företagsformer. Detta bör ges
            regeringen till känna.
          </p>
        </div>
        <div type="motSignatures">
          <list>
            <item xml:id="i-Fx8jtunobBB7QEHtJPzRA3" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-4bRjCtidz7wcfXeCMFTecJ" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-MZpcfebzX3gob6Td7w6xWL" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-U2AQxZuk39gC6PeugtANev" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-Qtxsawhmr5x54QDephQt3E" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-Mqmh5WLRrGMgPz3gLS2R8B" who="i-KnfRfemwD98TyCA1A8KCeX">
              Peter Pedersen (v)
            </item>
          </list>
        </div>
      </div>
    </body>
  </text>
</TEI>
