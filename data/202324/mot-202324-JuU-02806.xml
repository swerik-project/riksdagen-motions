<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-JuU-02806">
  <teiHeader>
    <fileDesc>
      <titleStmt>
        <title>med anledning av prop. 2023/24:62 Tillfälliga förbud att transportera personer utan giltiga identitetshandlingar till Sverige</title>
        <author corresp="i-X9jqcGenibr5tWEbnZgddm">av Annika Hirvonen m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2806 av Annika Hirvonen m.fl. (MP)</title>
          <idno type="rdwebb">HB022806</idno>
          <rs type="number">2806</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HB022806/text</ref>
          <ref type="dokument_url_html">https://data.riksdagen.se/dokument/HB022806</ref>
          <ref type="dokumentstatus_url_xml">https://data.riksdagen.se/dokumentstatus/HB022806</ref>
          <ref type="pdf">https://data.riksdagen.se/fil/FDFC4BC6-4119-40A2-B335-29DE46CCB5FB</ref>
          <ref type="docx">https://data.riksdagen.se/fil/C5422A8C-65CD-4ED0-B97A-1968FEC3FD8E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XS1DYyajKnUSXB7m9DT6C2</idno>
            <name>Rasmus Ling</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9fsFw1TuALNQWZGH3AZGpj</idno>
            <name>Jan Riise</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-XTqjB87Qx35vtuhfJB1Jid" type="basedOn"/>
        <correspContext corresp="i-XTqjB87Qx35vtuhfJB1Jid">
          <ref>Proposition 2023/24:62</ref>
        </correspContext>
        <correspAction xml:id="i-HTcp5bQBKDbwSBV4f3dZ4W" type="signed"/>
        <correspContext corresp="i-HTcp5bQBKDbwSBV4f3dZ4W">
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-XS1DYyajKnUSXB7m9DT6C2"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-9fsFw1TuALNQWZGH3AZGpj"/>
          <note type="signatory" corresp="i-XYorBBswJHmzvkzAvCFPDM"/>
        </correspContext>
        <correspAction xml:id="i-QiJHiFtnQiUcisVJoaCJVX" type="submitted">
          <date when="2024-01-18"/>
          <time when="16:33:42"/>
        </correspAction>
        <correspAction xml:id="i-R6293RHdsEhpkZybQeqH3e" type="reviewed">
          <date when="2024-01-22"/>
          <time when="14:17:40"/>
        </correspAction>
        <correspAction xml:id="i-4mWitrx4N1GzChxLgGbxm1" type="dismissed">
          <date when="2024-01-23"/>
        </correspAction>
        <correspAction xml:id="i-3KFx9C2NtSfwodwUQz2WE5" type="referred">
          <date when="2024-01-24"/>
        </correspAction>
        <correspAction xml:id="i-W2ZUEjGLd5XT9KkHJRzbey" type="assigned">
          <date when="2024-02-15"/>
          <time when="15:38:23"/>
        </correspAction>
        <correspContext corresp="i-W2ZUEjGLd5XT9KkHJRzbey">
          <ref type="assignedTo">Justitieutskottet</ref>
        </correspContext>
        <correspAction xml:id="i-HQSaR3LRzrK7tNU8NfjKdE" type="behandlas_i"/>
        <correspContext corresp="i-HQSaR3LRzrK7tNU8NfjKdE">
          <ref type="uppgift">2023/24:JuU11</ref>
          <ref type="ref_dok_id">HB01JuU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU11</ref>
          <ref type="ref_dok_titel">Tillfälliga förbud att transportera personer utan giltiga identitetshandlingar till Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TW7gUM5crtVa3UcsqBt2jx" type="motHeader">
        <div xml:id="i-HnPWjcPrAxa244mLRYKzQM" type="motTitle">
          Motion till riksdagen 2023/24:2806 av Annika Hirvonen m.fl. (MP)
          med anledning av prop. 2023/24:62 Tillfälliga förbud att transportera
          personer utan giltiga identitetshandlingar till Sverige
        </div>
      </div>
      <div xml:id="i-XyMDjiGdrN1EZFo2zWP6ms" type="motBody">
        <div xml:id="i-JtVKFpk8V8TTKukw6Ct9SH" type="motProposal" subtype="förslag">
          <head xml:id="i-VpQ7QnSKveoLnuJnttWi3z">
            Förslag till riksdagsbeslut
          </head>
          <list xml:id="i-26UuKMwN1XqTofYQyXKfDB">
            <item xml:id="i-N41WZWKMLX8z1mQabhki9p" sortKey="Yrkande 1">
              Riksdagen avslår propositionen.
            </item>
          </list>
        </div>
        <div xml:id="i-2s48mE6FRvENMMy2DXozHT" type="motContent">
          <head xml:id="i-N3UFTqtKPcVPkrwx6CB4g1" type="h1">
            Det kan ifrågasättas om beredningskravet är uppfyllt
          </head>
          <p xml:id="i-sMT7w1k2dPcVSDYu9Mwkj">
            Miljöpartiet kan inledningsvis konstatera att regeringen valt
            att inte remittera förslaget till några aktörer inom civilsamhället
            som arbetar med människorättsfrågor eller frågor om asyl och migration.
            Inte heller relevanta FN-organ som UNHCR eller flera av landets
            migrationsdomstolar fanns med på remisslistan. Den högsta instansen
            i migrationsärenden i Sverige, Migrationsöverdomstolen (Kammarrätten
            i Stockholm), har inte tillfrågats. Detta trots att förslaget
            uttryckligen syftar till att begränsa människors möjlighet att
            resa in i Sverige, vilket innebär stora konsekvenser för möjligheten
            att söka asyl. Eftersom förslagen i stor utsträckning också påverkar
            barn borde också barnrättsorganisationer ha tillfrågats. Detta
            är en tydlig brist i beredningen. Även om också andra aktörer
            än de som anges på remisslistan kan lämna synpunkter bör regeringen
            uppmärksamma relevanta aktörer på lagförslag som berör deras områden.
            Detta är särskilt viktigt med tanke på den snabba reformtakt som
            just nu råder på migrationsområdet. Utan att inhämta synpunkter
            från olika perspektiv äventyras den allsidiga belysning som krävs
            för att riksdagen ska kunna fatta ett välinformerat beslut.
          </p>
          <p xml:id="i-49LctJ2NEjPyYpZeHrENo9">
            Något som försämrar beredningen ytterligare är att regeringen
            valde att lägga fram propositionen strax före jul- och nyårshelgen
            med förkortad motionstid i riksdagen. Att behandla ett lagförslag
            som dessutom har avstyrkts av Lagrådet på det här sättet är inte
            tillfredsställande och innebär att riksdagens partier har begränsade
            möjligheter att fatta ett välinformerat beslut. Därför kan det
            på goda grunder ifrågasättas om beredningskravet enligt 7 kap.
            2 § regeringsformen är uppfyllt.
          </p>
          <head xml:id="i-RSMT5neqaa1SWMGYnCxfWZ" type="h1">
            Sammanfattning av Miljöpartiets synpunkter i sak
          </head>
          <p xml:id="i-4wd9VihthHCteP2iJNGjan">
            Regeringen föreslår en permanent lagstiftning som ska göra det
            möjligt för regeringen att meddela föreskrifter om att förbjuda
            transporter av personer utan giltiga id‑handlingar till Sverige.
            Ett stort antal remissinstanser, varav många är direkt berörda
            transportföretag och flera fackförbund, avstyrker förslaget och
            menar att det bland annat skulle göra förare och personal till
            gränspoliser och innebära svåra säkerhets- och arbetsmiljörisker.
            Det anses också otydligt vad som faktiskt är en giltig id-handling
            och hur långt trans­portörernas ansvar sträcker sig i fråga om
            att granska handlingarna. Flera remiss­instanser anser också att
            förslaget strider mot praxis från EU-domstolen. Lagrådet har avstyrkt
            förslaget, bland annat eftersom förslaget i vissa delar varken
            är proportionerligt eller rättssäkert. Miljöpartiet instämmer
            i Lagrådets och de nämnda remissinstansernas uppfattning.
          </p>
          <p xml:id="i-SybJKrKZCRqMccSQaPBwDB">
            Vi vill därutöver särskilt framhålla att förslaget kan få allvarliga
            konsekvenser för asylrätten i Sverige. Asylrättscentrum anser
            att förslaget innebär en urholkning av asylrätten som strider
            mot våra internationella åtaganden och avstyrker samtliga förslag
            i utkastet till lagrådsremiss, en bedömning Miljöpartiet delar.
          </p>
          <head xml:id="i-8S9EJE8F88NpiizGvTvEZ6" type="h1">
            Säkerhets- och arbetsmiljörisker för personal
          </head>
          <p xml:id="i-HUC5eYs9WdzTmpMdhHsERE">
            Ett flertal remissinstanser, inklusive bland andra Svenska Transportarbetareförbundet
            – Transport, Bussföretagen och Tågföretagen, anser att förslaget
            medför direkta säker­hets- och arbetsmiljörisker för personalen.
            Förare och andra kan komma att hamna i situationer och konfrontationer
            som kan vara direkt farliga eller som upplevs som negativa för
            den psykosociala arbetsmiljön. Personalen saknar den kunskap,
            den utbildning och de befogenheter som behövs. De kommer ofrivilligt
            att tvingas att agera gränspoliser.
          </p>
          <p xml:id="i-GTLbSjZ1ksDzuCEcWoDxzL">
            SJ AB framför att det inte är rimligt att transportörer ska utföra
            polisiära uppgifter och dessutom stå för de kostnader som är förknippade
            med detta.
          </p>
          <p xml:id="i-YGUifmhoPg45C2rpiTh4PY">
            Miljöpartiet instämmer i den bedömningen. Det framstår som direkt
            olämpligt och förenat med stora risker att, som regeringen föreslår,
            ålägga personal på bussar, tåg och passagerarfartyg att vid allvarlig
            fara ”upprätthålla lag och ordning och skydda den nationella säkerheten”.
            Den typen av uppgifter bör utföras av myndigheter med rätt befogenheter,
            kompetens, utbildning och erfarenhet. Detta hindrar inte att relevanta
            delar av det civila samhället och privata företag samverkar med
            offentliga institutioner när sådana situationer uppstår. Även
            Lagrådet har framfört att frågan om myndighets­utövning behöver
            analyseras vidare. I propositionen jämställer regeringen de uppgifter
            som nu ska åläggas transportörerna med ett kassabiträde vid Systembolaget
            som begär en giltig identitetshandling för att kontrollera kundens
            ålder. Regeringens argument är att uppgifterna inte utgör myndighetsutövning
            utan en offentlig förvaltningsuppgift som överlåtits åt en enskild
            individ. Miljöpartiet konstaterar att regeringen beskriver transportörernas
            nya uppdrag som ett led i att upprätthålla lag och ordning och
            skydda den nationella säkerheten vid allvarliga situationer, något
            som med viss svårighet kan låta sig jämföras med Systembolagets
            försäljning av alkohol. Oaktat om det rent formellt bör anses
            röra sig om myndighetsutövning eller ej anser Miljöpartiet att
            den typ av arbetsuppgifter som avses bör utföras av rättsvårdande
            myndigheter.
          </p>
          <head xml:id="i-Yb1jVbM91odBV2EeoXhhxh" type="h1">
            Propositionen är otydlig kring vad som är en giltig id-handling
          </head>
          <p xml:id="i-3jDiCZbgC7xV9mkkzpAfmV">
            Flera remissinstanser, inklusive Migrationsverket, saknar ett
            förtydligande om vad som avses med en giltig identitetshandling
            och ett resonemang om vilka krav som bör ställas på den bedömning
            som transportören gör av handlingen ifråga. Regeringen menar att
            de närmare detaljerna bör överlämnas till regeringen att meddela
            föreskrifter om. Miljö­partiet anser att även om det torde vara
            svårt att i en proposition ange uttömmande riktlinjer så bör regeringen
            kunna redovisa åtminstone vissa grundläggande förut­sättningar.
            Som Migrationsverket påpekar kan det vara förhållandevis enkelt
            att göra en ytlig besiktning av en id-handling men desto mer utmanande
            att faktiskt fastställa en handlings äkthet.
          </p>
          <head xml:id="i-Lm1JDWmFLpkRyT7iaagA3M" type="h1">
            Den föreslagna ordningen för sanktionsavgifter är oproportionerlig
          </head>
          <p xml:id="i-D6UdFH7B2Hm6aWBn2KtnuH">
            Enligt förslaget ska regeringen få meddela föreskrifter om sanktionsavgifter
            för trans­portörer om den transporterade personens identitetshandlingar
            inte finns kvar vid ankomsten till Sverige. Flera remissinstanser
            har med fog riktat hård kritik mot den här delen av förslaget.
            Som SJ konstaterar innebär förslaget att ”t.o.m. i det fall där
            en person haft en giltig identitetshandling vid ombordstigning,
            men sedan gjort sig av med den, är det ändå transportören som
            anses ha brutit mot förbudet. Det är fullständigt orimligt.” Precis
            som Sveriges Bussföretag och Tågföretagen påpekar är det vidare
            inte rimligt att en överträdelse ska kunna konstateras utan att
            det behöver föras någon bevisning avseende huruvida transportören
            faktiskt har kontrollerat identitets­handlingarna, när en sådan
            kontroll har skett eller vad som kan ha hänt under tiden mellan
            en sådan kontroll och gränsövergången. Som Lagrådet konstaterar
            kan trans­portören bli skyldig att betala en sanktionsavgift för
            något som ligger helt utanför dennes kontroll. Vi instämmer i
            Lagrådets bedömning att denna ordning varken är proportionerlig
            eller rättssäker. Det regeringen anför om att det kan finnas anledning
            att överväga en ordning där sanktioner inte ska påföras, om transportören
            kan visa att det skett kontrollåtgärder, förändrar inte den bedömningen.
          </p>
          <head xml:id="i-6mPvbbqderojPUmoomPsna" type="h1">
            Förslaget kan strida mot praxis från EU-domstolen
          </head>
          <p xml:id="i-RoJWZ5msmD52SdMkMfkjaA">
            Flera remissinstanser har också uppmärksammat att det finns praxis
            från EU-domstolen (de förenade målen C-412/17 och C-474/17) som
            innebär hinder mot att införa den lagstiftning som läggs fram
            genom propositionen. Regeringen anser att förslaget endast avser
            en ramlag där riksdagen ger regeringen mandat att meddela vissa
            föreskrifter och om sådana föreskrifter ska meddelas, måste bland
            annat de aspekter som remiss­instanserna pekar på beaktas. Lagrådet
            anser att denna fråga behöver analyseras redan i det nu aktuella
            lagstiftningsärendet, något regeringen sedan gjort i viss utsträckning
            i propositionen. Det förefaller dock oklart huruvida det aktuella
            förslaget strider mot den rättspraxis från EU-domstolen som nämnts
            eller ej. Riksdagen bör under alla förhållanden inte bifalla ett
            lagförslag om det finns en risk att förslaget strider mot EU-rätten.
          </p>
          <head xml:id="i-HsDSNpQD8ZTBEqWoBiR1LR" type="h1">
            Förslaget urholkar och inskränker asylrätten
          </head>
          <p xml:id="i-2rFpjbPx3H4GW77T5nqH8S">
            Miljöpartiet anser att det finns en tydlig risk att förslaget
            kan urholka och inskränka asylrätten. Asylrättscentrum, som inte
            har tillfrågats av regeringen men ändå valt att lämna synpunkter,
            anser att förslaget urholkar asylrätten och avstyrker samtliga
            förslag i utkastet till lagrådsremiss.
          </p>
          <p xml:id="i-LRekTCYLmvK1dHXnUmqBxB">
            Regeringen ger i propositionen en mycket kortfattad redogörelse
            för förslagets konsekvenser för Sveriges internationella åtaganden
            och konstaterar att dessa åtaganden, såsom FN:s flyktingkonvention,
            inte bedöms utgöra något hinder mot att införa de föreslagna reglerna.
            Avseende asylrätten skriver regeringen följande: ”Vad gäller asylrätten
            kan det särskilt konstateras att EU:s asylregelverk bygger på
            den grundläggande principen att en asylsökande ska söka asyl i
            det första säkra land som den asylsökande anländer till. Förslagen
            i denna proposition strider alltså inte heller mot asylrätten.”
          </p>
          <p xml:id="i-BrU8WJ7qE4uDuaY3qaFnfm">
            Miljöpartiet anser att resonemanget är bristfälligt och bygger
            på felaktiga antaganden.
          </p>
          <p xml:id="i-G6d3GLNo3x2GYkdAGPT734">
            För det första fastställer EU:s asylregelverk inte i vilken medlemsstat
            en asyl­ansökan ska göras. Som Asylrättscentrum framför i sitt
            remissvar finns det inte någon juridisk skyldighet att ge in en
            asylansökan i det första säkra landet enligt den svenska utlänningslagen,
            Dublinförordningen eller 1951 års flyktingkonvention. Regeringen
            har inte heller preciserat var denna skyldighet framgår. Som Asylrättscentrum
            framför så gäller enligt Dublinförordningen att det är det första
            landet där en ansökan lämnas in som ansvarar för att utreda vilket
            land som är ansvarigt för asylprövningen – inte att det är detta
            land som nödvändigtvis ska pröva ansökan. Prövningen av ansvarigt
            medlems­land sker sedan enligt en viss bestämd ordning. Först
            undersöks om den asylsökande har familjemedlemmar som är asylsökande
            eller har beviljats skydd i något EU-land. Är så fallet är det
            detta land som ansvarar. I andra hand undersöks om den asylsökande
            tidigare har beviljats uppehållstillstånd i eller visum till något
            EU-land. Är så fallet är detta land ansvarigt under den tid då
            tillståndet/visumet är giltigt samt en tid därefter. Först därefter
            undersöks vilket EU-land personen först kom till när en yttre
            gräns passerades. En prövning enligt kriterierna kan resultera
            i att den första medlemsstat som den asylsökande reste in i bedöms
            vara ansvarig för att pröva asylansökan. Det finns dock flera
            situationer där bedömningen kan bli en annan. Dublinförordningen
            tillämpas exempelvis som huvudregel inte på ensamkommande barn.
            En överföring ska inte heller ske till länder där det finns systematiska
            brister i mottagandet eller då en överföring skulle stå i strid
            med Europakonventionen.
          </p>
          <p xml:id="i-LKU3AaGoCg63jjdvd4FnCn">
            För det andra skulle förslaget begränsa många människors faktiska
            möjlighet att söka asyl. Regeringens förslag bortser från det
            som är många flyktingars verklighet – det är inte ovanligt att
            människor inte lyckas få med sig id-handlingar vid flykten, att
            de inte har haft möjlighet att förnya utgångna handlingar eller
            att handlingarna har förlorats under flykten. Covid-19-pandemin
            har vidare medfört att många inte har lyckats få sina pass förnyade.
            Vissa utsatta grupper kan dessutom ha ännu svårare att få tillgång
            till giltiga handlingar, såsom barn, statslösa, vissa minoritetsgrupper
            eller personer som lever i utsatthet. Även vissa nationaliteter
            påverkas särskilt negativt av förslaget, såsom medborgare i Afghanistan
            och Somalia, där det är svårt att få id-handlingar som svenska
            myndigheter godkänner. Det är av bland annat dessa skäl som det
            saknas krav på styrkt identitet för att söka eller beviljas asyl
            i Sverige. Enligt ett aktuellt rättsligt ställnings­tagande från
            Migrationsverket från 2021, som bygger på bland annat praxis från
            Migrationsöverdomstolen, är det möjligt att bedöma en asylsökandes
            identitet som sannolik enbart med stöd av hans eller hennes muntliga
            berättelse (Sannolik identitet i asylärenden, RS031/2021). Migrationsverket
            skriver bland annat:
          </p>
          <p xml:id="i-WzN8bySU6VYiPvnhCcfaRn">
            I asylärenden är det inte ovanligt att den sökandes identitet
            är oklar. Sveriges åtagande att bereda människor skydd genom att
            bevilja uppehållstillstånd väger så pass tungt att vi inte kan
            neka någon tillstånd på grund av att identiteten inte har blivit
            styrkt genom exempelvis hemlandspass eller annan identitetshandling.
            Det ligger i sakens natur att många av de förhållanden som åberopas
            av asylsökande inte kan göras sannolika med skriftlig eller annan
            bevisning, och att den sökande ska ges bevislättnad om han eller
            hon har lämnat en trovärdig berättelse.
          </p>
          <head xml:id="i-PrA9ed4vJxGZHy5uWodaJW" type="h1">
            Migrationsverket stödjer resonemanget på rättsfallen MIG 2006:1
            och MIG 2007:9.
          </head>
          <p xml:id="i-TiNc5qMf9TLFpc1rJGvnD3">
            Regeringen föreslår alltså att förbud ska kunna meddelas mot
            att transportera personer som saknar giltiga identitetshandlingar
            till Sverige. Om ett förbud meddelas kommer det att gälla även
            för personer som vill resa in för att lämna in en asylansökan
            – trots att de hypotetiskt sett hade kunnat beviljas asyl om inresan
            hade tillåtits. På så vis begränsas vissa skyddssökandes faktiska
            möjligheter att lämna in en asylansökan avsevärt. Dessa aspekter
            hade krävt betydligt mer analys i propositionen, något som hade
            underlättats om förslaget hade remitterats brett.
          </p>
          <head xml:id="i-BbWUH3wrBFR2XVzKuNjARw" type="h1">
            Konsekvenserna för barn har inte analyserats
          </head>
          <p xml:id="i-3cGFLfZHkidkouvQ15UfkZ">
            Enligt förslaget ska även barn omfattas av ett förbud mot att
            transportera personer utan giltiga id-handlingar. Som Asylrättscentrum
            framför ska all lagstiftning som rör barn utformas i överensstämmelse
            med barnkonventionen. Vid inkorporeringen av FN:s barnkonvention
            i svensk rätt anförde regeringen att inkorporeringen innebar ett
            för­tydligande av att lagstiftaren ska beakta och synliggöra barnkonventionen
            genom att i förarbeten göra en tydlig koppling till rättigheterna
            i konventionen (prop. 2017/18:186 s. 74). Regeringen har trots
            det inte redovisat någon barnkonsekvensanalys eller beskrivit
            hur förslaget förhåller sig till barnets rättigheter enligt FN:s
            barnkonvention, något Miljöpartiet beklagar djupt.
          </p>
          <p xml:id="i-M4sVJzQQH3DrL4Kd5nZ7FF">
            SJ AB beskriver i sitt remissvar vilka konsekvenser förslaget
            kan få för barn:
          </p>
          <p xml:id="i-W9wtRcyLAsHn2V7R2qD5j">
            Lagförslaget anger inga undantagsbestämmelser, inte ens vad gäller
            transporter av barn. SJ tolkar detta som att vi skulle behöva
            avvisa alla minderåriga personer utan identitetshandling, oavsett
            om de reser i sällskap med förälder med giltiga handlingar eller
            inte och oavsett om de kan förmodas vara migranter eller inte.
            Detta kan få orimliga konsekvenser. SJ skulle behöva välja mellan
            att agera ansvarsfullt gentemot dessa resenärer och betala viten,
            eller att följa regelverket.
          </p>
          <p xml:id="i-Bg6NS4AJU1CbkmifL2mbzJ">
            Miljöpartiet delar den uppfattningen. Det är oerhört viktigt
            att transportörer inte tvingas att vidta orimliga åtgärder mot
            barn som till exempel reser ensamma; detta kan utsätta barn för
            stora risker. Som har påpekats ovan kan barn, särskilt ensamkommande,
            ha svårt att få tillgång till giltiga id-handlingar. Dessa och
            andra aspekter av hur förslaget kan påverka barns rättigheter
            borde ha analyserats innan regeringen presenterade propositionen
            för riksdagen. Även detta hade underlättats om förslaget hade
            remitterats brett.
          </p>
        </div>
        <div xml:id="i-AzTADg3LC3KfzDk4qSwnnS" type="motSignatures">
          <list xml:id="i-CEsRCVLUUGjRGPgXu4LWtg">
            <item xml:id="i-3ZPGB7VRZE2AEmW5qomYKb" who="i-X9jqcGenibr5tWEbnZgddm">
              Annika Hirvonen (MP)
            </item>
            <item xml:id="i-K7z9iTFLGboZXPUyXurnPG" who="i-XS1DYyajKnUSXB7m9DT6C2">
              Rasmus Ling (MP)
            </item>
            <item xml:id="i-B4FiNdLXYR6TmYzSfZukUM" who="i-9Hwwz2RnQnrJTjSv8uVmaM">
              Camilla Hansén (MP)
            </item>
            <item xml:id="i-xT41ts5RtGUFFtmEMWDYw" who="i-PAgTpr3nkZRPEoiqjPKQAf">
              Amanda Lind (MP)
            </item>
            <item xml:id="i-7FDM9rcESgvzVYL7wBnBXA" who="i-9fsFw1TuALNQWZGH3AZGpj">
              Jan Riise (MP)
            </item>
            <item xml:id="i-45uvM2fyAnJf2iwjEaDsww" who="i-XYorBBswJHmzvkzAvCFPDM">
              Ulrika Westerlund (MP)
            </item>
          </list>
        </div>
      </div>
    </body>
  </text>
</TEI>
