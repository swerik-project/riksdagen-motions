<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00466">
  <teiHeader>
    <fileDesc>
      <titleStmt>
        <title>Strandskyddet</title>
        <author corresp="i-VRHymVx7EsX48sg7b5qmpS">av Jan Lindholm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Strandskyddet</title>
          <idno type="rdwebb">GZ02MJ466</idno>
          <rs type="number">MJ466</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ466/text</ref>
          <ref type="dokument_url_html">http://data.riksdagen.se/dokument/GZ02MJ466</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ466</ref>
          <ref type="doc">http://data.riksdagen.se/fil/94AAB7DD-DF83-486F-A97D-5C4E344B1DC6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9Kb8ntjdZs5V8ZV659iuoD" type="signed"/>
        <correspContext corresp="i-9Kb8ntjdZs5V8ZV659iuoD">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-GFBdZ6iHpzvHNodCH9Cxcu" type="numbering">
          <date when="2011-10-10"/>
        </correspAction>
        <correspAction xml:id="i-AELxCoB16LjREMEhDNfaxK" type="submission">
          <date when="2011-10-05"/>
        </correspAction>
        <correspAction xml:id="i-2gijRtc5FNAUf12CCDQ6mD" type="transfer">
          <date when="2011-10-05"/>
        </correspAction>
        <correspAction xml:id="i-VTLGECjnFPw6S1C2YeuWGM" type="assigned"/>
        <correspContext corresp="i-VTLGECjnFPw6S1C2YeuWGM">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RVCTM4N1qnHAX5p6tpsond" type="motBody">
        <div xml:id="i-QBs3r7zEvA72vpL7f4Larm" type="motProposal" subtype="förslag">
          <head xml:id="i-3e2KP9Gn2iCAoTpTQfwDkV">
            Förslag till riksdagsbeslut
          </head>
          <p xml:id="i-R2NHthCUb9wBUoKtu1mu3e">
            Riksdagen tillkännager för regeringen som sin mening vad som
            anförs i motionen om de förslag som motionen lyfter fram för att
            stärka strandskyddet.
          </p>
        </div>
        <div xml:id="i-HGMM4py5wbCCaR2TztHEN1" type="motContent">
          <head xml:id="i-fNS87CDa2Udwk1FLR3ocr" type="h1">
            Bakgrund
          </head>
          <p xml:id="i-K6sy8Mbi78TLsBD8NpRipa">
            Sedan 1950-talet har Sverige haft en strandskyddslagstiftning
            som innebär att byggnader, med vissa undantag, inte får uppföras
            eller förändras närmare än 100 meter från en strand detta för
            att säkerställa allmänhetens tillgång till vattenmiljöer och för
            att skydda djur- och växtliv som är beroende av stränder för sin
            överlevnad och fortplantning. Efter den lagändring som gjordes
            sommaren 2009 är det idag kommunerna som har mandat att bevilja
            undantag från strandskyddet. Det är i grunden positivt att kommunerna
            har kompetens att själva bestämma hur bebyggelsestrukturen ska
            se ut i kommunen, men reglerna för dispens av strandskydd behöver
            bli tydligare, i synnerhet i områden med hårt exploateringstryck
            eller känsliga naturvärden.
          </p>
          <p xml:id="i-1456LZ1xq6tTx8KwHX6mP8">
            Det finns en ökad vilja hos människor att kunna leva och vistas
            nära vatten, och i många kommuner vill man svara upp mot denna
            efterfrågan genom att tillåta bygge av bostäder i nära anslutning
            till vatten. En sådan utveckling minskar dock tillgången till
            vatten för de många människorna. Även om man lämnar en promenadväg
            på sju meter mellan vattnet och en bebyggd tomt innebär inskränkningar
            i strandskyddet alltid att allmänhetens möjlighet att röra sig
            vid vattnet försämras. Redan idag är tillträdesmöjligheterna längs
            många vattendrag försämrade, dels av byggnader som uppförts innan
            strandskyddet infördes, dels av de tiotusentals byggnader som
            genom åren beviljats dispens från strandskyddet. Antalet beviljade
            dispenser har ökat kraftigt de senaste åren, och år 2010 beviljade
            kommunerna 4 633 dispenser från strandskyddet. Boende nära vatten
            är främst förbehållet människor med god ekonomi. Möjligheten för
            socioekonomiskt svaga grupper att fritt ta del av den fantastiska
            natur vi har i landet är viktig.
          </p>
          <p xml:id="i-L2iWwagmvnEJAdhfHcDomM">
            Många djur- och växtarter är beroende av strandområden för sin
            överlevnad och fortplantning. Att öka exploateringen av strandområden
            riskerar därför att ytterligare försämra förutsättningarna för
            många djur- och växtarter. Om i stället fler människor får tillgång
            till stränderna ökar förhoppningsvis även förståelsen för de smala
            levnadsvillkor livet har i kanten mellan land och vatten.
          </p>
          <p xml:id="i-McTvaTXrsh6krC4zBnr8p1">
            Att bygga nära vattnet i tider av miljöförsämringar, global uppvärmning
            och stigande vattennivåer är även förenat med stora risker. Den
            dag som strandnära bebyggelse hotas av stigande vattennivåer förväntas
            samhället stå för skydd och säkerhetsåtgärder, och det är därför
            viktigt att samhället tar sitt ansvar proaktivt och sätter stopp
            för byggprojekt som inte lever upp till lagens krav på lämplighet
            och säkerhet.
          </p>
          <head xml:id="i-WjCx7nXZZmJuhtiPwCrrQq" type="h1">
            Åtgärder för att stärka strandskyddet
          </head>
          <p xml:id="i-Ar4rV5aLEbHdmt4uTKxbo6">
            Det är ett mycket tungt ansvar för kommunerna att stå emot de
            kortsiktiga önskemålen från lokala exploateringsintressen. Av
            den anledningen borde frågor om dispens från strandskyddet handläggas
            av länsstyrelserna i stället för av kommunerna. Naturvårdsverket
            måste även återges överklaganderätten, vilket fråntogs myndigheten
            i senaste lagändringen.
          </p>
          <p xml:id="i-De1AdRxPqanbCUUkWtzcb5">
            I regeringens budgetförslag för 2012 anvisas 223 miljoner kronor
            per år för perioden 2012 till 2014 för en översyn av strandskyddsreglerna.
            Tyvärr kan man mellan raderna i budgeten läsa att avsikten inte
            är att underlätta för boende på landsbygden som man väljer att
            uttrycka saken utan att underlätta för fler undantag från strandskyddet.
            Det innebär att de flesta som vill bosätta sig på landsbygden
            inte kan få den livskvalitet som lockar när stränderna i ökad
            utsträckning privatiseras.
          </p>
          <p xml:id="i-9eYiUy7wzbQMp78WtPiFvS">
            Därför är det mycket angeläget att riksdagen tydligt markerar
            för regeringen att den bör återkomma till riksdagen med förslag
            på en stärkt lagstiftning som kraftigt minskar antalet dispenser
            från strandskyddet och som fastslår att ansvaret för dispenser
            från strandskyddet ska hanteras av länsstyrelserna samt att Naturvårdsverket
            återfår sin överklaganderätt.
          </p>
          <p xml:id="i-SRUsXidEVbRiUeqVbDyu6C">
            Regeringen bör även i det arbete som aviserats i budgeten ge
            Boverket uppdraget att beakta möjligheterna att utöka områden
            som är av nationellt intresse för strandskydd där dispenser från
            grundregeln över huvud taget inte ska vara möjligt att bevilja.
          </p>
        </div>
        <div xml:id="i-T3mM6vCJfjFJrK4ACDWucG" type="motSignatures">
          <list xml:id="i-5NMbmBEstvdBfBmBWofoaT">
            <item xml:id="i-WxLZqejShQZaxSwL2NjJ74" who="i-VRHymVx7EsX48sg7b5qmpS">
              Jan Lindholm (MP)
            </item>
            <item xml:id="i-NJwB2RZWdYHhzZfW2w9Xdu" who="i-XSuWURvcJRjSbVSYUBBuD2">
              Stina Bergström (MP)
            </item>
            <item xml:id="i-KeuqCKF62H19kC1apr1iJL" who="i-34FRvyXQKUigF3Qr9AwKJe">
              Bodil Ceballos (MP)
            </item>
            <item xml:id="i-RzZttUJCiMyGjQYhJsGYt" who="i-UFTZBKNRWWLXUXAtcCcVfH">
              Tina Ehn (MP)
            </item>
            <item xml:id="i-7x5QksL57Ja4CCRu5MSyQh" who="i-V1piU7dAy9T73Gqt6tm91j">
              Kew Nordqvist (MP)
            </item>
          </list>
        </div>
      </div>
    </body>
  </text>
</TEI>
