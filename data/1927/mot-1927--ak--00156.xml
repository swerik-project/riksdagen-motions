<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__ak__156/mot_1927__ak__156-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 156. 7
          </p>
          <p>
            Nr 156.
          </p>
          <p>
            Av herr Almquist m. fl., om anslag till fortsatta konserverings-
            arbeten å Bohus fästningsruin.
          </p>
          <p>
            Föregående års riksdag anslog i enlighet med Kungl. Maj:ts förslag
            till konserveringsarbeten å Bohus fästningsruin ett belopp av
            30,000 kronor att utgå under budgetåret 1926—1927. I sammanhang
            därmed godkände såväl statsutskottet som riksdagen den av departementschefen
            framlagda finans- planen för restaureringsarbetet, som avsåg ett
            sammanlagt anslag av 150,000 kronor lika fördelat på fem år. Därmed
            skulle det bliva möjligt att under loppet av denna tid utföra
            de arbeten, som kunde anses såsom »särskilt angelägna och brådskande»&gt;.
            I den nu föreliggande statsverkspropositionen anser sig departementsche-
            fen böra föreslå, att arbetena »tillfälligtvis avbrytas i avvaktan
            på bättre tider», och han förordar, att man undersöker, »huruvida
            icke inom den landsända, som äger detta värdefulla minnesmärke,
            finnes något intresse för dess bevarande medelst frivilliga bidrag».
            På hans föredragning har Kungl. Maj:t beslutit att av riksdagen
            såsom extra reservationsanslag äska endast 10,000 kronor, som
            skulle användas till att föra de påbörjade konserve- ringsarbetena
            fram till en sådan punkt, att de nedlagda kostnaderna komma till
            avsedd nytta. Undertecknade motionärer kunna omöjligt dela departementschefens
            upp- fattning av denna fråga. Att statsmakterna på detta sätt
            skulle göra en fastställd plan om intet ett år efter det den börjat
            genomföras, synes oss föga tilltalande, helst som ingenting anförts
            mot planens ändamålsenlighet. Vi vilja också bestämt hävda, att
            Bohusruinen icke äges av någon viss landsända utan av staten och
            att denna förty bär ansvaret för dess vård; vi anse det uppenbart,
            att det storartade minnesmärket äger intresse för hela landet,
            icke blott för en bygd, och att man därför med större rätt kan
            vädja till riksdagen än till enskild offervillighet i Västsverige.
            Det synes oss också vara klart, att man under nuvarande ekonomiska
            konjunkturer måste räkna med synnerligen små utsikter att erhålla
            tillräckligt stora bi-
          </p>
          <pb facs="riksdagen-motions-pdf/data/1927/mot_1927__ak__156/mot_1927__ak__156-002.pdf"/>
          <p>
            8 Motioner i Andra kammaren, Nr 156.
          </p>
          <p>
            drag i denna landsända, där enskilda givare redan hårt anlitats
            för ända- mål, som på andra håll befunnits värda statens understöd.
          </p>
          <p>
            Beträffande Bohusruinens värde såsom historiskt minnesmärke och
            behovet av att den vårdas vilja vi endast erinra om riksantikvariens
            yttrande den 5 augusti 1925. I detta framhölls, att Bohus fästningsruin,
            en av de ståt- ligaste och historiskt märkligaste i riket, tarvar
            skyndsamma åtgärder till förhindrande av fortsatt förfall. Riksantikvarien
            hade vid personliga besök övertygat sig om nödvändigheten av en
            grundlig och ingående konservering, och han biträdde i allt väsentligt
            det inom byggnadsstyrelsen upprättade förslaget. De för dess förverkligande
            erforderliga summorna kunde synas stora, men då det gällde att
            rädda ett av våra förnämsta historiska minnes- märken och en enastående
            imponerande och vacker anläggning från fort- satt förfall, samt
            att försätta densamma i ett skick, som någorlunda kunde motsvara
            dess historia och nationella värde, måste dessa utgifter dock
            anses synnerligen motiverade. Ruinen befunne sig nämligen, framhöll
            riksan- tikvarien, med avseende på flera viktiga partier i ett
            sådant tillstånd, att det berodde på snara åtgärder, om Bohus
            fästning för våra efterkommande skulle stå som det imponerande
            minnesmärke det verkligen vore och kunde vara eller om det såsom
            så månget annat byggnadsminne i vårt land så småningom skulle
            sjunka ihop och bliva en oformlig ruinhög. En fram- ställning
            om anslag till så stora belopp motiverades, framhöll riksantikva-
            rien ytterligare, därav, att det i längden blir mera effektivt
            och ekonomiskt att en gång grundligt konservera ruinen än att
            tid efter annan laga de värsta bristerna utan att därigenom vinna
            varaktigt resultat. Dessa synpunkter äga alltjämt principiellt
            berättigande, och om också något vunnits genom de konserveringsarbeten,
            som kunnat igångsättas med hjälp av det för budgetåret 1926—1927
            utgående anslaget, må det erinras om att ännu fyra femtedelar
            av de arbeten, som erkänts såsom »särskilt angelägna och brådskande»,
            återstå att utföra.
          </p>
          <p>
            Trots sin sålunda mycket begränsade omfattning ha de senast bedrivna
            arbetena lett till märkliga resultat, som väckt uppmärksamhet
            icke blott inom Sverige, utan även i vårt västra grannland. Bohusruinen
            har besökts av flera norska arkeologer, som genom pressen delgivit
            allmänheten sina starka intryck av arbetenas betydelse och sina
            förväntningar i fråga om fortsättningen. Det må i det sammanhanget
            erinras om att den omstän- digheten, att man i vårt västra grannland
            betraktar Bohus såsom ett av det gamla Norges främsta historiska
            minnesmärken, icke i någon mån minskar, utan snarare ökar vårt
            nationella ansvar för dess bevarande under vetenskapens omvårdnad.
          </p>
          <p>
            Under hänvisning till det anförda hemställa vi,
          </p>
          <pb facs="riksdagen-motions-pdf/data/1927/mot_1927__ak__156/mot_1927__ak__156-003.pdf"/>
          <p>
            Motioner i Andra kammaren, Nr 156. 9
          </p>
          <p>
            att riksdagen för fortsatta konserveringsarbeten å Bohus fästningsruin
            måtte för budgetåret 1927—1928 anvisa ett extra reservationsanslag
            av 30,000 kronor.
          </p>
          <p>
            Stockholm den 19 januari 1927. Helge Almquist.
          </p>
          <p>
            Cl. Lindskog. Per Pehrsson. Erik Röing. Harald Hallén. Adolf
            Wallerius. Julius Hedvall. Oscar N. Olsson. Algot Sjöström. Cornelius
            Olsson. Anders Andersson Oscar ÖOsberg. 0. Holmdahl.
          </p>
          <p>
            i Falkenberg.
          </p>
          <pb facs="riksdagen-motions-pdf/data/1927/mot_1927__ak__156/mot_1927__ak__156-004.pdf"/>
        </div>
      </div>
    </body>
  </text>
</TEI>
