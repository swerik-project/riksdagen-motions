<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00260">
  <teiHeader>
    <fileDesc>
      <titleStmt>
        <title>angående den ekologiska sakkunskapen i byggnadsnämnd.</title>
        <author>av herr Wennerfors och fru Mogård</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående den ekologiska sakkunskapen i byggnadsnämnd.</title>
          <idno type="rdwebb">FX02260</idno>
          <rs type="number">260</rs>
          <ref type="dokument_url_text">http://data.riksdagen.se/dokument/FX02260/text</ref>
          <ref type="dokument_url_html">http://data.riksdagen.se/dokument/FX02260</ref>
          <ref type="dokumentstatus_url_xml">http://data.riksdagen.se/dokumentstatus/FX02260</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-B1QAmZ6hd8iYYbZ4y9ee12</idno>
            <name>ALF WENNERFORS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-TS1cfMCbC2M6YMwsFAgdXD</idno>
            <name>BRITT MOGÅRD</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8eEb4EmkZCHdwwyHtpS2bn" type="signed"/>
        <correspContext corresp="i-8eEb4EmkZCHdwwyHtpS2bn">
          <note type="signatory" corresp="i-B1QAmZ6hd8iYYbZ4y9ee12"/>
          <note type="signatory" corresp="i-TS1cfMCbC2M6YMwsFAgdXD"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__260/mot_1974__260-001.pdf"/>
      <fw xml:id="i-8djvswD6CumT16D3TMaT52">
        Mot. 1974:260 12
      </fw>
      <div xml:id="i-LgZp2rd6m9VcTzVW9krkK9" type="motHeader">
        <div xml:id="i-NT2GUJVfjEdsgcCZYhqFG4" type="motTitle"/>
        <div xml:id="i-GzkT39Tt7qos2V4cPBe5Y" type="motSubmissionInfo"/>
      </div>
      <div xml:id="i-Hqzguif34e2G4Re7te1VhW" type="motBody">
        <div xml:id="i-TTjsKFhk75zdohF2kzDWxD">
          <p xml:id="i-QfhAzZ2heH5uszF1wUwSXU">
            Nr 260
          </p>
          <p xml:id="i-35ZJvSXuqiQdHbR6c73zhn">
            av herr Wennerfors och fru Mogård angående den ekologiska sakkunskapen
            i byggnadsnämnd.
          </p>
          <p xml:id="i-E5V3YK6kEnkgMyAEscCndc">
            Den fysiska planeringen i våra kommuner har länge varit föremål
            för kritik. Främst har kanske missnöjet riktat sig mot den yttre
            utform- ningen av nya bostadsområden och mot de sanerade stadskärnornas
            nya utseende. På senare år har man emellertid börjat få upp ögonen
            för att den fysiska planeringen också borde inrymma ett stort
            mått av miljövård i ordets egentliga bemärkelse. Expansionen av
            våra städer och tätorter har regelmässigt skett i förut orörd
            natur eller på jordbruksmark. Bebyggel- sens utbredning borde
            rätteligen ha förpliktigat de ansvariga — kommu- ner och byggnadsföretag
            — att samtidigt vårda den natur de tagit i anspråk för sin verksamhet.
            Så har dock sällan skett. Tvärtom uppvisar våra kommuner ett otal
            exempel på naturförstörelse i samband med bebyggelse. Man har
            planerat och byggt utan tanke på konsekvenserna i naturen. Resultatet
            skulle ha blivit annorlunda, om ekologisk kunskap, dvs. kunskap
            om samspelet mellan de levande organismerna och mellan dessa och
            deras omgivning, hade tillåtits medverka i planprocessen. Några
            exempel. Ett skogsområde skulle exploateras för bostadsbe- byggelse.
            Man började med att totalavverka skogen. Enligt gängse rationella
            skogsbruksmetoder lämnades bara några enstaka frötallar kvar.
            Till och med friområdena mellan bebyggelsegrupperna avverkades
            på detta sätt. I avverkningens spår har sedan markfloran förstörts.
            Det tunna jordskikt, som fanns på den grovblockiga moränen, har
            blåst bort eller runnit av med regnvattnet. Den sparsamma vegetation,
            som band samman jorden med sina rötter, har inte tålt att bli
            helt solexponerad. Ny vegetation har nu mycket svårt att etablera
            sig igen. Den renspolade stenytan lyser gråvit mot betraktaren.
            Man har till och med fått hjälpa i gång naturen med skogsplantering
            av björk. Först om 20—30 år har vegetationen — kanske — repat
            sig efter detta ingrepp. Liknande exempel finns i många kommuner.
            Under de allra senaste åren har s.k. plansprängning blivit allt
            vanligare. Man ritar på planeringsstadiet in bebyggelsen utan
            annan hänsyn till topografin än att åstadkomma en massbalans,
            som minimerar transportkostnaderna. En marktekniker kan även göra
            ekonomiska över- väganden som innebär att massa sändes till kross
            för framställning av byggnadsmaterial. När exploateringen därefter
            påbörjas, jämnas den givna markprofilen ut. Berg, kullar och andra
            ojämnheter sprängs eller schaktas bort, allt för att underlätta
            en bebyggelse, som planerats utan hänsyn till naturens egna förutsättningar.
            Husen reses på de uppkomna spräng- massorna. All natur inom bebyggelseområdena
            förstörs med denna
          </p>
          <pb facs="riksdagen-motions-pdf/data/1974/mot_1974__260/mot_1974__260-002.pdf"/>
          <fw xml:id="i-M2GhAa5SaL5KpV7ZEeuMS2">
            Mot. 1974:260 13
          </fw>
          <p xml:id="i-DTkB3vuQULXxR2N38g4jnM">
            metod som benämns ”byggande med total markomvandling”. Förutsätt-
            ningarna för att nya träd och ny vegetation i övrigt skall kunna
            trivas är starkt reducerade. Helt förändrade förhållanden för
            grund- och infiltra- tionsvatten, radikalt förändrat lokalklimat,
            dålig markuppbyggnad med otillräckligt jordlager medför, att nyplanterade
            träd — om de över huvud överlever — riskerar att efter några år
            stanna i växten. En bidragande faktor till att vegetationen inte
            klarar sig utgörs av de ytligt utlagda lednings- och kulvertsystemen.
            Dessa placeras vanligen i mark, som lämnats oexploaterad, i stället
            för att läggas under närbelägna vägar. Kulvertarna, som ofta skär
            av trädens rötter, kommer att fungera som dräneringsdiken, samtidigt
            som skadliga temperaturhöjningar i marken åstadkommes. Ofta planeras
            avloppssystemet för dagvatten utan tanke på följderna för omgivande
            natur. Sinnrika system konstrueras för att ta hand om dagvattnet
            och skilja det från avloppsvattnet, s. k. duplikatsystem. Under
            bostadsområdena sprängs tunnlar, genom vilka rörsystemen löper.
            Vanligtvis låter man dessa mynna i någon närbelägen sjö, inte
            sällan i en angränsande kommun. Det ofta starkt förorenade dagvattnet,
            som kan innehålla t. ex. olja, sot, gummipartiklar, asfaltpartiklar,
            bly och andra tungmetaller från gator och vägar, medför långtgående
            förändringar på växt- och djurlivet i och kring sjön. Livet i
            sjön går en långsam död till mötes, samtidigt som badmöjligheterna
            för befolkningen försämras eller går om intet. Även i rent ekonomiska
            termer medför ett ovarsamt handlag med naturen stora förluster.
            Dessa kommer ofta till synes först i ett längre tidsperspektiv.
            På kort sikt har exploateringsmetoder, som inte tar hänsyn till
            naturvärden, ofta tett sig fördelaktiga. Det grundläggande skälet
            till denna syn torde vara, att naturen hittills betraktats som
            en gratistillgång. Därmed har man också ansett sig kunna göra
            ingrepp i eller förstöra natur utan egna kostnader. Den slentrianmässiga
            planerings- processen, där ingen hänsyn tas till topografin, orsakar
            förutom miljöskador onödigt stora kostnader även på kort sikt,
            kostnader, som bostadskonsumenterna får betala på hyran. Genom
            statens institut för byggnadsforskning har utgivits en beskriv-
            ning rörande ett s.k. markkostnadsindex (MI), som utarbetats av
            ett privat konsultföretag. MI sammanfattar de egenskaper hos marken,
            som påverkar markbyggnadskostnaderna. Man utgår därvid ifrån att
            projekte- ring, som tar hänsyn till mark och terräng, förbilligar
            byggandet. MI utgör ett klart framsteg i riktning mot förnuftigare
            markhushåll- ning. Metoden har emellertid också sin begränsning,
            eftersom traditio- nella ekonomiska överväganden får avgöra om
            och hur marken skall exploateras. Ekologiska överväganden, som
            skulle kunna leda till att marken lämnades orörd eller exploaterades
            på annat sätt, kommer inte med i kalkylerna. I andra sammanhang
            har samhället accepterat, att man i grannelagsför- hållanden inte
            får handla utan hänsyn till omgivningen. Företagens möjligheter
            till utsläpp av luft- och vattenföroreningar är omgärdade med
            restriktioner. Att borra husgrund så att husen intill sätter sig
            eller
          </p>
          <pb facs="riksdagen-motions-pdf/data/1974/mot_1974__260/mot_1974__260-003.pdf"/>
          <fw xml:id="i-Rf8GPRDiMNQvLQCnVjwy9">
            Mot. 1974:260 14
          </fw>
          <p xml:id="i-CzA9ss7hdbe2pMuByXNczr">
            spricker leder till ekonomiska och straffrättsliga påföljder.
            Lika självklart borde det då vara, att en kommun — alltså samhället
            självt — inte får planera så att naturen i omgivningen försämras
            eller förstörs. Stadsbygg- nad är en given företeelse i det moderna
            samhället men stadsbyggandet får inte bedrivas utan hänsyn till
            de ekologiska faktorerna. Det låter sig visserligen säga, att
            förstörd natur går att återställa. Men redan av vad som ovan sagts
            framgår, att återställande genom t. ex. trädplantering är ett
            mycket ovisst och alltid långsiktigt företag i dagens nya stadsmiljöer.
            Om de grundläggande betingelserna för träd och växter eliminerats,
            vägrar också inplanterad vegetation att trivas. Ingrepp i naturen
            blir i många fall oåterkalleliga. Grundvattensänkningar är ett
            exempel på sådana rubbningar av balansen i naturen. De kan möjligen
            stoppas, men någon återgång till ursprunglig nivå kan det aldrig
            bli fråga om. Grundvattennivån är och förblir sänkt, som regel
            med sättningar och sprickor i byggnader och gator som följd. Även
            grundvattenförsörjningen till återstående natur försämras. Marken
            är en naturresurs, som inte kan återställas utan enorma kostnader,
            när den en gång förstörts. Frågan är, om det över huvud är möjligt.
            Det åligger statsmakterna att stimulera till eller påbjuda nödvändig
            planering. Till detta bör här fogas att bestämda krav från statsmakternas
            sida i fråga om formerna för och innehållet i planeringen måste
            komma till uttryck i lagar och författningar. Kommunernas ställning
            i planeringsprocessen har på senare år förstärkts. Desto viktigare
            är det då, att en kvalitativt tillfredsställande och i alla avseenden
            väl underbyggd planering säkerställes genom gällande bestämmelser.
            Syftet med denna motion är att få ekologisk kunskap beaktad i
            den fysiska planeringen. Frågan är då, om detta syfte kan tillgodoses
            redan genom nu gällande författningar. De av bostadsstyrelsen
            utfärdade normerna för byggnadsverksamheten innehåller emellertid
            inga sådana bestämmelser. I byggnadslagen 17 och 40 $$ stadgas
            visserligen inskränk- ningar i rätten till schaktning, fyllning,
            trädfällning och liknande åtgärder inom stadsplanelagt område
            men dessa bestämmelser har annat syfte än de som här efterlyses.
            I övrigt synes byggnadslagstiftningen sakna krav på hänsyn till
            ekologiska konsekvenser i planeringen. Det bör här inskjutas,
            att det ekologiska underlaget för en planerings- metodik av här
            antytt slag redan nu föreligger i åtskilliga kommuner och bara
            väntar på att komma till användning. I några kommuner, där man
            gjort ansatser i den här riktningen, har man emellertid låtit
            de ekologiska kunskaperna komma in i planprocessen först när planeringsfasen
            i praktiken redan är avslutad, Vad som återstått för ekologerna
            att göra har då varit att inventera återstående friområden — om
            sådana funnits. I den mån ekologerna därvid riktat kritik mot
            den färdiga bebyggelseplane- ringen har deras synpunkter oftast
            kunnat avfärdas som icke realiserbara. De ekologiska konsekvenserna
            för varje exploateringsföretag bör kartläggas och mätas samt medtagas
            i en långsiktig bedömning av företagets lönsamhet. Den ekologiska
            sakkunskapen måste få en självstän-
          </p>
          <pb facs="riksdagen-motions-pdf/data/1974/mot_1974__260/mot_1974__260-004.pdf"/>
          <fw xml:id="i-LVJWg8jN4mrtG9hrTd5Shd">
            Mot. 1974:260 15
          </fw>
          <p xml:id="i-V2jNUa3KGoJwjwUyQUd2A3">
            dig ställning och ha möjlighet att hävda sina ståndpunkter i
            så god tid i planeringsprocessen att stadsbyggnaden kommer att
            vila på en insikt om den ekologiska lagbundenheten. Särskilda
            ekologiska kartor behövs som grund för planeringsdiskussionen.
            Förutsättningen för att ekologiska kunskaper skall beaktas är,
            att byggnadsnämnderna har tillgång till ekologisk sakkunskap.
            I byggnads- stadgan 4$ sägs allmänt, att nämnden skall ha tillgång
            till erforderlig sakkunskap. I fråga om planläggnings- och byggnadsverksamhet
            av större omfattning rekommenderar paragrafen anlitande av stadsarkitekt.
            En liknande bestämmelse bör införas i fråga om ekologisk sakkunskap.
            Behovet är emellertid av sådan angelägenhetsgrad, att en bestämmelse
            härom bör bli tvingande. För att ändå tillgodose behovet av smidighet
            i tillämpningen bör en dispensbestämmelse tillfogas, varigenom
            Kungl. Maj:t kan medge undantag från huvudregeln. Med hänvisning
            till vad här anförts hemställs att riksdagen hos Kungl. Maj:t
            hemställer om att tilläggsdirektiv utfärdas för den nu sittande
            bygglagutred- ningen att i byggnadslag och byggnadsstadga inarbeta
            lag- regler där det stadgas 1. att byggnadsnämnderna skall ha
            tillgång till ekologisk sakkunskap 2. att denna ekologiska sakkunskap
            skall ha en självständig ställning och väl kunna hävda sina ståndpunkter
            vid rätt tidpunkt och på rätt nivå i planeringsprocessen.
          </p>
          <p xml:id="i-hmpziYzwkaSpe2BBL5KFa" type="date">
            Stockholm den 22 januari 1974
          </p>
          <p type="signatureBlock" id="i-RKgE7FLoTL34Edcaob6ujT">
            ALF WENNERFORS (m) BRITT MOGÅRD (m)
          </p>
          <pb facs="riksdagen-motions-pdf/data/1974/mot_1974__260/mot_1974__260-005.pdf"/>
          <p xml:id="i-NBkwZs74GL5UeG8wDgwUdK">
            GOTAB 74 57268 Stockholm 1974
          </p>
        </div>
      </div>
    </body>
  </text>
</TEI>
