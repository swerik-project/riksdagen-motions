<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00568">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__568/mot_1961__ak__568-001.pdf"/>
      <fw xml:id="i-Us1UebyZRid6CdN4X8C9CY">
        Motioner i Andra kammaren, nr 568 år 1961 11
      </fw>
      <div xml:id="i-2WRQGgXHCae4aNT8FdD3BD" type="motHeader">
        <div xml:id="i-176wffsbZWgUiNEk8SBxWN" type="motTitle"/>
        <div xml:id="i-QGSuTmexSFUAt7CRBBTU2h" type="motSubmissionInfo"/>
      </div>
      <div xml:id="i-7phuUuoDEGVxAG86ycyW2p" type="motBody">
        <div xml:id="i-SRfdT9Tkv8UEjMtsj364Fr">
          <p xml:id="i-RTMdiErLPymm8n5MpubWJf">
            Nr 568
          </p>
          <p xml:id="i-7irDy97RdfsRH9E3Jw9PJV">
            Av herr Ohlin m. fl., om vissa riktlinjer för pågående översyn
            av skattesystemet.
          </p>
          <p xml:id="i-B4MeQMVKxyYeMvxAX8Dhex">
            (Lika lydande med motion nr 476 i Första kammaren)
          </p>
          <p xml:id="i-THTdpFY3Tetagr93upfWKC">
            Vid upprepade tillfällen har vi under senare år ansett oss böra
            fästa statsmakternas uppmärksamhet på den problematik som är förbunden
            med den kraftigt fortgående offentliga utgiftsexpansionen. Att
            absolut och relativt starkt ökade offentliga insatser skett och
            sker för exempel- vis undervisning och utbildning samt den vetenskapliga
            forskningen eller inom vissa vårdområden, där tidigare försummelser
            bidragit till att framkalla besvärliga köproblem, anser vi väl
            motiverat. Finansiellt utrymme härför utan alltför hårt skattetryck
            hade kunnat skapas ge- nom en ekonomisk politik, som i tid tagit
            sikte på att främja en snabb tillväxt av produktion och skatteunderlag
            samt genom återhållsamhet med offentliga utgiftsengagemang, t.
            ex. för subventionsändamål. Det enligt vår mening anmärkningsvärda
            och oroande i utvecklingen har varit att ökningen i de offentliga
            utgifternas totalsumma under en lång följd av år vida överstigit
            tillväxten i folkhushållets resurser i övrigt. Under 1950-talet
            har sålunda de offentliga utgifterna genomsnittligen ökat dubbelt
            så fort som nationalinkomsten i dess helhet. De offentliga utgifternas
            andel av nettonationalinkomsten har under denna tid drivits upp
            från 30 till över 40 procent. Det är obestridligt att en ansvällning
            av den offentliga utgiftsandelen i så snabb takt som den som försiggått
            under det senaste decenniet inte kan ske utan följdverkningar
            på hela det ekonomiska livet inom lan- det. Det är sålunda uppenbart
            att exempelvis sparkvoten och därmed den s. k. inflationskänsligheten
            och även de ekonomiska utvecklingsmöj- ligheterna på sikt måste
            direkt påverkas. Av betydelse härvidlag — förutom utgifternas
            samlade medel i hela nationalinkomsten — är naturligtvis utgifternas
            strukturella samman- sättning, bl. a. vilken andel av de offentliga
            utgifterna som utgöres av inkomstöverföringar och vilken del som
            faller på offentlig förbrukning eller utgifter av investeringskaraktär.
            Men också formerna för utgifter- nas finansiering spelar en viktig
            roll. Det framgår av det sagda att utvecklingen av skattetryckets
            totala
          </p>
          <pb facs="riksdagen-motions-pdf/data/1961/mot_1961__ak__568/mot_1961__ak__568-002.pdf"/>
          <fw xml:id="i-FhZk6ayhkMTpwPCPr78hW5">
            12 Motioner i Andra kammaren, nr 568 år 1961
          </fw>
          <p xml:id="i-3BrV1r6ez2DuN2pVBNzpp5">
            höjd enligt vår uppfattning måste ägnas en betydligt mera allvarlig
            uppmärksamhet än vad man från regeringens sida hittills har gjort.
            I finansplanen till årets statsverksproposition framhåller finansministern
            i fråga om den nu förutsebara statsfinansiella utvecklingen de
            närmaste åren, att utgiftsstegringen vid en antagen årlig ökning
            av nationalin- komsten om tre procent tenderar att vara snabbare
            än inkomststeg- ringen. Bortseende från de speciella statsfinansiella
            påfrestningar som reformerna inom ålders- och invalidpensioneringen
            kommer att med- föra ger budgetperspektivet för de närmaste åren,
            framhåller finansmi- nistern i ett annat sammanhang i finansplanen,
            ej anledning att aktuali- sera några skattehöjningar. Men någon
            fixering av beskattningens höjd på längre sikt kan inte göras,
            blir departementschefens slutomdöme. Det senast återgivna uttalandet
            innebär givetvis, att finansministern vill ha fria händer att
            föra en politik som innebär att skattetrycket på sikt drivs ytterligare
            i höjden, utöver de avgiftshöjningar som pensioneringens ut- byggnad
            kommer att medföra. Vi tror av skäl som berörts i det föregå-
            ende att en sådan inriktning av politiken som den av finansministern
            antydda och som innebär ett klart otillräckligt beaktande av ett
            högt och stigande skattetrycks konsekvenser för den allmänna utvecklingen
            måste leda till ett totalt sett svagare ekonomiskt framåtskridande
            för hela folket än vid ett större hänsynstagande till dessa faktorer.
          </p>
          <p xml:id="i-GrFV7D1qRdA5guriqPyA86">
            Även om enligt vår mening vissa nedskärningar kan och bör göras
            av utgående statsutgifter och återhållsamhet iakttagas i fråga
            om nya ut- giftsengagemang, får man realistiskt räkna med att
            den statliga utgifts- nivån och skattenivån i vårt land kommer
            att ligga relativt högt, i varje fall vad den nu överblickbara
            framtiden (de närmaste åren) beträffar. Detta förhållande gör
            det, som vi i olika sammanhang framhållit, desto angelägnare att
            beskattningen utformas så, att den så långt möjligt un- derlättar
            lösningen av de problem, som en hög utgifts- och skattenivå i
            och för sig aktualiserar och som i främsta rummet gäller betingelserna
            för ett tillfredsställande sparande och för viljan till extra
            arbetsinsat- ser. Den av regeringen hösten 1959 genomdrivna »omsättningsskatte-
            operationen» innebar att skattetrycket i ett steg höjdes med inemot
            1000 milj. kr. — vida utöver vad som enligt vår mening var erforder-
            ligt. Vi motsatte oss denna politik främst av det skälet att den
            skulle medföra en permanent och kraftig höjning av det totala
            skattetrycket och yrkade därför avslag på den av regeringen föreslagna
            omsättnings- skatten. Men vi angav samtidigt, att frågan om de
            samlade skatternas fördelning mellan direkta och indirekta skatteformer
            borde betraktas som ett fristående problem, vilket borde närmare
            utredas. I princip motsatte vi oss inte en viss övergång från
            direkt till indirekt beskattning. Mera utförligt redovisade vi
            dessa synpunkter i de av oss väckta motio-
          </p>
          <pb facs="riksdagen-motions-pdf/data/1961/mot_1961__ak__568/mot_1961__ak__568-003.pdf"/>
          <fw xml:id="i-LiMhZVedVDqsBHoDjFJjqo">
            Motioner i Andra kammaren, nr 568 år 1961 13
          </fw>
          <p xml:id="i-NzKR77gZUY2NuE9wLo339k">
            nerna I: 412 och II: 528 till 1960 års riksdag, där vi begärde
            en allmän översyn av hela skattesystemet. När det gäller beskattningens
            utformning ur synpunkten att främja sparande och arbetsvilja,
            är nämligen skatternas fördelning på direkia inkomstskatter å
            ena sidan och olika slag av utgifts- eller varuskatter å den andra
            uppenbarligen av stort intresse. Vi vill dock erinra om att 1952
            års utredning rörande indirekt beskattning icke ansåg sig kunna
            fälla något entydigt omdöme om de olika skatteformernas inverkan
            på sparviljan, eftersom så många komplicerade faktorer här spelade
            in. Om man genom en omfördelning kunde åstadkomma någon reduk-
            tion av de nu höga marginalskatterna vid inkomstbeskattningen,
            skulle detta förmodligen få en gynnsam effekt i berörda avseende.
            I våra mo- tioner till fjolårets riksdag underströk vi angelägenheten
            av en lättnad i marginalskatterna. Skatteskalan för den personliga
            inkomstskatten till staten borde därför överses. Som ett led i
            ett reformarbete med bl. a. detta syfte borde frågan om fördelningen
            av direkt och indirekt skatt undersökas och ytterligare belysas.
            Riktpunkten på längre sikt borde vi- dare vara att en sådan avvägning
            genomfördes inom ramen för ett sänkt totalt skattetryck.
          </p>
          <p xml:id="i-7McKJQ7eLhrx4Rf6YnYYyK">
            Obunden utredning rörande den indirekta beskattningen
          </p>
          <p xml:id="i-6VKvs3SSKdevA7n2TZsxP1">
            Den av finansministern senare tillsatta utredningen med uppdrag
            att företaga en allmän översyn av skattesystemet har enligt direktiven
            att utgå från att den i fjol införda allmänna omsättningsskatten
            skall bli ett bestående element i skattesystemet. Det är en anmärkningsvärd
            in- skränkning i kommitténs huvuduppdrag, som är att pröva linjerna
            för en ur olika synpunkter rationell skattereform. Enligt vår
            mening kan det inte vara motiverat att utgå från en sådan bindning
            där nuvarande omsättningsskatt är den självklara förutsättningen.
            En rationell och fördomsfri utredning bör ha fria händer att pröva
            olika slag av indirekt beskattning. Vid omläggning av skattesystemet
            kan eventuellt andra slag av varu- eller bruttoskatter befinnas
            mera rationella än just den typ av varu- beskattning som nuvarande
            omsättningsskatt i detaljhandelsledet utgör. En betydande olägenhet
            med den nuvarande omsättningsskatten är exempelvis att antalet
            uppbördsskyldiga är mycket stort. Uppbördsskyl- digheten åvilar
            mer än 200 000, till allra största delen detaljhandlare och andra
            mindre företagare med saluföring till allmänheten. En indirekt
            beskattning lagd i tidigare led i produktionskedjan — t. ex. i
            partihan- delsledet skulle starkt reducera antalet uppbördsskyldiga
            och även ur andra synpunkter kunna vara mera ändamålsenliga. Sådana
            skatte- former bör därför prövas.
          </p>
          <pb facs="riksdagen-motions-pdf/data/1961/mot_1961__ak__568/mot_1961__ak__568-004.pdf"/>
          <fw xml:id="i-3kDSLa5xYftbMLUUQUM3yH">
            14 Motioner i Andra kammaren, nr 568 år 1961
          </fw>
          <p xml:id="i-MKahZp71h1Bs3g23Ax9zZ9">
            Vi vill ytterligare tillägga, att prövningen rörande den mest
            lämpliga utformningen av en allmän indirekt beskattning, innefattande
            även möjligheten av den nuvarande omsättningsskattens utbytande
            mot andra indirekta skatter, bör ske mot bakgrund av det förhållandet
            att det direkta skattetrycket är vida hårdare än i början av 1950-talet.
            Pröv- ningen av olika slags varuskatter har alltså delvis andra
            förutsättningar än dem som rådde när 1952 års kommitté utförde
            sin tekniska utred- ning rörande olika typer av varubeskattning.
            Det finns dessutom anled- ning att pröva andra typer av bruttobeskattning
            än dem som vanligen går under benämningen »varuskatter».
          </p>
          <p xml:id="i-NFtZpKmQWqdT8kkg9UszBS">
            Inkomstbeskattningen. Lättnader i skatter på inkomstökningar
            och extrainkomster en viktig riktpunkt
          </p>
          <p xml:id="i-QEaQyM4FSuUzrfWrL7tw9C">
            Om således den nyligen påbörjade utredningen rörande skattesyste-
            mets reformering bör ha fria händer i fråga om det ena ledet i
            skatte- systemets uppbyggnad, nämligen den lämpliga formen och
            omf attningen av indirekt beskattning (brutto- eller utgiftsskatter),
            och härvidlag icke vara bunden vid den nuvarande omsättningsskatten,
            så återstår frågan om beskattningens andra huvudled, den direkta
            beskattningen, och rikt- linjerna för reformarbetet här. I våra
            fjolårsmotioner angav vi — som förut antytts — vissa riktlin-
            jer som enligt vår uppfattning borde vara grundläggande i fråga
            om att kortfattat erinra om de krav vi där har rest. Några kompletterande
            syn- punkter skall här tillfogas. Ett flertal skilda omständigheter
            talar för att vår nuvarande inkomst- beskattning måste revideras.
            De viktigaste av dessa är följande: a) penningvärdeförsämringen
            sedan de nuvarande skatteskalorna vid den statliga inkomstbeskattningen
            fastställdes, b) inkomstutvecklingen och den ändrade inkomstfördelningen,
            c) beskattningens betydelse för sparande, kapitalbildning och
            inverkan på den enskildes vilja till ökade arbetsinsatser å ena
            sidan och som kostnadselement i ekonomien å den andra blir allt
            viktigare, d) det påbörjade internationella samarbetet på det
            ekonomiska om- rådet.
          </p>
          <p xml:id="i-B2FJiYpiFuw6KLmnPR47TY">
            Genom penningvärdeförsämringen »flyttas&gt; inkomsttagarna upp
            i nominellt högre skatteklasser och får betala högre marginalskatt
            på extrainkomster och inkomstökningar. Skattetrycket skärps. De
            nuva- rande skalorna fastställdes i sina huvuddrag år 1955 på
            grundval av be- räkningar rörande inkomstunderlaget avseende år
            1934. Tas hänsyn till den prisstegring som är att förutse för
            1961 blir stegringen av konsu- mentprisnivån under denna tid mer
            än 25 procent. Det är således en
          </p>
          <pb facs="riksdagen-motions-pdf/data/1961/mot_1961__ak__568/mot_1961__ak__568-005.pdf"/>
          <fw xml:id="i-5BMGo4JVVhdvNhtbPDQ2us">
            Motioner i Andra kammaren, nr 568 år 1961 15
          </fw>
          <p xml:id="i-917tPuttx5ddFritmA7cES">
            icke oväsentlig penningvärdeförsämring som inträffat. Den mindre
            justering av skatteskalan som vidtogs hösten 1959 i samband med
            om- sättningsskattens införande ändrar inte helhetsbilden. Dessutom
            skärp- tes då marginalskatten i vissa inkomstskikt. Det s.k. skattetänkandet
            omtalas stundom såsom en klandervärd företeelse. Man menar att
            det skulle vara uttryck för en sämre samhälls- moral att i privatekonomiska
            kalkyler ta hänsyn till det ekonomiska faktum som skatten representerar.
            Den som ger uttryck åt ett sådant be- traktelsesätt gör sig emellertid
            enligt vår uppfattning skyldig till en en- sidig bedömning. I
            och med att skattetrycket stegrats har skattebelast- ningen blivit
            en realitet för en allt vidare krets av medborgare. Att den enskilde
            eller hans uppdragsgivare vid förhandlingsbordet tar med den på
            en extrainkomst eller en inkomstökning belöpande skatteposten
            i kalkylen är helt naturligt. Den höga marginalskatten får då
            främst åter- verkningar i följande hänseenden. Antingen avstår
            vederbörande från ett ifrågasatt extraarbete, därför att nettot
            efter skatt bedömes för otill- räckligt, eller fixeras ersättningsanspråken
            med hänsyn till skatten. Kostnaden för arbetet blir då i det senare
            fallet i motsvarande mån högre. I båda fallen uppstår ogynnsamma
            samhällsekonomiska verk- ningar. Särskilt vill vi fästa uppmärksamheten
            vid den höga marginalskat- tens kostnadshöjande verkan. Den är
            för närvarande en omvittnad före- teelse vid bestämmande av arbetsersättningar,
            särskilt påfallande vid arbetsuppgifter där en kvalificerad specialutbildning
            kräves. Men i och med att inkomststandarden allmänt stiger blir
            detta problem också av ökad kvantitativ betydelse. En genomsnittlig
            industriarbetarinkomst var vid slutet av 1950-talet ca 12 000
            kr. om året, och marginalskatten var 23 å 24 procent (gift skattskyldig).
            Vid en årlig inkomstförbättring av 3,9 procent skulle årsinkomsten
            vid slutet av 1960-talet vara 17 000 kr. och marginalskatten ha
            stigit till 32 procent. För teknisk personal (ej rutin- arbetande)
            inom industrien var den genomsnittliga årsinkomsten ca 22 000
            kr. och skulle med samma antagande i fråga om den årliga ök- ningen
            vid slutet av 1960-talet vara 31 000 kr. Marginalskatten skulle
            för denna kategori ha stigit från 38 procent till 47 procent med
            oförändrade skattesatser. De angivna siffrorna baseras på antaganden
            om oförändrat penning- värde och oförändrade kommunala skattesatser.
            Inträffar en viss årlig inflation med motsvarande stegring av
            den nominella inkomstnivån, skärpes givetvis marginalskatteproblemet
            ytterligare. Det anförda ger vid handen att den normala inkomststegringsproces-
            sen i och för sig måste aktualisera en revision av inkomstbeskattningen.
            I och med att den hårdare marginalbeskattningen drabbar en betydligt
          </p>
          <pb facs="riksdagen-motions-pdf/data/1961/mot_1961__ak__568/mot_1961__ak__568-006.pdf"/>
          <fw xml:id="i-8T99qj9uNncG64J4o5fgtm">
            16 Motioner i Andra kammaren, nr 568 år 1961
          </fw>
          <p xml:id="i-NUKmwitWgQT7b9sP5s9BvF">
            utvidgad krets av inkomsttagare, accentueras det förut berörda
            kost- nadsproblemet. Därmed kommer också konkurrensförhållandena
            gent- emot utlandet in i bilden. Denna senare problematik blir
            givetvis än vik- tigare i och med att det inledda samarbetet på
            det handelspolitiska om- rådet går vidare enligt de antagna planerna
            för avveckling av handels- hindren inom de båda stormarknaderna.
            Slutsatsen beträffande vår nuvarande inkomstbeskattning blir att
            den gällande skalan för den statliga inkomstbeskattningen inte
            passar för den förändrade bild av inkomstnivå och inkomstfördelning
            som vi nu kan göra oss för — i varje fall — senare delen av 1960-talet.
            I våra fjolårsmotioner pekade vi sålunda på att en översyn av
            skatte- skalan måste ske. I första hand borde enligt vår mening
            övervägas att sträcka ut det proportionella bottenskiktet i skalan.
            Det stannar nu vid inkomstläget 14 000 kr. (gift skattskyldig).
            En utsträckning till exempel- vis 20.000 kronors inkomst skulle
            starkt reducera antalet av dem som drabbas av progressiv skatt.
            En sådan ändring av skatteskalan måste naturligen medföra, att
            marginalskattesatserna för inkomsttagare ovan- för 20 000-kronorsnivån
            reduceras. Samtidigt bör en väsentlig höjning ske av de skattefria
            bottenavdragen, så att den direkta inkomstskatten nedbringas för
            alla skattskyldiga. Då det kan förutses att kommunernas finansiella
            situation kommer att förbli pressad, kan det vara motiverat att
            först genomföra höjningen av bottenavdragen vid den statliga be-
            skattningen. Reformarbetet i fråga om inkomstbeskattningen bör
            enligt vår me- ning ta hänsyn till här angivna fakta och synpunkter.
            Som vi tidigare framhållit, bör naturligtvis det pågående utredningsarbetet
            rörande be- skattningen inte hindra att vissa justeringar av skattereglerna
            vidtages under tiden.
          </p>
          <p xml:id="i-F2BYdXLURiC2RdMtrp1WJm">
            Det aktuella läget
          </p>
          <p xml:id="i-QnVTLun5juzpFcUTcKDQC3">
            I det av regeringen framlagda budgetförslaget för finansåret
            1961/62 redovisas ett bokföringsmässigt överskott av 342 milj.
            kr. på driftbud- geten. Vad angår reservationsmedelsförbrukningen
            under det komman- de budgetåret, vilken finansministern uppskattar
            till netto 100 milj. kr., så är denna post av många skäl så osäker
            att vi anser det vara mera mo- tiverat att i likhet med tidigare
            praxis markera uppskattningen härav »utanför linjen». Budgetförslaget
            innehåller vidare på vissa poster — vi syftar på anslagen för
            beredskapsarbeten — sannolikt en överskatt- ning av anslagsbehovet,
            varför en marginal här synes föreligga som kan i viss mån motväga
            den beräknade förbrukningen från behållningarna på reservationsanslagen.
            Det är emellertid tydligt att konjunkturtenden-
          </p>
          <pb facs="riksdagen-motions-pdf/data/1961/mot_1961__ak__568/mot_1961__ak__568-007.pdf"/>
          <fw xml:id="i-25tzShcebg96A4gPdx7DPK">
            Motioner i Andra kammaren, nr 568 år 1961 17
          </fw>
          <p xml:id="i-JAYWS7ry5jamYWhpGxzSNs">
            serna gör naturligt att en överbalansering av driftbudgeten eftersträvas
            under det kommande finansåret. Med hänsyn till tidigare finans-
            och budgetpolitiska debatter kan det vara motiverat att understryka
            det självklara förhållandet att den i finansministerns budgetförslag
            angivna överskottssiffran av 342 milj. kr. självfallet inte kan
            få bli något »heligt tal». Budgetberäkningen i dess helhet innehåller
            och måste ju innehålla så många osäkerhetsfaktorer, att en variation
            av några 10-tal milj. kr. rimligen inte kan tillmätas någon konjunkturpolitisk
            betydelse för en budget som omsluter 16 000 milj. kr. Vad först
            gäller avvägningen av budgetens utgiftssida anser vi att regeringens
            budgetförslag innebär otillräckliga insatser på vissa områ- den.
            Det gäller främst stödet till utvecklingsländerna, där vi föreslår
            en uppräkning av anslagen med 19 milj. kr. Vi anser vidare att
            utbyggna- den av skolväsendet kräver en något större anslagsanvisning
            än den av regeringen föreslagna. Vi föreslår en höjning av bidraget
            med 11 milj. kr. utöver det av ecklesiastikministern medgivna
            anslaget. Vi anser slut- ligen att stödet till det mindre jordbruket
            bör förstärkas på det sätt som småbrukarutredningen föreslagit.
            Ehuru anslagsökningen är större be- räknar vi merutgiften till
            11,5 milj. kr., eftersom vissa reservationsme- del torde stå till
            förfogande. De av oss föreslagna utgiftsökningarna uppgår således
            till ett samlat belopp av 41.5 milj. kr. Av administrativa skäl
            får man å andra sidan räkna med att den föreslagna anslagshöjningen
            för stödet till utveck- lingsländerna delvis kommer att disponeras
            först det följande budget- året, varför belastningen på budgetåret
            1961/62 blir i motsvarande mån reducerad. Å andra sidan kan vissa
            mindre utgiftsökningar tillkomma. För att skapa statsfinansiellt
            utrymme för de angivna utgiftsökning- arna föreslås från vår sida
            i skilda motioner besparingar och andra bud- getförstärkande åtgärder,
            vilka ger ett samlat belopp av ca 152 milj. kr. budgetåret 1961/62
            och ca 300 milj. kr. 1962/63. En ökning av budget- överskottet
            skulle m. a. o. uppstå om något mer än 100 milj. kr. för bud-
            getåret 1961/62 och en förstärkning av budgeten med ca 250 milj.
            kr. för budgetåret därefter. Det sålunda uppkommande utrymmet
            möjlig- gör vissa lättnader i beskattningen. I särskild motion
            föreslås från vår sida en återgång till tidigare gällande regler
            för varulagervärderingen, vilket under första året torde medföra
            en inkomstminskning för stats- kassan med uppskattningsvis 50
            milj. kr. Vidare anser vi, att en lättnad i sambeskattningen bör
            genomföras genom höjning av förvärvsavdra- gen. Inkomstbortfallet
            kan beräknas till 2 milj. kr. första året och 6 milj. kr. året
            därefter. Vad skattelättnader i övrigt beträffar anser vi att
            en höjning av de skattefria bottenavdragen (ortsavdragen) vid
            den statliga inkomstbeskattningen är en form för skattelättnad,
            som under rådande
          </p>
          <p xml:id="i-GqpkFbAo7LS2HykB7AdPHb">
            Bihang till riksdagens protokoll 1961. 4 saml. Nr 507—570
          </p>
          <pb facs="riksdagen-motions-pdf/data/1961/mot_1961__ak__568/mot_1961__ak__568-008.pdf"/>
          <fw xml:id="i-CWGywQhUEgfMVdoC6Cfi6m">
            18 Motioner i Andra kammaren, nr 568 år 1961
          </fw>
          <p xml:id="i-3YhKnwn6CDoh56tSHU8bx7">
            förhållanden ligger nära till hands. Härigenom skulle en lättnad
            åstad- kommas för samtliga skattebetalare. Slutgiltigt ställningstagande
            till formen och omfattningen av en sådan mera allmän skattelättnad
            bör lämpligen ske vid slutet av vårsessionen, då riksdagen fått
            tillgång till den nya beräkningen av statsinkomsterna, som regelmässigt
            färdigstäl- les i början av april månad. Under hänvisning till
            det anförda hemställes, att riksdagen måtte i skrivelse till Kungl.
            Maj:t 1. begära att den nyligen tillsatta kommittén för över-
            syn av skattesystemet skall vid sin prövning av den in- direkta
            beskattningen — utan att vara bunden vid nuva- rande omsättningsskatt
            — väga mot varandra olika for- mer därav inom ramen för ett sänkt
            totalt skattetryck och med en sänkning av den direkta beskattningen
            som riktpunkt, samt 2. förorda att man därvid beaktar behovet
            av lättnader i den hårda beskattningen av inkomstökningar och
            ex- trainkomster i syfte att främja sparandet och att göra det
            mera lönande att arbeta.
          </p>
          <p xml:id="i-4FTvP3NHaPHWuXtqxSt6Vq" type="date">
            Stockholm den 26 januari 1961
          </p>
          <div xml:id="i-Wqo5bTq7fg1rMBv6NcbFYd" type="signatureBlock">
            <list xml:id="i-X62YKFrBsbBKrLp4pak7AN">
              <item xml:id="i-J5ydxt2z53qzUWZv4ohGeq" who="unknown" type="signature">
                Bertil Ohlin Sven Wedén Bertil von Friesen Sven Gustafson Manne
                Ståhl Brita Elmén i Göteborg Henning Gustafsson O Malmborg Gunnar
                Helén
              </item>
            </list>
          </div>
          <p xml:id="i-2Gc5pWyZjGu4Pz5cygzCdx">
            i Skellefteå
          </p>
        </div>
      </div>
    </body>
  </text>
</TEI>
