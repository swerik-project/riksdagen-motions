<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-03359">
  <teiHeader>
    <fileDesc>
      <titleStmt>
        <title>Biologisk mångfald</title>
        <author corresp="i-AFto3gTmjTfTgomtq31hLZ">av Jessica Rosencrantz m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3359 av Jessica Rosencrantz m.fl. (M)</title>
          <idno type="rdwebb">H8023359</idno>
          <rs type="number">3359</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H8023359/text</ref>
          <ref type="dokument_url_html">http://data.riksdagen.se/dokument/H8023359</ref>
          <ref type="dokumentstatus_url_xml">http://data.riksdagen.se/dokumentstatus/H8023359</ref>
          <ref type="docx">http://data.riksdagen.se/fil/A48DCA26-BD36-4987-A755-EB82D0D8F13F</ref>
          <ref type="pdf">http://data.riksdagen.se/fil/3A5AB70B-19EB-4313-9A2B-AB861A579765</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AFto3gTmjTfTgomtq31hLZ</idno>
            <name>Jessica Rosencrantz</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MDmz3BZyW3T2P9Tp6bvsBM</idno>
            <name>John Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-S3oqUW2dwjm7u9SeC1GWRR" type="signed"/>
        <correspContext corresp="i-S3oqUW2dwjm7u9SeC1GWRR">
          <note type="signatory" corresp="i-AFto3gTmjTfTgomtq31hLZ"/>
          <note type="signatory" corresp="i-MDmz3BZyW3T2P9Tp6bvsBM"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction xml:id="i-9vRocLa4RWsQtWqtYKWJyc" type="submitted">
          <date when="2020-10-06"/>
          <time when="14:27:00"/>
        </correspAction>
        <correspAction xml:id="i-SzeAaoVMwfBEyQ3vv6thhM" type="reviewed">
          <date when="2020-10-06"/>
          <time when="17:51:00"/>
        </correspAction>
        <correspAction xml:id="i-C6M6XJhGbDwhTyyigqvZJU" type="referred">
          <date when="2020-10-14"/>
        </correspAction>
        <correspAction xml:id="i-sLcir92AMvTwGzuqk5onp" type="assigned">
          <date when="2021-10-11"/>
          <time when="12:35:57"/>
        </correspAction>
        <correspContext corresp="i-sLcir92AMvTwGzuqk5onp">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-6QdkhVg9LUJNjk2ss6c8hM" type="behandlas_i"/>
        <correspContext corresp="i-6QdkhVg9LUJNjk2ss6c8hM">
          <ref type="uppgift">2020/21:SkU20</ref>
          <ref type="ref_dok_id">H801SkU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU20</ref>
          <ref type="ref_dok_titel">Punktskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JaWSoiv4XFqsnUb3jsFuxK" type="behandlas_i"/>
        <correspContext corresp="i-JaWSoiv4XFqsnUb3jsFuxK">
          <ref type="uppgift">2020/21:MJU13</ref>
          <ref type="ref_dok_id">H801MJU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU13</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Qg79xsyhKnERGeeU5HArKh" type="behandlas_i"/>
        <correspContext corresp="i-Qg79xsyhKnERGeeU5HArKh">
          <ref type="uppgift">2020/21:SkU18</ref>
          <ref type="ref_dok_id">H801SkU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU18</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-69na8JsgSJou6efBST4LcK" type="behandlas_i"/>
        <correspContext corresp="i-69na8JsgSJou6efBST4LcK">
          <ref type="uppgift">2020/21:MJU15</ref>
          <ref type="ref_dok_id">H801MJU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU15</ref>
          <ref type="ref_dok_titel">Skogspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KJezSZQkEaXy5TEWdaYzWm" type="behandlas_i"/>
        <correspContext corresp="i-KJezSZQkEaXy5TEWdaYzWm">
          <ref type="uppgift">2020/21:MJU16</ref>
          <ref type="ref_dok_id">H801MJU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU16</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SZivgZRpBbCwPyavE6rkCV" type="behandlas_i"/>
        <correspContext corresp="i-SZivgZRpBbCwPyavE6rkCV">
          <ref type="uppgift">2020/21:KrU6</ref>
          <ref type="ref_dok_id">H801KrU6</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU6</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Pknx1KdVLK8Q5Gk1rHtr64" type="behandlas_i"/>
        <correspContext corresp="i-Pknx1KdVLK8Q5Gk1rHtr64">
          <ref type="uppgift">2020/21:MJU17</ref>
          <ref type="ref_dok_id">H801MJU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU17</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FYkmfQxGtSpY4tbmfSn2hJ" type="motHeader">
        <div xml:id="i-RtmcNBFG4xGvZagc2wUQXk" type="motTitle">
          Motion till riksdagen 2020/21:3359 av Jessica Rosencrantz m.fl.
          (M) Biologisk mångfald
        </div>
      </div>
      <div xml:id="i-9FCtcEE74QTLdwbbAYHUdh" type="motBody">
        <div xml:id="i-LUwYJPYMGkWdJgr9YRDQHH" type="motProposal" subtype="förslag">
          <head xml:id="i-VnVNmXoXvG1v6wvacurkBH">
            Förslag till riksdagsbeslut
          </head>
          <list xml:id="i-V5vr52Jy97hQM2j5BLGWCL" style="ol">
            <item xml:id="i-TG16aDywn4jHi9osN251uX">
              Riksdagen ställer sig bakom det som anförs i motionen om att
              Miljömålsrådet bör få i uppdrag att identifiera miljömål som överlappar
              varandra och styrmedel som har motverkande effekt samt ge förslag
              på hur dessa kan ändras, och tillkännager detta för regeringen.
            </item>
            <item xml:id="i-DMTtKxX8yw7Eyd2iMhrVEX">
              Riksdagen ställer sig bakom det som anförs i motionen om att
              öka det förebyggande arbetet med biologisk mångfald genom ett
              ökat samarbete mellan olika myndigheter och tillkännager detta
              för regeringen.
            </item>
            <item xml:id="i-GGBRsxMYX3H6BWdNb4bwUL">
              Riksdagen ställer sig bakom det som anförs i motionen om vikten
              av att klargöra juridisk status för begreppet ”grön infrastruktur”
              även relaterat till andra frivilliga miljöåtgärder och tillkännager
              detta för regeringen.
            </item>
            <item xml:id="i-GqGrrwb9SrgjCm5cjqsSw2">
              Riksdagen ställer sig bakom det som anförs i motionen om att
              arbetet för att främja biologisk mångfald bör öka i stadsplanerade
              områden och tillkännager detta för regeringen.
            </item>
            <item xml:id="i-46Zmqu3bKugchALgQ4RCW4">
              Riksdagen ställer sig bakom det som anförs i motionen om att
              Sverige ska verka för att fler invasiva främmande arter i Sverige
              förs in i den gemensamma unionsförteckningen för att vid behov
              säkerställa åtaganden av fler medlemsländer och tillkännager detta
              för regeringen.
            </item>
            <item xml:id="i-5vnrSC8oB8tZnZdCSp7Mdx">
              Riksdagen ställer sig bakom det som anförs i motionen om att
              Naturvårdsverket och Havs- och vattenmyndigheten ska ges i uppdrag
              att utarbeta en handlingsplan med syftet att minska förekomsten
              av invasiva arter som hotar svenska arter, och detta tillkännager
              riksdagen för regeringen.
            </item>
            <item xml:id="i-5QribvPMivNCJke7wRE7r1">
              Riksdagen ställer sig bakom det som anförs i motionen om blomsterlupinen
              (lupinus polyphyllus) och tillkännager detta för regeringen.
            </item>
            <item xml:id="i-8tx5FGq7Li52NxCQD2Hvpe">
              Riksdagen ställer sig bakom det som anförs i motionen om behovet
              av samhällsekonomiska analyser samt analyser av incitament och
              styrmedel för ett långsiktigt bevarande av biologisk mångfald
              och tillkännager detta för regeringen.
            </item>
            <item xml:id="i-G3oNQwCaHr6eY9DqdB5t4p">
              Riksdagen ställer sig bakom det som anförs i motionen om vikten
              av att vidta åtgärder för att öka pollineringen och tillkännager
              detta för regeringen.
            </item>
            <item xml:id="i-LYpsQ8XEksVhaduS3Vn8cB">
              Riksdagen ställer sig bakom det som anförs i motionen om att
              se över regelbördan vid biodling och tillkännager detta för regeringen.
            </item>
            <item xml:id="i-9ECZMKmxsSsixTkUySif1K">
              Riksdagen ställer sig bakom det som anförs i motionen om att
              se över skattenivån vid biodling och tillkännager detta för regeringen.
            </item>
            <item xml:id="i-8Rcv8ro8n2YkcCRwJ8Fe93">
              Riksdagen ställer sig bakom det som anförs i motionen om att
              verka för bevarandet av ängs- och hagmarker genom ett konkurrenskraftigt
              jordbruk och tillkännager detta för regeringen.
            </item>
            <item xml:id="i-XAA3kY8GdgysMnSURfaD9B">
              Riksdagen ställer sig bakom det som anförs i motionen om att
              den biologiska mångfalden i skogen ska värnas genom ett aktivt
              hållbart skogsbruk och en stark äganderätt och tillkännager detta
              för regeringen.
            </item>
            <item xml:id="i-Q8HfKkQ2UvbG7FxCb9n14u">
              Riksdagen ställer sig bakom det som anförs i motionen om att
              utreda behovet av att erbjuda ekonomisk ersättning för miljöhänsyn
              i jord- och skogsbruk och tillkännager detta för regeringen.
            </item>
            <item xml:id="i-6pbeAGjMCTgj8PTescnPfX">
              Riksdagen ställer sig bakom det som anförs i motionen om att
              Sverige ska verka för att stärka skyddet av Unescos utpekade kultur-
              och naturarv och tillkännager detta för regeringen.
            </item>
            <item xml:id="i-UBGqCz1NJfVGauJRYe28S7">
              Riksdagen ställer sig bakom det som anförs i motionen om att
              regeringen i internationella sammanhang bör vara pådrivande för
              att bevara biologisk mångfald och i förhandlingar om det nya ramverket
              för konventionen om biologisk mångfald driva på för mer ambitiösa
              och konkreta mål fram till 2030, och detta tillkännager riksdagen
              för regeringen.
            </item>
            <item xml:id="i-T5oGCkeF4wo4LgxYKqyPQ7">
              Riksdagen ställer sig bakom det som anförs i motionen om att
              regeringen ska verka för att genomförandet av EU:s nya strategi
              för biologisk mångfald bidrar till ett ansvarsfullt nyttjande
              av naturresurser och stärkt biologisk mångfald samtidigt som det
              möjliggör ett fortsatt hållbart och aktivt jord- och skogsbruk,
              och detta tillkännager riksdagen för regeringen.
            </item>
            <item xml:id="i-2PhhnHwHNo7k3R7Qu9PQ6M">
              Riksdagen ställer sig bakom det som anförs i motionen om att
              regeringen ska verka för att EU-kommissionen tar fram en ny utvärderingsmetod
              som gör det möjligt att ändra skyddsstatus för arter i vissa regioner
              när gynnsam bevarandestatus uppnås, och detta tillkännager riksdagen
              för regeringen.
            </item>
            <item xml:id="i-LUciPk3aCo6B3QNtPCyuzH">
              Riksdagen ställer sig bakom det som anförs i motionen om att
              Sverige ska verka för att det tas fram en gemensam skandinavisk
              förvaltningsplan för den skandinaviska vargstammen och tillkännager
              detta för regeringen.
            </item>
            <item xml:id="i-SZrQD1o3VSX54TqPqrP7D7">
              Riksdagen ställer sig bakom det som anförs i motionen om att
              Havs- och vattenmyndigheten bör få i uppdrag att utarbeta en nationell
              förvaltningsplan för vikarsäl i Bottenviken, och detta tillkännager
              riksdagen för regeringen.
            </item>
            <item xml:id="i-JnN7usAZmvveHFZJTQmkLC">
              Riksdagen ställer sig bakom det som anförs i motionen om att
              Naturvårdsverket ska definiera och fastställa kriterier för en
              gynnsam bevarandestatus av skarv och tillkännager detta för regeringen.
            </item>
            <item xml:id="i-UhtWjbtRD6zcpguuoyresf">
              Riksdagen ställer sig bakom det som anförs i motionen om att
              införa regionala förvaltningsplaner för skarven i alla län i Sverige
              och tillkännager detta för regeringen.
            </item>
          </list>
        </div>
        <div xml:id="i-HLXedv8chtpN5H1nYdhcAm" type="motContent">
          <head xml:id="i-TPBygJM855MSqsf9gBRpQw" type="h1">
            Motivering
          </head>
          <p xml:id="i-8fPWXX3YmiKQg6z1BUKoW9">
            Biologisk mångfald är viktigt för att naturen ska kunna motstå,
            och återhämta sig ifrån, påfrestningar utan att ta allvarlig skada.
            Biologisk mångfald är också en förutsättning för att ekosystemen
            ska fungera och för de ekosystemtjänster som vi drar nytta av
            varje dag. Det finns därför många goda skäl att värna den biologiska
            mångfalden, såväl etiska och ekologiska som ekonomiska.
          </p>
          <p xml:id="i-VLSKDSpYz3wYuPDvVL4LWz">
            Förlust av biologisk mångfald är ett av världens mest akuta miljöproblem.
            För att hejda förlusten krävs därför både nationella åtgärder
            och internationellt samarbete. Det positiva är att människan kan
            bidra till att öka den biologiska mångfalden om vi vidtar rätt
            åtgärder. Det är därför bra att världen agerar för att göra skillnad.
            En sådan åtgärd är att FN har fastställt 17 globala hållbarhetsmål
            (Agenda 2030) och att dessa har ratifi­cerats av 193 länder. Ett
            av dessa mål (nr 15) rör biologisk mångfald. Det tar upp vikten
            av att skydda, återställa och främja ett hållbart nyttande av
            landbaserade ekosystem, hållbart bruka skogar, hejda och vrida
            tillbaka markförstöringen samt hejda förlusten av biologisk mångfald.
          </p>
          <p xml:id="i-53rNrsgkWMVnntr8qqXuwL">
            Förutom det globala målet diskuteras på EU-nivå en European Green
            Deal som bland annat tar upp frågor om att bevara och restaurera
            ekosystem och biologisk mång­fald. Dessutom behandlar ett av Sveriges
            nationella miljökvalitetsmål samma område. Allt detta är bra men
            trots att Sverige har haft sina miljökvalitetsmål i 20 år är utveck­lingen
            fortsatt oroväckande. Mål i all ära, men de får sällan effekt
            om de inte är tydliga, samarbetas om samt följs upp systematiskt.
            Under årens lopp har nya mål dessutom tillkommit varför det finns
            mål som överlappar varandra samt juridiska och ekonomiska styrmedel
            som står i konflikt med varandra. Det är därför hög tid att rensa
            i målfloran. Detta skulle tydliggöra och effektivisera arbetet
            för myndigheter med flera, då det gäller vilka mål som ska uppnås
            och när. Moderaterna anser att Miljömålsrådet ska göra detta samt
            att myndigheter ska ges i uppdrag att samarbeta och samverka för
            att nå dessa mål.
          </p>
          <p xml:id="i-bPu9rkogyYP586rHxH2Ew">
            Vidare behöver det tydliggöras hur vissa mål och åtgärder relaterar
            juridiskt gent­emot varandra. Ett exempel är så kallad grön infrastruktur.
            Det berör ett uppdrag som Naturvårdsverket hade att arbeta med,
            men som upphörde 2018. Idag är det inte längre specificerat i
            vare sig myndighetens regleringsbrev eller arbetsordning att de
            ska jobba med denna fråga. Samtidigt fortsätter landets länsstyrelser
            med att upprätta handlings­planer och skriva strategier om detta.
            Införandet av så kallad grön infrastruktur skedde utan att det
            gjorts några konsekvensanalyser av hur det kunde påverka till
            exempel äganderätt och företagande på landsbygd eller hur det
            relaterar juridiskt till andra frivilliga natur- och miljöåtaganden.
            Det är inte rimligt.
          </p>
          <p xml:id="i-KBdvWUjvnKPP3zZ2CrH2CT">
            Det är Moderaternas uppfattning att åtgärder som rör biologisk
            mångfald oftast riktas mot landsbygd men mer sällan mot städer.
            Detta trots att bebyggelse försvårar för utbyten mellan lokala
            artpopulationer, vilket på sikt gör arterna sämre anpassade för
            miljöförändringar och att tillhandahålla så kallade ekosystemtjänster.
            På samma sätt som människan planerar för bebyggelse och infrastruktur
            borde vi planera för livs­miljöer för växters och djurs spridningskorridor
            i städer. Moderaterna anser att det snarast måste klargöras vilken
            juridisk status begreppet ”grön infrastruktur” har i allmänhet
            och i förhållande till andra frivilliga miljöåtaganden såsom Natura
            2000 samt hur vi kan främja biologisk mångfald i städer.
          </p>
          <head xml:id="i-TF37SWxY6NACrtb5maN7SV" type="h2">
            Invasiva främmande arter
          </head>
          <p xml:id="i-NBRQM3N9rF97Yk7e9nyyoQ">
            Sedan 1800-talet har det försvunnit drygt 200 arter från Sverige.
            Eftersom de flesta av dessa inte var särskilt vanliga har påverkan
            på ekosystemen varit liten. Under samma tidsperiod har det tillkommit
            hundratals nya växt- och djurarter till den svenska floran och
            faunan. Några av dessa är så kallade invasiva främmande arter,
            alltså arter som sprider sig från sitt ursprungliga område till
            nya områden och där hotar den biologiska mångfalden på ett eller
            annat sätt. Det kan exempelvis handla om arter som har få eller
            inga naturliga fiender i sin nya livsmiljö eller bär med sig sjukdomar
            som inhemska arter har dålig motståndskraft mot. Vilka konsekvenser
            detta får för de svenska eko­systemen är ännu inte helt klarlagt
            och konsekvenserna varierar från art till art. Men flera fall
            har uppmärksammats där invasiva främmande arter hotar att konkurrera
            ut svenska arter eller åstadkommer stora skador. Exempel är kungskrabba,
            amerikansk hummer och spansk skogssnigel eller mördarsnigel som
            den ofta kallas.
          </p>
          <p xml:id="i-NnKLceHrhL59BmrFVsM7vM">
            Blomsterlupinen som sommartid färgsätter vägrenar runt om i landet
            är färgprakten till trots ett hot mot vår inhemska flora, då den
            effektivt tränger undan och kväver andra blommor. Arten är klassad
            som ”mycket hög risk” då det gäller invasivitet, men är enligt
            Naturvårdsverket inte upptagen på den nationella listan av invasiva
            arter. Arten är dessutom allergiframkallande och giftig för människor
            och boskap. I Finland har riksdagen beslutat att införa förbud
            mot att sälja, sprida och plantera blomsterlupin. Moderaterna
            anser att Sverige bör utreda huruvida blomsterlupin (Lupinus polyphyllus)
            ska föras upp på den nationella förteckningen över invasiva arter
            samt liksom den finska riksdagen införa förbud mot att sälja,
            sprida och plantera blomsterlupin.
          </p>
          <p xml:id="i-9BQWeQyQkCBnYHCvhUixLG">
            Enligt Naturvårdsverket finns det 400 arter som bedöms som invasiva
            i Sverige. Av dessa finns 11 stycken på den gemensamma unionsförteckningen
            i EU över arter som inte avsiktligt får föras in till, hållas
            eller födas upp i EU. Det är därför av största vikt att ansvariga
            myndigheter rapporterar in och bekämpar invasiva främmande arter
            så snabbt som möjligt. Sverige bör dessutom verka för att arter
            som bedöms som invasiva för vårt land förs in i den gemensamma
            unionsförteckningen för att vid behov säkerställa åtaganden från
            fler medlemsländer.
          </p>
          <p xml:id="i-QKhPJJJyQ4AhLkbmnYn9RS">
            Sedan 1 januari 2019 är EU-förordningen om att bekämpa invasiva
            främmande arter införlivad i svensk lagstiftning. Nu gäller det
            att lagstiftningen implementeras och blir väl känd även hos allmänheten.
            En handlingsplan för de unionslistade problemarterna har utarbetats.
          </p>
          <p xml:id="i-3UrAXgV4eqAzNuTvZtLThU">
            Moderaterna saknar dock en handlingsplan som också behandlar
            de arter som är problematiska i Sverige, men som inte finns med
            på unionslistan. Därför anser vi att Naturvårdsverket samt Havs-
            och vattenmyndigheten ska få i uppdrag att utarbeta en sådan handlingsplan
            samt följa upp densamma systematiskt.
          </p>
          <head xml:id="i-PtjJcj6FTFEwbRQzYsNPVJ" type="h2">
            Ekosystemtjänster
          </head>
          <p xml:id="i-DnyYYpKXqEvPqLhQnNEVCS">
            Ekosystemtjänster är ett begrepp som beskriver de produkter och
            tjänster som växter och organismer ger oss människor och som påverkar
            vårt välbefinnande. Som exempel kan nämnas att mat, många mediciner
            och viktiga kemikalier har sitt ursprung i vilda arter, organismer
            som renar vatten, bin som pollinerar växter och växter som binder
            koldioxid och producerar syre. I en studie av 40 olika livsmedelsgrödor
            över hela jorden påvisades att vilda insekter ökade skörden i
            alla systemen. Att värdera ekosystemtjänster är svårt, eftersom
            ekosystemen ofta är sammankopplade på kompli­cerade sätt. Flera
            forskare har dock försökt beräkna värdet av ekosystemtjänster
            så att dessa kan bli en integrerad del av samhällsplaneringen.
          </p>
          <p xml:id="i-LFRKkS6B9LgYpwnT2nYVn9">
            Bevarandet av biologisk mångfald är en viktig fråga för framtiden.
            I samband med den fördjupade utvärdering av miljökvalitetsmålen
            som gjordes 2019 uppgav Natur­vårdsverket att biologisk mångfald
            och klimatfrågan är de viktigaste miljömålen att komma till rätta
            med. Förslag på åtgärder kanske finns men de genomförs bara ibland
            då kostnaderna för desamma ofta bedöms som alltför höga. Med hjälp
            av samhälls­ekonomiska analyser skulle dock kostnadsbilden uppfattas
            annorlunda. Ett exempel på detta framgår av Jordbruksverkets rapport
            (Jordbruksinformation 1 – 2020) som visar att värdet av svenska
            tambins pollinering samhällsekonomiskt sett motsvarar cirka 500
            miljoner kronor årligen i kommersiell odling. Cirka 75 procent
            av värdet härrör från pollinering av äpplen, jordgubbar och oljeväxter.
            Det ekonomiska värdet av honungs- och vaxproduktionen uppgår enligt
            samma rapport till cirka 330 miljoner kronor. Honungsbiet är den
            klart vanligaste pollinerande insekten som används av människan,
            men i Sverige används även cirka 5 000 införda humlesamhällen
            per år, som framför allt används i tomatodling. Pollinering från
            humlor och solitärbin ingår däremot inte i den ovannämnda studien.
          </p>
          <p xml:id="i-C2Hte8EeYMpKqdiNHZepb1">
            Moderaterna anser att Jordbruksverkets rapport är ett utmärkt
            exempel på betydelsen av att genomföra samhällsekonomiska analyser
            samt analyser av incitament och styr­medel för ett ökat och långsiktigt
            bevarande av biologisk mångfald. Jordbruksverkets rapport tydliggör
            också den stora betydelse ökad pollinering har samt värdet av
            att främja ökad bi- och humleodling. Moderaterna vill att Jordbruksverket
            eller annan relevant myndighet ska genomföra analyser för fler
            arter i syfte att skapa bättre förutsättningar att stärka den
            biologisk mångfalden.
          </p>
          <p xml:id="i-CeYEbrmnDptwMxyCcAD9Hv">
            Antalet biodlare i Sverige behöver öka. I ett program för att
            stärka biodlingen har regeringen satt som mål att öka antalet
            biodlare med 5 procent mellan år 2020 och 2022. Men det är alldeles
            för lågt. I synnerhet som genomsnittet av bisamhällen ligger på
            cirka 8 per biodlare. Ska vi få fler att vilja ägna sig åt denna
            för den biologiska mångfalden så viktiga syssla måste vi stärka
            lönsamheten och göra det enklare. Moderaterna anser därför att
            regelbördan och skattelagar för bi- och humleodling bör ses över.
          </p>
          <head xml:id="i-6ug5F4GLgmVZYFyqzmdg5H" type="h2">
            Stadsplanering
          </head>
          <p xml:id="i-66M3AFYtvL3JNjwt25ZnLo">
            Arbetet för att främja den biologiska mångfalden bör öka i stadsplanerade
            områden. Idag sker arbetet framför allt på landsbygden, men här
            krävs förändringar. Bebyggelse försvårar för utbyten mellan lokala
            artpopulationer, vilket på sikt gör arterna sämre anpassade för
            miljöförändringar och att tillhandahålla ekosystemtjänster. På
            samma sätt som människan planerar för bebyggelse och infrastruktur
            kan vi planera för livsmiljöer för växter och djur, genom grön
            infrastruktur och spridningskorridorer.
          </p>
          <head xml:id="i-B1MTDnGRoxp7wBHV8A52Vs" type="h2">
            Bevarande av ängsmarker
          </head>
          <p xml:id="i-FhiaKXBnjevjcy8zAN1rH4">
            Ett hållbart brukande av skog och mark är avgörande för att bevara
            den biologiska mångfalden och en förutsättning för att vi ska
            kunna nå flera av våra nationella miljökvalitetsmål. Många ängs-
            och hagmarker, som många gånger även rymmer viktiga kulturhistoriska
            värden, växer idag igen, bland annat på grund av för få betande
            djur. Fler betande djur behövs alltså för att behålla hagarna
            öppna och bevara den biologiska mångfald som finns där. Därför
            är så kallade betesförmedlingar viktiga att få på plats. Information
            om denna tjänst behöver spridas bredare från länsstyrelserna för
            att nå ut till fler.
          </p>
          <p xml:id="i-RMLDMpeYNcYShUi1wWXG1A">
            Moderaterna ser stora behov av att skapa bättre förutsättningar
            för lantbrukare att ha betande djur i hagar, vilket i grunden
            handlar om att stärka svenskt jordbruks konkur­renskraft. På så
            sätt kan vi bevara ängs- och hagmarker samtidigt som vi skapar
            förut­sättningar för en levande landsbygd och ett livskraftigt
            jordbruk. Intressant i samman­hanget är forskningen som beskriver
            vikten av betande mular på strandängar. Detta är inte bara positivt
            för flora och pollinerande insekter utan är också viktigt för
            gäddans och andra fiskarters möjlighet att leka i strandkanterna.
            Allt hänger ihop. Fler förslag om hur Moderaterna vill stärka
            jordbrukets konkurrenskraft finns i vår kommittémotion om bättre
            förutsättningar för svenskt jordbruk och livsmedelsproduktion.
          </p>
          <head xml:id="i-7RdayVj5z7y68cNbBfUN4J" type="h2">
            Ett hållbart skogsbruk
          </head>
          <p xml:id="i-3na25M8Wb6sSmx1Zk44y7u">
            Sverige är rikt på skog, och skogen utgör en fantastisk resurs.
            Den privata äganderätten ligger till grund för ett framgångsrikt
            och hållbart svenskt skogsbruk som under hundra års tid har kombinerat
            ökade avverkningsnivåer med ett ökat virkesförråd. För att gynna
            den biologiska mångfalden gör skogsägarna bland annat frivilliga
            avsättningar av skog. Det finns också flera former av formellt
            skydd för skogsområden, såsom naturreservat och Natura 2000-områden.
          </p>
          <p xml:id="i-H5T7Ms36wLqYo1YruL73FL">
            Skogsvårdslagen föreskriver att produktionsmål och miljömål ska
            vara jämställda. Förvaltarskapstanken och långsiktigheten i svenskt
            skogsbruk gör att skogsägare kan bidra till att sällsynta eller
            särskilt viktiga arter finner en god livsmiljö på deras marker.
            Exempelvis visar forskning att skogsbrukets beslut att lämna kvar
            träd som småningom blir till höga stubbar på kalhyggen leder till
            att fler skalbaggar och andra insekter söker sig dit. Ett sådant
            skogsbruk bidrar till den biologiska mångfalden och bör därför
            premieras. Tyvärr straffas istället många av de skogsägare som
            bedrivit ett skogsbruk med hög miljöhänsyn, då de inte tillåts
            genomföra planerade avverkningar med hän­visning till exempelvis
            artskyddsförordningen och inventeringen av nyckelbiotoper. Moderaterna
            ser med oro på att incitamentsstrukturen för ett hållbart skogsbruk
            sned­vrids på detta sätt och utskottet har därför riktat ett tillkännagivande
            till regeringen om att tillämpningen av artskyddsförordningen
            ska ses över. Moderaterna välkomnar att regeringen sent omsider
            har lyssnat på riksdagsmajoriteten och tillsatt en utredning som
            ska se över artskyddsförordningen.
          </p>
          <p xml:id="i-E3YzEB1bCQeE9oSxtEe3Cy">
            Moderaterna ser en risk med att samma brist på helhetssyn finns
            även vid exempelvis vattenbruk, där musselodlingar och algplanteringar
            har stor potential att bidra till både en bättre miljö och utvecklingen
            av nya näringar. Inom miljöpolitiken är det därför överlag viktigt
            att incitament för hållbart brukande av skog, mark och vatten
            inte ställer produktionsmål och miljömål i konflikt med varandra.
            Tvärtom behövs en helhetssyn. Det är också viktigt att den äganderättsutredning
            som regeringen tillsatt säkerställer långsiktigt hållbara spelregler
            för vatten‑, jord- och skogsbrukare.
          </p>
          <p xml:id="i-Q5JQL973hfvyN3EvaSzP1g">
            Med hänvisning till den negativa utveckling som råder då det
            gäller bevarandet av biologisk mångfald anser Moderaterna att
            det bör utredas om det nationella miljömålet som rör ekosystem
            och biologisk mångfald kan gynnas av om jord- och skogsbrukare
            framdeles ersätts för att de vidtar ökad miljöhänsyn i sin verksamhet,
            något som till exempel skulle kunna regleras via landsbygdsprogrammet.
          </p>
          <head xml:id="i-8BFS4yyV4jJsRuRsBoD9ky" type="h2">
            Internationellt samarbete
          </head>
          <p xml:id="i-WLdz1zCRhkvSwsbzJonVWE">
            Internationellt arbetar man på flera sätt för att skydda värdefull
            kultur och natur till kommande generationer. Det mest kända är
            Unescos världsarvskonvention som är en internationell överenskommelse
            från 1972. Idag har 193 stater undertecknat konven­tionen, däribland
            Sverige som ratificerade konventionen 1985. Listan över kultur-
            och naturarv samlar idag drygt 1 000 objekt/områden varav cirka
            250 är naturområden. Stora barriärrevet och Yellowstone Park finns
            upptagna på naturarvslistan men även Höga kusten i Sverige. På
            senare år har det framgått att skyddet av Unescos världsarv behöver
            stärkas. Olika studier visar till exempel att mänsklig verksamhet
            har ökat i hälften av naturarven under de senaste 25 åren, vilket
            har ökat avskogning samt fått stor påverkan på utrotningshotade
            växt- och djurarter.
          </p>
          <p xml:id="i-Uxd7GqrVaKw3QSF6G2TwcL">
            Moderaterna anser att detta är en ytterst olycklig utveckling
            och anser att Sverige ska verka för att mer görs för att stärka
            dessa områden som har utsetts för att de hyser för världen unika
            naturvärden.
          </p>
          <p xml:id="i-Uh2YharwLy91FvgdPwwtFX">
            I de flesta miljöfrågor krävs samarbete mellan länder för att
            nå bästa resultat, och det gäller även för biologisk mångfald.
            Sverige har hittills anslutit sig till ett 40-tal interna­tionella
            konventioner om exempelvis luftföroreningar, vattenföroreningar,
            naturvård och biologisk mångfald, nyttjande av levande resurser,
            avfallshantering, kemikalie­hantering och särskilda gränsöverskridande
            effekter samt miljöinformation. Flera av dessa samarbeten har
            redan visat på goda resultat. Men IPBES (The Intergovernmental
            science-policy Platform on Biodiversity and Ecosystem Services)
            rapport om biologisk mångfald från 2019, som godkänts av fler
            än 130 regeringar, visar att utvecklingen för den biologiska mångfalden
            på global nivå går åt fel håll. Fler länder behöver ta ansvar
            och agera för att förlusten av biologisk mångfald ska hejdas och
            i bästa fall upphöra. Svenska förvaltningsmodeller både för skogen
            och för den svenska viltstammen kan tjäna som föredöme för hur
            biologisk mångfald kombineras med ekonomisk lönsamhet, jakt och
            turism.
          </p>
          <p xml:id="i-9eqxphnX5Ce1L5fn8gxVq4">
            Moderaterna anser att Sverige fortsatt ska vara en pådrivande
            kraft i olika interna­tionella sammanhang för att belysa allvaret
            i frågan om den negativa utvecklingen för biologisk mångfald samt
            leda genom att fortsätta vara ett gott exempel.
          </p>
          <p xml:id="i-6SRPPd2sANjg6SC1bGBJve">
            Sverige har undertecknat konventionen om biologisk mångfald (CBD)
            där vi för­binder oss att vårda vår biologiska mångfald och nyttja
            den på ett hållbart sätt. Avtalet innebär bland annat att skogen
            och marken ska brukas på ett sådant sätt att djur, växter och
            mikroorganismer som finns i landskapet kan leva kvar. Fisket ska
            bedrivas under kontrollerade former så att bestånden inte utarmas.
            Planering av stadsmiljöer ska ta hänsyn till växters och djurs
            förutsättningar att leva där. Förutom Sverige är det drygt 170
            andra länder som också har skrivit under konventionen. De internationella
            målen för biologisk mångfald inom ramen för konventionen skulle
            ha uppdaterats under 2020, men arbetet är uppskjutet på grund
            av coronapandemin. För att stärka arbetet för den biologiska mångfalden
            på fler platser på jorden behövs det mer ambitiösa och konkreta
            mål fram till 2030.
          </p>
          <p xml:id="i-87QPDNHpeLeYzU6ZWnMdfv">
            Även i EU pågår ett arbete med att stärka den biologiska mångfalden
            inom ramen för EU:s gröna giv. Då ramverket för CBD ska förnyas
            förväntar sig Moderaterna att regeringen med hjälp av Naturvårdsverkets
            vetenskapliga råd intar en aktiv roll vid dessa förhandlingar.
          </p>
          <p xml:id="i-TqYp5X5azWNUpRnjbfcifW">
            Moderaterna tycker det är viktigt att EU:s nya strategi för biologisk
            mångfald bidrar till ett ansvarsfullt nyttjande av naturresurser
            och stärkt biologisk mångfald i hela EU. På samma gång måste den
            möjliggöra ett fortsatt hållbart och aktivt jord- och skogsbruk
            samt bidra till omställningen av samhället.
          </p>
          <p xml:id="i-9xhQW2efam88Ngi2bnoUwJ">
            Vikten av internationellt samarbete i miljöfrågor och för livskraftiga
            ekosystem genomsyrar all moderat miljöpolitik.
          </p>
          <head xml:id="i-9EbH9fUKYpcFTZ96a1hYTf" type="h2">
            Förvaltning av arter
          </head>
          <p xml:id="i-2vf5t2tBmadBoMRin73TvK">
            Ibland kan vissa internationella direktiv vara svåra att förena
            med lokala problem. Det gäller till exempel art- och habitat-
            och fågelskyddsdirektiven, som bland annat fredar skarv som förorsakar
            stora problem längs de svenska kusterna. Det finns i dag en teoretisk
            möjlighet för medlemsländer att uppmärksamma EU-kommissionen på
            att skyddsstatusen för en art bör ändras. Den möjligheten kommer
            dock inte till praktisk användning. Det behövs därför en ny utvärderingsmetod
            som gör det möjligt att ändra skyddsstatusen för arter i vissa
            regioner när gynnsam bevarandestatus uppnås. Modera­terna anser
            att detta är en viktig fråga för Sverige att driva inom EU, då
            vi tror att det kan öka respekten för arbetet med biologisk mångfald.
          </p>
          <p xml:id="i-Ts4f4Y3mV5yGR12XJK9Lc1">
            År 2013 beslutade riksdagen om en fördjupad regionalisering av
            förvaltningen av våra stora rovdjur. Det innebär att såväl centrala
            som regionala myndigheter idag ska arbeta mer fokuserat med frågan
            om den regionala förekomsten av rovdjur samt konsekvenserna av
            desamma. Då det gäller svensk varg ingår den i den så kallade
            skandinaviska populationen, det vill säga varg som lever i Sverige
            och Norge. För denna population har det upprättats en fullständig
            genkarta. Med tanke på att djuren inte känner av nationsgränser
            anser Moderaterna att det vore rimligt att förvaltningen av den
            skandinaviska populationen också skulle vara gemensam mellan länderna.
            Forskning från Skandulv och det svensk-norska projektet Grensevilt
            har visat att det finns ett stort behov av att öka samarbetet.
            Vidare har både Sverige och Norge undertecknat Bern­konventionen
            och därmed åtagit sig att samarbeta kring gränsöverskridande viltfrågor.
            Under lång tid har Norge därför efterlyst en samförvaltning av
            den skandinaviska vargstammen i syfte att minska dess storlek.
          </p>
          <p xml:id="i-7LDkwgWPBFr5EbE9ht3yNz">
            Moderaterna anser att det ska utarbetas en skandinavisk samförvaltningsplan
            för varg. En plan som ska präglas av såväl ekosystemansatsen som
            försiktighetsprincipen. Förvaltningen ska vara adaptiv, där verifierade
            data inhämtas och analyseras systema­tiskt kopplat till samverkan
            mellan varg, människa och miljö. Samt att den gemen­samma förvaltningsplanen,
            med mål och åtgärder, följs upp löpande och revideras allteftersom
            stammen utvecklas.
          </p>
          <p xml:id="i-SiVMpRmi28iCe8sBJP8xL5">
            Havs- och vattenmyndigheten (HaV) har utarbetat förvaltningsplaner
            för gråsäl i Östersjön samt för knubbsäl i Skagerrak och Kattegatt.
            Dessvärre finns det regionalt också stora problem med säl, såsom
            i Bottenviken där vikare är det stora hotet mot bland annat kustfisket.
            Sälarna konkurrerar om fisken och orsakar skada eftersom de tar
            fisk direkt ur fiskenäten och på så sätt förstör fiskeredskap.
            Därför bör en förvaltnings­plan för denna sälart upprättas. Populationen
            i Östersjön uppgår idag till ca 20 000 individer och stammen ökar
            med ca 5 procent per år. För att anpassa populationen till de
            negativa skador som uppstår till följd av sälmask, födosök – ofta
            bestående av sårbara fiskpopulationer – och konfliktsituationen
            med yrkesfisket bör populationen förvaltas bättre. Moderaterna
            anser därför att HaV ska ges i uppdrag att utarbeta en nationell
            förvaltningsplan för vikarsäl i Bottenviken.
          </p>
          <p xml:id="i-XUWdhByqJjvYFj2FM3GxHU">
            Naturvårdsverket presenterade 2014 en nationell förvaltningsplan
            för skarv. Nu behöver regionala förvaltningsplaner inrättas i
            alla berörda län i Sverige för att förvalt­ningen ska fungera
            bättre. Det är förståeligt med tanke på att bestånden av skarv
            har fortsatt växa explosionsartat, något som är till förfång för
            sårbara fiskpopulationer, växtlighet och vattenmiljö samt kustfisket.
            Situationen blir alltmer ohållbar och vissa regionala planer vittnar
            om behovet av en omfattande decimering av beståndet av skarv,
            med hänvisning till att ett flertal kustfiskarter uppvisar en
            negativ beståndsutveckling och att predation från skarv sannolikt
            är en bidragande orsak. I ett remissyttrande rörande en regional
            förvaltningsplan framhåller Sveriges lantbruksuniversitet (SLU)
            att med tanke på den explosionsartade utvecklingen av skarvbeståndet
            bör Naturvårds­verket definiera och fastställa kriterier för en
            gynnsam bevarandestatus för skarven, något man bedömer skulle
            minimera konflikter mellan havs- och vattenmiljöförvalt­ningen
            samt fiskeförvaltningen å ena sidan och viltförvaltningen å andra
            sidan. SLU hänvisar också till EU-kommissionen som tydligt har
            framhållit att medlemsstaterna har stora möjligheter att själva
            förvalta populationen av skarv. Men för att kunna genomföra detta
            krävs att Naturvårdsverket ställer upp tydliga målkriterier.
          </p>
          <p xml:id="i-Fdo4CxfRqW1L8kC2xoBxuz">
            Moderaterna menar att något måste göras för att hejda den explosionsartade
            tillväxten av skarv och anser i enlighet med SLU att Naturvårdsverket
            ska få i uppdrag att definiera och fastställa kriterier för en
            gynnsam bevarandestatus av skarv.
          </p>
          <p xml:id="i-Q9NWhm3ZccUrNnfGigCDFh">
            Fler av Moderaternas förslag på detta område finns beskrivna
            i våra motioner om exempelvis skogsbruk, jordbruk, viltvård samt
            fiske, hav och vatten.
          </p>
        </div>
        <div xml:id="i-CMNU1P5vUegdhy75SJWepv" type="signatureBlock">
          <list xml:id="i-33cHNeAV1XL9VLMtyfoZKA">
            <item xml:id="i-WGE1nJnPA7UeFNP2SdjkAd" type="signature">
              Jessica Rosencrantz (M)
            </item>
            <item xml:id="i-2P5MmAwYpGFw5fEdKAPJ8u" type="signature">
              John Widegren (M)
            </item>
            <item xml:id="i-2Tjuuq3X5ieSpacA8mrcLr" type="signature">
              Betty Malmberg (M)
            </item>
            <item xml:id="i-T1TjrTVdnyi5odGdBQywu1" type="signature">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
