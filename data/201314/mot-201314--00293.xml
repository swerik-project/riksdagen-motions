<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314--00293">
  <teiHeader>
    <fileDesc>
      <titleStmt>
        <title>med anledning av prop. 2013/14:39 På väg mot en giftfri vardag plattform för kemikaliepolitiken</title>
        <author corresp="i-DF6yJMSNGfT6HwisDSi4qz">av Josef Fransson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:39 På väg mot en giftfri vardag plattform för kemikaliepolitiken</title>
          <idno type="rdwebb">H102XSD293</idno>
          <rs type="number">SD293</rs>
          <ref type="dokument_url_text">http://data.riksdagen.se/dokument/H102XSD293/text</ref>
          <ref type="dokument_url_html">http://data.riksdagen.se/dokument/H102XSD293</ref>
          <ref type="dokumentstatus_url_xml">http://data.riksdagen.se/dokumentstatus/H102XSD293</ref>
          <ref type="doc">http://data.riksdagen.se/fil/AC1481D8-2193-423E-B69F-C5DAEE655D21</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-1z1UWgwPv85KFMvmbWPVi" type="basedOn"/>
        <correspContext corresp="i-1z1UWgwPv85KFMvmbWPVi">
          <ref>Proposition 2013/14:39</ref>
        </correspContext>
        <correspAction xml:id="i-CKHDRfrZKcC8pv758GN7J2" type="signed"/>
        <correspContext corresp="i-CKHDRfrZKcC8pv758GN7J2">
          <note type="signatory" corresp="i-DF6yJMSNGfT6HwisDSi4qz"/>
        </correspContext>
        <correspAction xml:id="i-JNkMx41xHV1PQ4usZhR7Uv" type="submission">
          <date when="2014-01-17"/>
        </correspAction>
        <correspAction xml:id="i-R4TeNcybgD3H1fSuRP5xWG" type="transfer">
          <date when="2014-01-17"/>
        </correspAction>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Dh97X2hRJc1UhqdGgJieAQ" type="motHeader"/>
      <div xml:id="i-PsGAakVHqhM6uoYRkkvw3a" type="motBody">
        <div xml:id="i-3PBr65BS8wUuNeepK8bzMJ" type="motProposal" subtype="förslag">
          <head xml:id="i-WosG1j1sDabkVfQSVF9Pfc">
            Förslag till riksdagsbeslut
          </head>
          <list xml:id="i-UMeSY7B6YeSi4EaCTrZ5p6" style="ol">
            <item xml:id="i-AQdLW7jr7kJp9rGPDJ3KYg">
              Riksdagen tillkännager för regeringen som sin mening vad som
              anförs i motionen om att regeringen bör öka möjligheterna att
              ställa krav på importörer angående innehållet i varor som saluförs
              i Sverige.
            </item>
            <item xml:id="i-WwhiBwonFLVGoETSVz5uvc">
              Riksdagen tillkännager för regeringen som sin mening vad som
              anförs i motionen om att regeringen bör ge Livsmedelsverket ökade
              möjligheter att ställa krav på importörer att verkligen försäkra
              sig om vilka kemikalier som finns i importerat livsmedel.
            </item>
            <item xml:id="i-MGh3AkFs9BQ4k1Ep3tRNux">
              Riksdagen tillkännager för regeringen som sin mening vad som
              anförs i motionen om att utreda möjligheten att utöka användning
              av ekonomiska styrmedel för att minska risken för skadliga effekter
              av läkemedel och hormonstörande ämnen i vatten.
            </item>
          </list>
        </div>
        <div xml:id="i-KnEKVqCiUiQm3YorwcZo8M" type="motContent">
          <head xml:id="i-U6iBkCRupKbvCKUnBmAzwj" type="h1">
            Motivering
          </head>
          <p xml:id="i-81Tz3NM7DkMmUmsSDGrmyg">
            Sverigedemokraterna ifrågasätter om regeringens förslag för att
            nå målet om att Den sammanlagda exponeringen för kemiska ämnen
            via alla exponeringsvägar är inte skadlig för människor eller
            den biologiska mångfalden verkligen är tillräckliga. När det gäller
            kemikaliekontrollen kan det ifrågasättas om vare sig försiktighetsprincipen
            eller förorenaren betalar verkligen får det genomslag som de borde.
            Som regeringen påpekar finns det stora kunskapsluckor där ytterligare
            forskning behövs och vi instämmer i de förslag som regeringen
            har lagt fram och lägger fram för att täppa till luckorna, men
            det finns även områden där vi är säkra på att det föreligger risk
            för såväl människors hälsa som den biologiska mångfalden. Det
            som särskilt oroar Sverigedemokraterna är att det föreligger en
            diskrepans mellan kraven vid användning av kemikalier i tillverkning
            inom EU och kraven vid försäljning av varor som innehåller kemikalier.
            Rimligen leder detta till att förbud mot kemikalier leder till
            påverkan på svenska företags konkurrenskraft, medan samma förbud
            inte får samma genomslag i minskningen av exponering. Det sker
            ett kemikalieläckage, om man så vill, på grund av att tillverkningen
            söker sig till länder med svagare kemikaliekontroll. Vi instämmer
            förvisso i regeringens bedömning att det är viktigt att Sverige
            är aktiva i EU-förhandlingar liksom internationellt, men vi anser
            även att det behövs tydligare ansvarsfördelning och bättre kontroll
            av innan varorna når slutanvändarna.
          </p>
          <p xml:id="i-MTw1GvP8FuVJNchQL3EnZA">
            Det är Sverigedemokraternas uppfattning att varor med oklart
            kemiskt innehåll inte ska saluföras i Sverige. Importörer ska
            ha ett ansvar för att kunna informera om vilka kemikalier en vara
            innehåller. Även om ekonomiska styrmedel i form av en kemikalieskatt
            kan införas, ställer vi oss tveksamma om den verkligen får den
            effekt, utan negativa bieffekter, som är tänkt. Vi förespråkar
            ett starkare ansvar för importörer av varor och anser att det
            är olyckligt att regeringen huvudsakligen förespråkar frivilliga
            insatser. Man bör ha i åtanke att även de frivilliga insatserna
            avseende substitution huvudsakligen kommer vidtas av företag med
            tillverkning inom EU, medan problemet, i en ökande grad, beror
            på en ökad import av varor tillverkade utanför EU och där varorna
            saknar tydlig information om innehållet. Regeringen konstaterar
            själv att möjligheterna att kontrollera eller veta vilka ämnen
            som ingår i varor från länder med svag kemikaliekontroll är begränsad.
          </p>
          <p xml:id="i-K32xVKFxHMFgMvfreSLa6a">
            Följande situation råder i dag i Sverige; en importör, vilken
            förutsätts ha information om förekomsten av farliga ämnen i en
            vara, har idag inget direkt att vinna på att förvissa sig om att
            de varor han importerar och sedermera saluför faktiskt inte innehåller
            några kemikalier man inte förväntas finna i den aktuella varan
            eller farliga ämnen. Enligt vår uppfattning är gränserna i REACH-förordningen
            art 7 och liknande artiklar för tillåtande och förutsätter i praktiken
            även att importören kan förväntas anta att ett specifikt ämne
            finns i en vara. Kemikalieinspektionen bör ges ökade möjligheter
            att ställa krav på importörer att verkligen försäkra sig om vilka
            kemikalier som finns i en vara. I praktiken vill Sverigedemokraterna
            att det finns ett tydligt ansvar för importören att vederbörande
            verkligen vet att varorna är säkra och är vederbörande inte tillräckligt
            förvissad får denne skaffa sig vetskap.
          </p>
          <p xml:id="i-YKwTggXtJQVwkzeYr82Cq3">
            Samma situation måste råda för livsmedel och material som kommer
            i kontakt med livsmedel, med tillägget att, beroende på den ökade
            exponering som sker vid förtäring,
          </p>
          <p xml:id="i-EYC8oqvk42e9L3c5dJ3yA6">
            Livsmedelsverket ges ökade möjligheter att bestämma över tillåtna
            tillsatser och innehåll i livsmedel. Livsmedelsverket bör i detta
            sammanhang, med hjälp av andra myndigheter, ägna särskild uppmärksamhet
            åt hormonstörande ämnen, föda ämnad för barn och unga, då det
            finns oroväckande tecken på att exponering för gifter och hormonstörande
            ämnen är särskilt farligt för unga individer. Vidare finns det
            anledning att anse ämnen som i vidare mening kommer i kontakt
            med livsmedel, t.ex. förpackningar, vid tillverkning etc, bör
            omfattas av samma regelverk. I slutändan är syftet att de livsmedel
            vi förtär, såväl gamla som unga, ska vara riskfria. Utan cocktaileffekter
            och ackumuleringsrisker. Således, det behövs möjlighet till kortare
            beslutskedjor som inte går via EU-kommissionen, en möjlighet att
            nationellt fatta avvikande beslut och utökade kontroller av importerade
            livsmedel. Det system som finns idag, med i huvudsak avsaknad
            av information och kontroll av innehållet i livsmedel, borde fasas
            ut.
          </p>
          <p xml:id="i-LzU5xGbAddry1w89hFXmwk">
            Med anledning av den risk som läkemedel och andra hormonstörande
            ämnen utgör när de kommer ut i kretsloppet anser Sverigedemokraterna
            att regeringen bör utreda möjligheten att använda sig av ytterligare
            ekonomiska styrmedel för att dels öka andelen läkemedel som inte
            hamnar i kretsloppet och dels, i enlighet med principen om förorenaren
            betalar, bidrar till att samhällskostnader främst läggs på tillverkare,
            importörer och andra aktörer. Detta kan inte minst bidra till
            finansieringen av framtida ombyggnationer av vattenreningsverk,
            om- och nyläggning och relining av dricksvattenrör med mera.
          </p>
        </div>
        <div xml:id="i-Q2Q6JmSxxhQAL58unN4hft" type="motSignatures">
          <list xml:id="i-56oZpEXWc5KvX1xrCCSGiv">
            <item xml:id="i-9JkDQjXGpoSrEnXex29m8j">
              Josef Fransson (SD)
            </item>
          </list>
        </div>
      </div>
    </body>
  </text>
</TEI>
