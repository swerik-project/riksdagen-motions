<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1943--fk--00190">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__fk__190/mot_1943__fk__190-001.pdf"/>
      <fw xml:id="i-HUgo7KruHB5AckYxfHnwfq">
        Motioner i Första kammaren, nr 190. 1
      </fw>
      <div xml:id="i-NHJfZJiR4JtLsxHR3R8nce" type="motHeader">
        <div xml:id="i-PCMQV1YEKCB7bYKp3i3oa6" type="motTitle"/>
        <div xml:id="i-P77Wy5zsR42K87hVgmLZqG" type="motSubmissionInfo"/>
      </div>
      <div xml:id="i-KMjcJrkBSTLuWkafxyCJSr" type="motBody">
        <div xml:id="i-9okhhS36jPD5WKvPJaCqLW">
          <p xml:id="i-N2kb5zhHNYY1mcTuUwvkqG">
            Nr 190.
          </p>
          <p xml:id="i-5mZiXxT1QZALEahCPghu7u">
            Av herr von Heland m. fl., angående direktiven för prissättningen
            på jordbrukets produkter m. m.
          </p>
          <p xml:id="i-W2Td9sCZfm9Y21k4XrgczA">
            Under de sistförflutna tio åren har frågan om den i jordbruket
            syssel- satta befolkningens utkomstmöjligheter stått i förgrunden
            såsom kanske aldrig tidigare. Den svåra jordbrukskris, som inträdde
            under början av 1930-talet, nödvändiggjorde, att statsmakterna
            på olika sätt måste stödja jordbruksnäringen och därmed den i
            jordbruket arbetande landsbygds- befolkningen. Under åren 1933—1939
            beslutade riksdagen, att olika stöd- åtgärder skulle givas en
            sådan inriktning, som möjliggjorde att priserna på jordbrukets
            produkter ställdes i visst procentuellt förhållande till de priser
            å nämnda produkter, som voro gällande under femårsperioden 1925—1929.
            Sålunda uttalade 1933 års riksdag, att stödåtgärderna borde givas
            sådan inriktning att 75 procent av prisnivån under åren 1925—1929
            kunde upp- rätthållas. Vid 1939 års lagtima riksdag beslöts att
            eftersträva en sådan prisbildning på jordbrukets produkter, att
            prisnivån fick ligga lägst 85 och högst 115 procent över den genomsnittliga
            prisnivån för åren 1925—1929. Under hösten 1939 hade priserna
            på jordbrukets produkter kommit i så- dant läge, att de utgjorde
            97 å 98 procent av nämnda prisnivå. I och med stormaktskrigets
            utbrott på hösten 1939 och därav betingade försörjningspolitiska
            skäl bestämde statsmakterna att sådana priser skulle fastställas
            på jordbrukets produkter, som medgåve täckning för jordbru- kets,
            på grund av krigsförhållandena, ökade omkostnader. I samband här-
            med beslutades jämväl att priserna på jordbrukets produkter skulle
            fast- ställas först på hösten, då det beräknade skördeutfallet
            bättre kunde över- blickas. Det skulle härvid ankomma på Kungl.
            Maj:t att efter förslag av statens livsmedelskommission definitivt
            fastställa priserna. Det sätt på vilket jordbrukets produktpriser
            fastställts under de tre se- nare åren har måhända haft att uppvisa
            både för- och nackdelar. Under de gångna missväxtåren har väl
            en viss fördel varit förbunden med att vid prissättningen på hösten
            viss hänsyn kunnat tagas till årets skördeutfall. Här bör dock
            framhållas att den definitiva prissättningen på hösten under missväxtåren
            icke varit sådan att de jordbruk och jordbruksområden, som drabbats
            värst av torka, kunnat få sina produktionskostnader tillnär- melsevis
            täckta. Men även om vissa fördelar varit förbundna med pris- sättning
            på hösten, så har dock systemet för jordbrukets del också varit
            förenat med betydande olägenheter. Även om direktiven för prissättningen
            varit fastställda av riksdagen, ha jordbrukarna vid tidpunkten
            för skörden Bihang till riksdagens protokoll 1943. 3 saml. Nr
            190—196. 1
          </p>
          <pb facs="riksdagen-motions-pdf/data/1943/mot_1943__fk__190/mot_1943__fk__190-002.pdf"/>
          <fw xml:id="i-XSx8ZSuFCoh9HmtK89h4u7">
            2 Motioner i Första kammaren, nr 190.
          </fw>
          <p xml:id="i-3XvXeRnZvK9n1SjYKwvxar">
            icke fått kännedom om de blivande priserna. På senare tiden har
            en allt- mera allmän jordbrukareopinion uttalat nödvändigheten
            av att jordbrukets produktpriser fastställas redan på våren och
            i så god tid, att priserna kunna i viss mån bliva vägledande för
            produktionsinriktningen. Den av regeringen så länge fördröjda
            prissättningen av föregående års skörd har också starkt bidragit
            till att jordbrukarna nu anse sig böra begära att priserna fast-
            ställas i annan ordning. Fråga är väl också om icke även ur folkförsörjnings-
            synpunkt på våren fastställda priser vore att föredraga. Tiden
            synes oss därför nu vara inne att överväga huruvida jordbrukets
            produktpriser böra fastställas redan på våren. Vid övergång till
            att fastställa priserna redan på våren måste dock noga beaktas,
            att principerna för prissättningen göras i möj- ligaste grad smidiga
            i tillämpningen. Jordbruket arbetar under väderleks- och andra
            produktionsbetingelser över vilka det icke alltid kan råda. Dessa
            förhållanden nödvändiggöra, att om priserna fastställas på våren
            en viss möjlighet till senare justering av dessa priser förefinnes.
            Nu anförda skäl synas påkalla att prissättningen på våren fastställes
            att gälla för normal- skörd, vilket begrepp vi vilja definiera
            som medelskörden under femårs- perioden 1935—1939, den sista femårsperioden
            före kriget. Skulle skörden bli lägre än denna medelskörd bör
            en justering uppåt ske av priserna, sedan skördeutfallet kan överblickas.
            I konsekvens härmed borde givetvis en justering nedåt ske, därest
            skörden skuile bli högre än medelskörden. Dock är härvid att märka,
            att i nuvarande ansträngda försörjningsläge priserna böra avvägas
            så, att de stimulera till största möjliga produktion, varför någon
            justering nedåt av priserna ej borde få förekomma under nuvarande
            kris. Utan att i detta sammanhang ingå på alla detaljer i fråga
            om prissätt- ningen på olika slag av jordbruksprodukter finna
            vi det nödvändigt beröra några sådana: Försörjningspolitiska skäl
            — liksom otillräcklig tillgång på kraftfoder — ha medfört, att
            det mindre jordbruket har kommit att in- taga en alltmer ogynnsam
            ställning i fråga om produktions- och därmed inkomstmöjligheter.
            De mindre jordbruken ha alltid varit hänvisade till en förhållandevis
            omfattande produktion av mjölk, fläsk och ägg. Dessa de mindre
            jordbrukarnas speciella produktionsgrenar ha under de senare åren
            starkt minskat i omfattning, dels på grund av att som redan nämnts
            tillgängliga kraftfodermedel äro otillräckliga, dels ock på att
            största delen av den spannmål, som odlas i landet, måste direkt
            användas för folkför- sörjningen. Samma är i stor utsträckning
            förhållandet med exempelvis skummjölken, som under normala förhållanden
            utgjort ett mycket bety- dande underlag för ungdjurs- och svinuppfödning.
            Berörda omständigheter nödvändiggöra, att det mindre jordbrukets
            speciella problem i nuvarande läge särskilt beaktas. Svårigheterna
            äro betydande då det gäller att för dessa småbrukare kunna åstadkomma
            en skälig inkomst, framförallt där- för, att deras produktion
            av fläsk och ägg nu så starkt begränsas av för-
          </p>
          <pb facs="riksdagen-motions-pdf/data/1943/mot_1943__fk__190/mot_1943__fk__190-003.pdf"/>
          <fw xml:id="i-CcxFxvpjUXxzWTRjQUHEFd">
            Motioner i Första kammaren, nr 190. 3
          </fw>
          <p xml:id="i-Pcy2SuQ3iawu7MvrewZgtf">
            hållanden över vilka de icke själva kunna råda. På ett område
            bör dock deras produktion kunna upprätthållas i någorlunda omfattning
            även om förhållandena icke ens där äro sådana att de tåla en jämförelse
            med pro- duktionsförhållandena under fredsförhållanden. Vi syfta
            på mjölkproduk- tionen. Mjölkpriset måste givas en mera framskjuten
            plats i prishänseende än vad som hittills varit fallet. Härigenom
            skulle det mindre jordbruket såväl som skogsbygdsjordbruket med
            sina mindre gynnsamma produktions- förhållanden tillförsäkras
            en något gynnsammare ställning i inkomsthän- seende. Även en annan
            sak bör i detta sammanhang uppmärksammas. Den prisrelationsskala,
            som av folkförsörjningspolitiska skäl lägges till grund för prissättningen
            av de olika spannmålsslagen, missgynnar i hög grad skogsbygdernas
            jordbruk, där svaga fastmarksjordar och massodlingar hänvisa till
            utsträckt fodersädsodling. Åtgärder måste enligt vår mening vidtagas,
            som medgiva småbrukarna rätt att disponera den fodersäd de odla
            för sin egen produktion. Likaså måste i fråga om prissättningen
            åt- gärder vidtagas, som skapa något av rättvisa åt de jordbrukare,
            som vis- serligen ha att bruka landets kargare jordar, men vilkas
            arbete och möjliga produktion just därför och framför allt i nuvarande
            försörjningsläge bör betalas på ett i och för sig skäligt sätt.
            Redan nu vilja vi dock uttala att ett bättre mjölkpris än det
            nu utgående skulle verksamt kunna bidraga till att åt sistnämnda
            jordbrukare giva en välbehövlig förbättrad lönsamhet. Ytterligare
            en betydelsefull sak vilja vi upptaga i detta sammanhang: nödvändigheten
            av att jordbrukets prisnivå över huvud taget fastställes till
            sådan höjd, att en utjämning i inkomsthänseende kan ske mellan
            jord- brukarna och andra med dessa jämförliga befolkningsgrupper,
            så att de förstnämnda tillerkännas samma inkomstnivå som de senare.
            Jordbru- karna böra med andra ord beredas sådana inkomstmöjligheter,
            att de kunna i lönehänseende lyfta upp jordbrukets arbetarkår
            i sådant löneläge, att lant- arbetarna, såsom måste anses skäligt,
            kunde för sitt många gånger hårda arbete få tillgodoräkna sig
            samma lön som utgår till med dem jämförliga arbetargrupper på
            landsbygden. Jämför man exempelvis lönenivån inom jordbruket under
            tiden närmast före krigsutbrottet med lönenivån inom industrien
            skall man finna en avse- värd skillnad. Lönerna voro visserligen
            inte heller enhetliga inom in- dustrien, och även inom jordbruket
            funnos vissa skillnader mellan t. ex. arbetare i olika åldersgrupper
            och vid gårdar av olika storleksordning, men dessa skiljaktigheter
            äro dock av underordnad betydelse. Av desto större vikt är det
            inbördes förhållandet mellan olika näringsgrenar. Det faller genast
            i ögonen huru låga lönerna inom jordbruket voro i jämförelse med
            industriarbetarnas löner. Timlönen för vuxna manliga arbetare
            inom industrien utgjorde år 1939 i genomsnitt 1,42 kronor, inom
            den lägsta dyrortsgruppen dock endast 1,18 kronor. Timlönen för
            jord-
          </p>
          <pb facs="riksdagen-motions-pdf/data/1943/mot_1943__fk__190/mot_1943__fk__190-004.pdf"/>
          <fw xml:id="i-8JWX9xwTeFNSauLAUs2qQS">
            4 Motioner i Första kammaren, nr 190.
          </fw>
          <p xml:id="i-4S7EqpViAR2pM3qWTTHhJg">
            bruksarbetare i genomsnitt är svårare att exakt beräkna, men
            låg ungefär vid 66 å 67 öre per timme. Sedan detta år har lönen
            för båda kategorierna arbetare ökat. Procentuellt räknat har lönen
            stigit mera för jordbruks- arbetarna än för industriarbetarna,
            men absolut sett har löneökningen varit något större för de sistnämnda.
            Man räknar med att industriarbetar- nas timlöner i genomsnitt
            stigit med 33 öre och lantarbetarnas med knappt 32 öre. Klyftan
            mellan arbetslönerna inom jordbruk och industri är så- ledes alltjämt
            stor. Får man hålla sig till den officiella lönestatistikens siffror
            skulle en viss utjämning ha skett, men denna är för obetydlig
            för att man skulle kunna taga någon väsentlig hänsyn därtill.
            Dessutom får man ta i betraktande att lönerna vid statens anläggningsarbeten
            under krisen varit mycket höga. Dessa arbeten konkurrera också
            särskilt med jord- bruket om arbetskraften och inverka följaktligen
            synnerligen besvärande på jordbrukets arbetsförhållanden. Det
            blir svårt och i många fall omöjligt för jordbruket att erhålla
            tillräcklig arbetskraft, då detta för närvarande icke förmår betala
            sådana löner, som utgå till arbetarna vid dessa anlägg- ningsarbeten.
            För att jordbruket skall kunna fullgöra sin uppgift i livsmedelsproduk-
            tionens tjänst, vilken uppgift under nu rådande förhållanden är
            livsviktig för vårt folk, måste det ha möjlighet att skaffa någorlunda
            tillräckligt med arbetskraft, vilket i sin tur förutsätter en
            tillfredsställande lönsamhet. Jordbrukets andel av den samlade
            nationalinkomsten är som bekant tämligen ringa i förhållande till
            det kapital, som investerats i jordbruket. En utjämning av denna
            för jordbruket ogynnsamma fördelning av national- inkomsten är
            en tvingande nödvändighet. Frågan är endast: bör denna utjämning
            skjutas på framtiden, då normalare förhållanden inträtt, eller
            kunna vi redan under nu rådande kris påbörja densamma? Många mena,
            att denna sak hör framtiden till. Realinkomsten sjunker under
            krisen, och för att förhindra en inflation bör ingen grupp i samhället
            tillåtas öka sina penninginkomster för närvarande. Någon omfördelning
            av nationalinkoms- ten är icke lämplig under nu rådande läge,
            anser man. Härtill kan svaras, att det icke är rättvist att låta
            de sämst ställda grup- perna behålla sin sämre ställning ens under
            en kris. Krisbördorna komma i så fall att trycka dessa ännu hårdare.
            Jordbrukarna kunna vidare icke tro, att en förbättring skall komma
            att tillerkännas jordbruket under s. k. normala tider, om statsmakterna
            ej genom en utjämning av arbetsförhål- landena vilja stimulera
            jordbrukets produktion under en tid, när denna produktion är oumbärlig
            för det svenska folket. Jordbrukets folk får i stället den uppfattningen,
            att det vore bäst att låta flykten från landsbyg- den fortsätta
            och att undvika ytterligare investeringar i jordbruket. Jämför
            man lönenivån inom jordbruket med lönenivån inom industri och
            hantverk, består alltjämt en stor klyfta. Då jordbruk och industri
            ar- beta under olikartade betingelser är det inte vår mening att
            påyrka att
          </p>
          <pb facs="riksdagen-motions-pdf/data/1943/mot_1943__fk__190/mot_1943__fk__190-005.pdf"/>
          <fw xml:id="i-4pLx8HjyeLwm5nJDopqgUV">
            Motioner i Första kammaren, nr 190. 3
          </fw>
          <p xml:id="i-Gsz23pkrejD21CvQUFqc6X">
            denna klyfta utjämnas, på så sätt att medeltalet för lantarbetarlönen
            blir detsamma som motsvarande medeltal för industriarbetarna.
            Däremot är enligt vår mening fullt berättigat att medellönen för
            lantarbetarna blir den- samma som för grovarbetare på landsbygden
            i annat arbete än jordbruks- arbete, exempelvis vägarbetare. Timlönen
            för vägarbetarna uppgår för närvarande till 1,20 kronor per timme,
            medan motsvarande lön för lantarbetarna ligger obetydligt under
            1 krona. En dylik lönedifferens är ju på intet sätt motiverad,
            då det för jordbruksarbete kräves minst lika stora kvalifikationer
            som för vägarbete. Följden blir givetvis den, att arbetskraften
            på landsbygden söker sig till sådant arbete, som är bättre betalt
            än jordbruksarbetet. Allra helst under nuvarande förhållanden,
            då konkurrensen om arbetskraften är hård, kan det icke vara lämpligt
            att upprätthålla så stora skillnader i lönehänseende. En ökning
            av lantarbetarlönen i nivå med lönerna för annat grovarbete på
            landsbygden är även i nuvarande krisläge en fullt berättigad fordran.
            En dylik åtgärd skulle betyda en välkommen förbättring av lantarbetar-
            nas ekonomiska ställning och den skulle likaledes innebära en
            förbättring av hela jordbrukarbefolkningens ekonomiska standard.
            Enligt den inkomst- och kostnadskalkyl, som tillämpas för det
            samlade jordbruket, få alla de inom jordbruket sysselsatta, antingen
            de äro anställda, företagare eller familjemedlemmar till företagarna,
            tillgodoräkna sig lön för det utförda arbetet. Varje ökning av
            arbetskostnaderna innebär, att, enligt nu gällande direktiv för
            prissättningen av jordbrukets produkter, inkomstsidan auto- matiskt
            räknas upp med motsvarande belopp. En sådan åtgärd som den här
            förordade skulle naturligtvis öka jord- brukets samlade inkomster,
            men skulle icke behöva stå i strid mot rege- ringens antiinflationspolitik,
            ty genom densamma skulle produktionen av mjölk och fläsk m. fl.
            animaliska produkter ökas. Och en inkomstökning, som föranledes
            av ökad produktion, verkar ju inte inflationsbefrämjande utan
            tvärtom inflationshämmande. Ju mera arbete som utföres och ju
            mera varor som produceras, ju mindre risk förefinnes för att den
            cirkule- rande penningmängden skall bli för stor i förhållande
            till varumängden. Därom äro alla nationalekonomer ense, och statsminister
            Hansson gav ut- tryck åt samma tankegång, då han vid förra årets
            informationsriksdag förklarade, att en prisstegring, som föranleddes
            av ökad produktion, icke är farlig ur inflationssynpunkt. Med
            stöd av vad som ovan anförts få vi hemställa,
          </p>
          <p xml:id="i-MFsk8eBaJEyG1XYJyRZfoN">
            att riksdagen dels måtte fastställa direktiven för prissätt-
            ningen på jordbrukets produkter i god tid före vårsåddens början;
            dels uttala, att vid fastställandet av dessa direktiv inkomsterna
            för jordbruket måtte beräknas så, att timlönen för den inom jordbruket
            sysselsatta arbetskraften kan höjas
          </p>
          <pb facs="riksdagen-motions-pdf/data/1943/mot_1943__fk__190/mot_1943__fk__190-006.pdf"/>
          <fw xml:id="i-DBiax7mpP9uGbCqjpTrxpB">
            Motioner i Första kammaren, nr 190.
          </fw>
          <p xml:id="i-FvTEMhuB9MWm66zC2PDZs4">
            till samma nivå som gäller för grovarbete på landsbygden; samt
            dels att de här ovan anförda synpunkterna härvid måtte beaktas.
          </p>
          <p xml:id="i-ViesGGnMTYdiHHfEBMC6g2" type="date">
            Stockholm den 24 januari 1943.
          </p>
          <p xml:id="i-RtJMZD12Sm3uigZ94cCiFN" type="signatureBlock">
            Erik von Heland. Ivar Persson. Ernst Eskhult. Wiktor Egnell.
            John Gustavson Allan Holstenson. i Guntorp.
          </p>
          <p xml:id="i-Vpu9UZBPFiXvtewUNhWUEi">
            Per Andersson. Azxel Löfvander.
          </p>
        </div>
      </div>
    </body>
  </text>
</TEI>
