<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-NU-01405">
  <teiHeader>
    <fileDesc>
      <titleStmt>
        <title>Anslutning av Gotland till stamnätet för el</title>
        <author corresp="i-5wVnuGs5cNm9JWZrGWeZfP">av Jesper Skalberg Karlsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1405 av Jesper Skalberg Karlsson (M)</title>
          <idno type="rdwebb">HA021405</idno>
          <rs type="number">1405</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HA021405/text</ref>
          <ref type="dokument_url_html">https://data.riksdagen.se/dokument/HA021405</ref>
          <ref type="dokumentstatus_url_xml">https://data.riksdagen.se/dokumentstatus/HA021405</ref>
          <ref type="pdf">https://data.riksdagen.se/fil/012A1E05-9A6B-42AE-8E39-2CD23B32871B</ref>
          <ref type="docx">https://data.riksdagen.se/fil/BEAF39B7-F257-46A9-B9A7-602FBCBE5547</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wVnuGs5cNm9JWZrGWeZfP</idno>
            <name>Jesper Skalberg Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Pg74AHyJYsEj1NSuzEpaqq" type="signed"/>
        <correspContext corresp="i-Pg74AHyJYsEj1NSuzEpaqq">
          <note type="signatory" corresp="i-5wVnuGs5cNm9JWZrGWeZfP"/>
        </correspContext>
        <correspAction xml:id="i-UMMareqDp4ZtDcKy56whU7" type="submitted">
          <date when="2022-11-22"/>
          <time when="16:27:54"/>
        </correspAction>
        <correspAction xml:id="i-SMN6GJnx9zuGpVicoBQAH5" type="reviewed">
          <date when="2022-11-22"/>
          <time when="19:15:18"/>
        </correspAction>
        <correspAction xml:id="i-GRpTUMFJN3LZyLG74RRofS" type="referred">
          <date when="2022-12-01"/>
        </correspAction>
        <correspAction xml:id="i-LQ4ntdNFeyRdKetwtyHm6V" type="assigned">
          <date when="2023-09-14"/>
          <time when="16:12:38"/>
        </correspAction>
        <correspContext corresp="i-LQ4ntdNFeyRdKetwtyHm6V">
          <ref type="assignedTo">Näringsutskottet</ref>
        </correspContext>
        <correspAction xml:id="i-FFgij9SZ3YoEhB3njGA8oL" type="behandlas_i"/>
        <correspContext corresp="i-FFgij9SZ3YoEhB3njGA8oL">
          <ref type="uppgift">2022/23:NU9</ref>
          <ref type="ref_dok_id">HA01NU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU9</ref>
          <ref type="ref_dok_titel">Genomförande av elmarknadsdirektivet när det gäller leverans av el och aggregeringstjänster</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7fyV1BBMToo9hRz9H8UPbo" type="motHeader">
        <div xml:id="i-MqAW7fTpmDbtSE1QUMupxe" type="motTitle">
          Motion till riksdagen 2022/23:1405 av Jesper Skalberg Karlsson
          (M) Anslutning av Gotland till stamnätet för el
        </div>
      </div>
      <div xml:id="i-BmgFNd7mNavsUecgLwtME2" type="motBody">
        <div xml:id="i-WjiQdV98qgoWTa3zWkPbXL" type="motProposal" subtype="förslag">
          <head xml:id="i-4cT9ahcjeqrPJytW7CUSGj">
            Förslag till riksdagsbeslut
          </head>
          <list xml:id="i-8YSkm8q2C8keNViW7LQXYj">
            <item xml:id="i-L3woHowbEfssTFDhaLVeD1" sortKey="Yrkande 1">
              Riksdagen ställer sig bakom det som anförs i motionen om att
              säkerställa långsiktig elförsörjning på Gotland och tillkännager
              detta för regeringen.
            </item>
          </list>
        </div>
        <div xml:id="i-Qq148gXCWKtNivsMmjvKc2" type="motContent">
          <head xml:id="i-SC8gSYjEYNG5uvsrnZJvaJ" type="h1">
            Motivering
          </head>
          <p xml:id="i-RjfR9WqyYB5ZTBuym6K5ry">
            Sveriges största ö, Gotland, är på flera sätt en lämplig plats
            för förnybar elproduktion. Redan idag finns över 100 vindkraftverk
            på ön, bland annat på den historiskt viktiga Näsudden som var
            den första platsen i Sverige där vindkraft prövades på allvar.
            Även solenergi har stora möjligheter på Gotland, som sedan 1990
            vunnit Solligan i SVT fler gånger än någon annan region.
          </p>
          <p xml:id="i-5vpdMdaTpmRwLSLar55vKF">
            Idag finns planer på att fördubbla effekten i Näsuddens vindkraftspark
            genom att installera färre, men större, vindkraftverk. Samtidigt
            ökar varje år den installerade effekten som kommer från solceller.
            Allt fler ladugårdstak täcks av solceller i takt med att elpriserna
            ökar och elbilarna blir fler.
          </p>
          <p xml:id="i-Uy3Rxt2W2iPrQ43cno9nVo">
            Men även Gotland drabbas av molniga och vindstilla dagar. Då
            behövs stabil baskraft genom de elförbindelser via kabel som går
            till fastlandet. De två fastlandskablar som finns idag är gamla
            och slitna och behöver ersättas inom ett decennium, om Gotland
            ska fortsätta vara anslutet till Sverige. Att Gotland behöver
            vara anslutet till Sverige säger sig självt. De dagar då vinden
            blåser och solen skiner kan Gotland exportera el till fastlandet,
            och de dagar då den egna produktionen är låg behöver man få el
            via kabel från fastlandet.
          </p>
          <p xml:id="i-17qVJRq6LhCvEUViKzk1Qh">
            Det svenska elsystemet har de senaste åren blivit allt mer väderberoende.
            Många som välkomnar den utvecklingen menar att smarta elnät, ellagring
            och andra innova­tioner kommer att lösa de problem som det väderberoende
            elsystemet skapar. Men oavsett innovationsgrad i framtiden behövs
            stabil överföring till alla Sveriges regioner.
          </p>
          <p xml:id="i-BreUgV7ewehwMxQ2eCAavR">
            Tidigare har det funnits planer på att bygga en tredje elkabel
            till Gotland. Dessa lades tyvärr i papperskorgen under 2017 i
            samband med att Svenska Kraftnät bytte generaldirektör. Beslutet
            motiverades med att det inte var samhällsekonomiskt lönsamt att
            bygga en tredje kabel, trots att regleringsbrevet till myndigheten
            inte förändrats. Det fanns redan 1,8 miljarder kronor avsatta
            i investeringsplanen för 2018–2021, men detta ströks utan någon
            dialog med berörda på Gotland. Det är oacceptabelt.
          </p>
          <p xml:id="i-UxeSEzgxrTUc4viJm9sMBu">
            Med svenska långdragna tillståndsprocesser finns risken att ett
            bygge av en tredje kabel tar uppemot tio år. Därför är det avgörande
            att beslut fattas inom kort kring att bygga en tredje elkabel
            till Gotland, så att hela Sverige är anslutet till stamnätet när
            vi går in i 2030-talet.
          </p>
          <p xml:id="i-DKa3iugVJ5RGrs6L47fEpu">
            Att Gotland kopplas upp till det svenska stamnätet genom att
            Svenska Kraftnät investerar i en tredje kabel är inte bara önskvärt
            för den förnybara elproduktionen och för att säkerställa människors
            elförsörjning i fredstid. Det är också viktigt givet att Försvarsmakten
            återigen har permanent militär närvaro på ön och att Gotland har
            ett utsatt läge i mitten av Östersjön. Redundans bidrar till säkerhet
            och trygghet.
          </p>
          <p xml:id="i-Y5ArZczNmnocScBfZM5w8j">
            Dessutom finns långt gångna planer på att Cementa AB, som tillverkar
            mer än hälften av den cement som används till viktiga byggprojekt
            i hela Sverige, ska elektrifiera sin process och påbörja koldioxidinfångning
            på anläggningen i Slite. Det är mycket energikrävande och fordrar
            stabil elförsörjning. Att projektet med koldioxidinfångning på
            Cementas anläggning kan färdigställas är avgörande för att Sverige
            ska kunna nå sina klimatmål, eftersom anläggningen är en av Sveriges
            största utsläppare. Men fabriken är också särskilt lämplig för
            koldioxidinfångning eftersom att när kalksten (kalciumkarbonat)
            bränns i fabrikens ugn så frigörs ren koldioxid, vilket är enklare
            att fånga upp.
          </p>
          <p xml:id="i-S8JrjrRHVcoVbPE3oEqFG5">
            Gotland är en del av Sverige, och ska så också förbli. Det är
            av stor skada för svensk sammanhållning om en region i Sverige
            helt skärs av från det nationella elnätet. Inga andra län ligger
            i riskzonen för att så tydligt hamna utanför samhällsbygget. Utan
            el finns ingen trygghet för företag att investera och expandera;
            en verklighet som närmar sig med stormsteg för Gotlands del.
          </p>
          <p xml:id="i-BwPKZ2u8jBvuH7xnWTjQpn">
            De rödgröna regeringarna (2014–2021) som sedan blev en röd regering
            (2021–2022), gjorde inte mycket för att Gotland skulle få en tredje
            kabel. En utredning från Svenska Kraftnät år 2020 visade förvisso
            att det kommer behövas en tredje kabel, men man ville utreda frågan
            igen. Utredning nummer två som gjordes 2021 visade också att en
            tredje kabel till Gotland behövs.
          </p>
          <p xml:id="i-VgpDpJ7aoXU1sJsMYLawbT">
            Under Almedalsveckan år 2022 fick vi gotlänningar beskedet från
            energiminister Farmanbar (S) att han vill se en tredje elkabel
            så snart som möjligt. Men vad innehöll löftet rent konkret? Jo,
            att Svenska Kraftnät skulle ta fram en ”kontrollstation” till
            hösten 2022, vilket alltså blev en tredje utredning om den tredje
            kabeln. Sådana svaga prestationer imponerar inte.
          </p>
          <p xml:id="i-HMwGJLgnr4tPJP7ZibTmUp">
            Sammanfattningsvis finns det goda skäl för att bygga en tredje
            elkabel till Gotland. Det står i regleringsbrevet för Svenska
            Kraftnät att man ska säkerställa god effekt­tillgång i hela Sverige,
            Gotland har varit lovad en kabel fram till det ogenomtänkta beslutet
            år 2017, det krävs en tredje kabel för att Sverige ska nå klimatmålen,
            det är rimligt att hela Sverige har el året om och det är önskvärt
            ut totalförsvarets perspektiv. Regeringen bör därför vidta åtgärder
            som säkerställer att Gotlands elförsörjning långsiktigt kan tryggas.
          </p>
        </div>
        <div xml:id="i-9w7EB1TXiTCFaUQxD6CqJ7" type="motSignatures">
          <list xml:id="i-D73JEJUpJVz9okhuPnVRKa">
            <item xml:id="i-DWfsPtcxbRcnW7rimkjLon" who="i-5wVnuGs5cNm9JWZrGWeZfP">
              Jesper Skalberg Karlsson (M)
            </item>
          </list>
        </div>
      </div>
    </body>
  </text>
</TEI>
