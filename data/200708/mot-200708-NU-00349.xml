<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-NU-00349">
  <teiHeader>
    <fileDesc>
      <titleStmt>
        <title>Åtgärder för ökad vindkraftsproduktion i Sverige</title>
        <author corresp="i-C2s3YhmmVmNkgvznmmnD4x">av Per Bolund (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för ökad vindkraftsproduktion i Sverige</title>
          <idno type="rdwebb">GV02N349</idno>
          <rs type="number">N349</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GV02N349/text</ref>
          <ref type="dokument_url_html">http://data.riksdagen.se/dokument/GV02N349</ref>
          <ref type="dokumentstatus_url_xml">http://data.riksdagen.se/dokumentstatus/GV02N349</ref>
          <ref type="doc">http://data.riksdagen.se/fil/BA9AD937-47C0-4DE0-A810-701636733007</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ECaFBSKfTjXFWfmph1J68J" type="signed"/>
        <correspContext corresp="i-ECaFBSKfTjXFWfmph1J68J">
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction xml:id="i-qZGwbLyidmTcGruABhT5e" type="referral">
          <date when="2007-10-16"/>
        </correspAction>
        <correspAction xml:id="i-CXNJYMFv9pPnVTGe4Y87ga" type="dismissal">
          <date when="2007-10-16"/>
        </correspAction>
        <correspAction xml:id="i-QxTK5C7mEqemMwu1Jt9d1F" type="numbering">
          <date when="2007-10-09"/>
        </correspAction>
        <correspAction xml:id="i-7iz7sHmgLSkpNpgRb6wwfv" type="submission">
          <date when="2007-10-05"/>
        </correspAction>
        <correspAction xml:id="i-858rTfqsZg729EKxETxh6V" type="transfer">
          <date when="2007-10-04"/>
        </correspAction>
        <correspAction xml:id="i-CYwBoMc7F7nwa4xAz9VfHZ" type="assigned"/>
        <correspContext corresp="i-CYwBoMc7F7nwa4xAz9VfHZ">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2jmGvgnvknVUakQZPM3MUa" type="motBody">
        <div xml:id="i-5pZoK5pxSdLYZq31KpxgMY" type="motProposal" subtype="förslag">
          <head xml:id="i-7hybUS38TbQ9ndyq4CvkaZ">
            Förslag till riksdagsbeslut
          </head>
          <list xml:id="i-3PGmsFg1BCNwHZnpm939TL" style="ol">
            <item xml:id="i-MX1A245YsYmx22t58w9qqk">
              Riksdagen tillkännager för regeringen som sin mening vad som
              anförs i motionen om att tillståndsprocessen för vindkraft bör
              förenklas genom generella föreskrifter eller allmänna råd i stället
              för lokaliseringsprövning för varje enskilt vindkraftsprojekt.
              1
            </item>
            <item xml:id="i-HjCac4a129hyheJWrrqQfB">
              Riksdagen tillkännager för regeringen som sin mening vad som
              anförs i motionen om att områden av riksintresse för vindbruk
              bör få ökat genomslag. 1
            </item>
            <item xml:id="i-Smh5VxoPg5ihAdtKJKYXs1">
              Riksdagen tillkännager för regeringen som sin mening vad som
              anförs i motionen om att tillståndsprocessen för vindkraft kan
              förenklas genom att en enda instans införs för ansökningar om
              vindkraftsprojekt. 1
            </item>
            <item xml:id="i-H33pmwtcPTBUSPMbeLZRwo">
              Riksdagen tillkännager för regeringen som sin mening vad som
              anförs i motionen om att en översyn av elcertifikatssystemet behöver
              göras där man utökar kvotplikten och gör en särskild satsning
              på ökad vindkraftsproduktion.
            </item>
            <item xml:id="i-RAdxyA4cwgxYiYpon8kK8s">
              Riksdagen tillkännager för regeringen som sin mening vad som
              anförs i motionen om att Svenska kraftnät bör ges i uppdrag att
              genomföra de förstärkningar av elnätet som krävs för att en kraftig
              utbyggnad av vindkraftsproduktionen i hela landet ska vara möjlig.
            </item>
            <item xml:id="i-Fcismnm8ioWfmDnFNhmhgS">
              Riksdagen tillkännager för regeringen som sin mening vad som
              anförs i motionen om att Svenska kraftnät bör ges i uppdrag att
              ändra sin praxis så att ett överabonnemang tillåts på radiella
              ledningar för att underlätta ökad anslutning av vindkraft.
            </item>
            <item xml:id="i-JBa5X8ihEz8bRgWsB2F1Nj">
              Riksdagen tillkännager för regeringen som sin mening vad som
              anförs i motionen om att Svenska kraftnät bör ges i uppdrag att
              ta fram en plan för hur miljövänlig reglerförmåga kan byggas upp
              för att möta de behov som uppstår vid en kraftigt ökad vindkraftsproduktion.
            </item>
          </list>
          <p xml:id="i-DhvAJ7k4Dhgs2Si2xNezVj">
            1 Yrkandena 13 hänvisade till CU.
          </p>
        </div>
        <div xml:id="i-4Ur46Hgr5bhaWDHFkjNVZk" type="motContent">
          <head xml:id="i-XEAh4d4XFJRn2z2kgXKaMx" type="h1">
            Motivering
          </head>
          <p xml:id="i-EqUfaFgYNyuUWXtvshwEpS">
            Miljöpartiet de gröna vill se en kraftig ökning av produktionen
            av vindkraft i Sverige. Vindkraften är den mest miljövänliga källa
            för elenergi som finns tillgänglig idag. I Energimyndighetens
            rapport Energi som miljömål konstateras att vindkraft har lägst
            miljöpåverkan, följt av solceller och vattenkraft. Energimyndigheten
            konstaterar också att bland de förnybara elproduktionsteknikerna
            bör framför allt vindkraft och solenergi ägnas ytterligare intresse.
          </p>
          <p xml:id="i-15fCxQ3QKe3ULw7dB3Loda">
            Jämfört med Danmark, och framför allt Tyskland, är Sverige underutvecklat
            när det gäller vindkraft. I Tyskland finns idag 18 500 MW vindkraft
            installerad, vilket ska jämföras med Sveriges knappt 500 MW. Tysklands
            vindkraftsutveckling blir än mer imponerande av att Sverige och
            Tyskland har ungefär lika stor landyta, medan Sverige har betydligt
            längre kuststräcka och betydligt lägre befolkningstäthet. Trots
            att dessa förhållanden borde göra det enklare och mer förmånligt
            för Sverige att bygga ut vindkraften ligger vi alltså idag långt
            efter Tyskland i utveckling.
          </p>
          <p xml:id="i-MQwBPvMA9Ct9U9k9crXyqf">
            Det är därför dags att ta krafttag för att öka insatserna för
            att snabbt öka produktionen av vindkraft i Sverige. Miljöpartiet
            anser att målet bör vara att det minst ska produceras 30 TWh vindkraft
            per år i Sverige år 2020. Om denna vindkraftsutbyggnad kombineras
            med en kraftfull energieffektivisering och utbyggnad av solvärme
            och biobaserad kraftvärme finns möjligheter att avveckla såväl
            kärnkraft som fossila bränslen för el- och värmeproduktion.
          </p>
          <p xml:id="i-3moaAPR66XFuW8Hbk5tjFJ">
            En första viktig åtgärd för att underlätta för vindkraften är
            att förenkla och påskynda tillståndsprocessen. Hela processen
            från ansökan till tillstånd att bygga vindkraft kan i värsta fall
            ta upp till tio år i Sverige, mot 23 år i Tyskland och Danmark.
            Med sådana skillnader i projekteringstid kommer de transnationella
            energibolagen prioritera andra länder för vindkraftsutbyggnad
            före Sverige. För att förbättra tillståndsprocessen föreslår vi
            en utredning för att se hur man kan använda generella föreskrifter
            eller allmänna råd istället för lokaliseringsprövning i varje
            enskilt fall för vindkrafts­utbyggnad. Naturvårdsverket ger redan
            idag ut egna föreskrifter (NFS) inom verkets ansvarsområden som
            ett komplement till lagstiftningen. Ibland kan man även införa
            generella föreskrifter för en viss del av landet. Både generella
            föreskrifter och allmänna råd bör kunna tillgodose krav på miljökvalitet
            och skulle kunna användas för att underlätta för vindkraftsutbyggnaden,
            till exempel som hjälpmedel för tillstånds­prövning och lokaliseringsbedömning
            eller för att bedöma buller eller skuggbildning.
          </p>
          <p xml:id="i-DsMcwmzaB8MiLmAAcy5sur">
            Det bör också utredas hur områden av riksintresse för vindbruk
            kan få ökat genomslag. Detta kan till exempel åstadkommas genom
            att 3 kap. 10 § miljöbalken kompletteras med att anläggningar
            för energiproduktion från vindkraft ges företräde framför andra
            riksintressen. Det är också möjligt för regeringen att gå in och
            avgöra när prioritering mellan riksintressen behöver göras. Regeringen
            kan också markera att 58 §§ miljöbalken, om att företräde ska
            ges åt det ändamål som på lämpligaste sätt främjar en långsiktig
            hushållning med mark, vatten och fysisk miljö, ska tolkas som
            att förnybar elproduktion uppfyller dessa kriterier och därmed
            ges företräde.
          </p>
          <p xml:id="i-45PxxsFXES4xfYtnRtHB4V">
            Ytterligare ett sätt att skynda på tillståndsprocessen är att
            följa EU-kommissionens riktlinjer att en enda instans ska hantera
            ansökningar om tillstånd, och även bistå de ansökande. Idag fungerar
            det bara på detta sätt för anläggningar upp till 25 MW där kommunen
            är enda instans, och för riktigt stora vindkraftsparker i havet,
            där regeringen är instans. Vi anser att det bör snabbutredas hur
            även övriga vindkraftsprojekt kan få en enda instans att vända
            sig till.
          </p>
          <p xml:id="i-PSn4dWxqR4RiSDgzd5SLNM">
            Elcertifikatssystemet behöver ses över och kvotplikten utökas
            med anledning av de utökade målen för förnybar elproduktion som
            antagits av EU.
          </p>
          <p xml:id="i-Cp8MjX3rL2AxphXtberLdq">
            Svenska kraftnät har i rapporten Storskalig utbyggnad av vindkraft
            några förutsättningar och konsekvenser kommit med viktiga förslag
            för hur det svenska elsystemet kan anpassas för att möjliggöra
            en kraftig vindkraftsutbyggnad i Sverige. Vi anser med anledning
            av rapporten att regeringen snarast bör ge Svenska kraftnät i
            uppdrag och resurser för att genomföra de förstärkningar av elnätet
            som krävs för att en kraftig utbyggnad av vindkraftsproduktionen
            i hela landet ska vara möjlig. Regeringen bör även ge Svenska
            kraftnät bör i uppdrag att ändra sin praxis för att underlätta
            ökad anslutning av vindkraft till nätet. Svenska kraftnät har
            idag som praxis att inte godkänna anslutning av elproduktion på
            radiella ledningar om elproduktionens effekt överstiger överföringskapaciteten
            på ledningen. Denna praxis bör snarast ändras så att ett visst
            överabonnemang tillåts på radiella ledningar där det är hårt tryck
            på anslutning av vindkraft. Detta möjliggör snabbast möjliga inkoppling
            av ny vindkraft utan att nätet behöver förstärkas.
          </p>
          <p xml:id="i-7eiEd48mVpNRFCYKbc5Mxj">
            Sverige har redan en unikt god möjlighet att öka vindkraftsandelen
            dels genom att vi har ett stort och avlångt land så att det ofta
            blåser någonstans, och dels genom att vind­kraften kan balanseras
            mot den befintliga vattenkraften. En kraftigt ökad vindkrafts­andel
            i den svenska elmixen kan ändå göra att det senare behövs ökad
            reglerkraft för de tider vindkraften inte kan leverera tillräckligt.
            Denna reglerkraft bör inte utgöras av fossila bränslen som bidrar
            till klimatförändringarna. Svenska kraftnät bör därför även ges
            i uppdrag att ta fram en plan för hur miljövänlig reglerförmåga
            kan byggas upp för att möta de behov som uppstår vid en kraftigt
            ökad vindkraftsproduktion.
          </p>
          <p xml:id="i-DWdnhxuQbLwhkYdsyE7AaE">
            Delar av dessa utredningar kan möjligen utföras inom ramen för
            den tillsatta Nätanslutningsutredningen Utredning om anslutning
            av förnybar el till nätet (N 2007:02).
          </p>
        </div>
        <div xml:id="i-PNY23QQDWANoeK2AcLMqrK" type="signatureBlock">
          <list xml:id="i-HzdMmuGC9RedMmbCdE8Aac">
            <item xml:id="i-Mdoh88sjY4B5PmK5shdrf6" who="i-C2s3YhmmVmNkgvznmmnD4x" type="signature">
              Per Bolund (mp)
            </item>
          </list>
        </div>
      </div>
    </body>
  </text>
</TEI>
