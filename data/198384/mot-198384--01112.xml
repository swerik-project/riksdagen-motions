<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01112">
  <teiHeader>
    <fileDesc>
      <titleStmt>
        <title>Tillämpningen av internationella konventioner</title>
        <author>Marianne Karlsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillämpningen av internationella konventioner</title>
          <idno type="rdwebb">G7021112</idno>
          <rs type="number">1112</rs>
          <ref type="dokument_url_text">http://data.riksdagen.se/dokument/G7021112/text</ref>
          <ref type="dokument_url_html">http://data.riksdagen.se/dokument/G7021112</ref>
          <ref type="dokumentstatus_url_xml">http://data.riksdagen.se/dokumentstatus/G7021112</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QF9w7weamuxjZGtJKPPkwp</idno>
            <name>MARIANNE KARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VPudoNLhdXDr8kQdvpGLwG" type="signed"/>
        <correspContext corresp="i-VPudoNLhdXDr8kQdvpGLwG">
          <note type="signatory" corresp="i-QF9w7weamuxjZGtJKPPkwp"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1112/mot_198384__1112-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84: 1112
          </p>
          <p>
            Marianne Karlsson Tillämpningen av internationella konventioner
          </p>
          <p>
            Vårt land har i det mellanfolkliga samarbetet under tidernas
            lopp ingått en hel mängd konventioner, som reglerat olika praktiska
            detaljer. Ibland rör det sig om angelägenheter mellan stater,
            ibland om hur samarbetet mellan myndigheter i olika länder skall
            ordnas, och ibland berör konventionerna enskilda personers förhållanden.
            Ofta berör konventionerna samtidigt flera dylika aspekter, såsom
            på sin tid avtalet med ryske tsaren om gränsen mot Finland, som
            avhandlar de s.k. suveränitetsholmarna i Torne älv, eller Svalbardskonventionen,
            som torde ge en del rättigheter åt enskilda svenskar. Under efterkrigstiden
            har vidare tillkommit konventioner med avsikten att garantera
            enskilda vissa minimirättigheter gentemot den stat där de är under-
            såtar, medborgare eller bosatta, såsom Europarådets och Förenta
            nationer- nas konventioner om de mänskliga rättigheterna. För
            tolkning av konventio- ner tillkommer 1960 års Wienkonvention
            om tolkning av traktater. Det råder f.n. en stor osäkerhet om
            huruvida internationella konventioner skall tillämpas direkt av
            svenska domstolar och myndigheter, eller om det i så fall fordras
            att svensk anpassad lag används som rättskälla. Av gammalt har
            det förra tveklöst ansetts vara fallet. Exempel härpå kan hämtas
            i NJA 1878 s. 491, NJA 1892 s. 377 eller NJA 1930 s. 78. Frågan
            om traktaters bindande kraft var föremål för utskottsbehandling
            i riksdagen i samband med en motion vid 1961 års riksdag (motion
            1961:264; ILU:s utl. 1961: 38), varvid utskottet intog en medlande
            hållning. Mera preciserat har en motsatt inställning hävdats av
            svenska regerings- representanter inför Europarådskommissionen
            för de mänskliga rättigheter- na, t.ex. i det s.k. E-meter-ärendet
            (Appl. 7805/77, varvid påstods att ett fördrag icke utgör del
            av svensk rätt förutom då det inkorporerats genom särskild lagstiftning.
            Den vacklande hållningen demonstreras ganska bra i AD 1972 nr
            5 (Lok- mannamålet), där arbetsdomstolen å ena sidan uttalade
            att Europarådskon- ventionen om de mänskliga rättigheterna utan
            förmedling genom lagstiftning inte kunde anses gälla, men å andra
            sidan i motiven till sin dom faktiskt prövade konventionsenligheten
            och fann att ingen kränkning förelåg. Rege- ringsrätten har i
            RÅ 1974 s. 121 å andra sidan helt förnekat att samma konvention
            skulle anses som rättskälla. Det rör sig här om ett rent praktiskt
            problem. Vid antagandet av konven- tioner gör man givetvis en
            grundlig genomgång för att se efter om de står i strid med svensk
            lag, och medvetna konflikter förekommer naturligtvis aldrig. Ibland
            är man sinnad att godta vad som internationellt överenskom-
          </p>
          <p>
            1 Riksdagen 1983/84. 3 saml. Nr 1112-1117
          </p>
          <p>
            Mot. 1983/84 1112—1117
          </p>
          <pb facs="riksdagen-motions-pdf/data/198384/mot_198384__1112/mot_198384__1112-002.pdf"/>
          <p>
            Mot. 1983/84: 1112 2
          </p>
          <p>
            mits genom att införa en direkt hänvisning i svensk lag. Exempel
            härpå är dubbelbeskattningsavtal. Ett annat exempel återfinns
            i förordningen (1973:85) om bestämning av volym och vikt, m. m.,
            som direkt hänvisar till vad allmänna konferensen för mått och
            vikt bestämt eller kan komma att bestämma. Någon helt konsekvent
            inställning till giltigheten och tillämpningen av konventioner
            i svensk domstol har knappast visats av lagstiftaren. Ett exem-
            pel på motsatsen till särskild och specifik viljeförklaring från
            lagstiftarens sida återfinns i brottsbalken 22 kap. 11$, där utan
            särskild uppräkning förklaras gälla både ”gällande avtal med främmande
            makt” och ”allmänt erkända folkrättsliga grundsatser”. I detta
            fall föreligger också en automatik, i det att nya avtal tillkommit
            på det avsedda området efter det lagen antogs, vilka så att säga
            rent automatiskt blir en del av svensk lag så fort de antas och
            blir gällande. Det finns alla skäl att anse att metoden med automatisk
            giltighet av konventioner är det mest praktiska sättet att reglera
            något som kommit att helt i onödan bli ett besvärligt problem.
            Givetvis måste man även fortsätt- ningsvis inför antagandet av
            nya traktater göra nödvändiga ändringar i lag- stiftningen, liksom
            man vid ny lagstiftning måste bevaka att inte konflikt uppstår
            med tidigare antagna traktater. Så länge ingen motsägelse finns
            mellan svensk författning och konvention, finns det naturligtvis
            aldrig några problem. Några avsiktliga motsättningar lär man heller
            aldrig behöva räkna med. De problem som kan uppstå i praktiken
            torde därför alltid uppstå i enskilda fall, som varit omöjliga
            att förutse. Om då den konvention det gäller utan vidare anses
            vara en del av svensk rätt, så är det i många fall, kanske flertalet,
            möjligt att inom det praktiska domstolsarbetet ge svensk lag en
            sådan tolkning, att konventionens krav blir uppfyllda i det enskilda
            fallet. Går inte detta, måste lagprövnings- rätten uppenbarligen
            tillgripas. Till saken hör också att Sverige faktiskt förbundit
            sig att tillämpa Europa- rådskonventionen om de- mänskliga rättigheterna,
            i det att dess artikel 13 föreskriver att envar, vars rättigheter
            enligt konventionen kränkts, ”skall äga effektiv möjlighet att
            tala härå inför inhemsk myndighet och detta även i det fall, att
            kränkningen förövats av ämbetsman i tjänsteutövning”. Vi har alltså
            lovat detta, och vad är väl då naturligare än att föreskriva att
            den faktiskt beslutande myndigheten isamtliga fall har att tillämpa
            konventionens regler? Varje kränkning bleve då att anse som oriktig
            även enligt svensk lag. Det kan också noteras att Sverige har
            stora svårigheter med att, på sätt som förutsätts i Europarådskonventionen,
            genomföra förlikningar med enskilda klagande, eftersom man då
            inte får veta hur svensk lag bör skrivas om för att bli konventionsenlig.
            Ett behov av omskrivning av lagar visar sig, om kon- ventionen
            inte anses vara del av svensk lag, varje gång något gått snett,
            kanske på grund av en sinkadus lika otrolig som att ett mynt skall
            ställa sig på kant när man slår krona och klave. Om konventionen
            vore direkt giltig,
          </p>
          <pb facs="riksdagen-motions-pdf/data/198384/mot_198384__1112/mot_198384__1112-003.pdf"/>
          <p>
            Mot. 1983/84: 1112 3
          </p>
          <p>
            skulle problemet undanröjas eller åtminstone reduceras till sina
            rätta propor- tioner. Vi skulle kunna sopa rent för egen dörr
            och slippa nödvändigheten att låta eljest ursäktliga misslyckanden
            i myndighetsutövningen, där den enskil- de drabbade lätt kan soulageras
            här hemma, bli kalfatrade av utländska jurister i Strassbourg.
            Som det nu är, håller vi på att få ett helt oförtjänt rykte som
            stingsliga missbruksbyråkrater i den internationella gemenskapen.
            — Detta argument gäller än så länge bara för Europarådskonventionen
            (ehuru visst gnissel förmärkts från FN). Anledning saknas ändå
            att särbehandla just denna traktat. Det är lagligen möjligt för
            riksdagen att besluta genom lag, att en konven- tion skall lända
            till direkt efterrättelse. Ett precedensfall hittas lätt i lagen
            (1976: 661) om immunitet och privilegier i vissa fall, vilken
            utan överskriv- ning genom svensk lagtext direkt hänvisar till
            ”den i Wien d. 24 april 1963 avslutade konventionen om konsulära
            förbindelser”. Regeringsformen kan alltså inte i och för sig uppställa
            något hinder mot en dylik procedur. Mitt förslag är att frågan
            om traktaters giltighet löses en gång för alla genom antagandet
            av en särskild lag enligt nedan. I det nu framlagda lagförslaget
            är avsikten att täcka både sådana konven- tioner som är antagna
            enligt äldre författningar och enligt den nu gällande regeringsformen.
            Ett särskilt rekvisit är att konventionerna skall ha gällande
            kraft, och bakgrunden till detta är att själva konventionerna
            ofta inte blir gällande ens vid ratificering, utan blir gällande
            t. ex. först sedan ett bestämt minimiantal stater antagit dem.
            Kravet på publicering är självklart och nödvändigt. Äldre konventioner
            är publicerade i SFS, och från 1912 har de publicerats i SÖ (Sveriges
            överenskommelser med främmande makter). Ibland har hävdats att
            konventioner skulle bli alltför sent publicerade, vilket ingalunda
            alltid är fallet. Europarådskonventionen om de mänskliga rättig-
            heterna trädde sålunda i kraft den 3 september 1953 och publicerades
            redan den 11 september samma år. Det är lämpligt att yttrande
            inhämtas från lagrådet, när det gäller ett lagförslag som det
            här föreliggande, och att riksdagen kan begära dylikt yttrande
            framgår av 10$ i lagen (1979:368) om lagrådet. Med tanke på den
            tidsutdräkt som detta förutsätter, hemställs att motionen upptas
            till behand- ling av vederbörligt utskott med minsta möjliga fördröjning.
            Åberopande det anförda hemställer jag att riksdagen efter inhämtande
            av lagrådets yttrande antar följande
          </p>
          <p>
            Förslag till
          </p>
          <p>
            Lag om tillämpning av internationella konventioner Internationell
            konvention, som ingåtts av Sverige, vare sig det skett genom Kungl.
            Maj:ts beslut eller av regeringen efter riksdagens hörande, och
            som eljest har gällande kraft, skall vid alla domstolar, myndigheter
            och exeku- tionsställen i riket lända till efterrättelse, så snart
            den i officiell publikation är utgiven av trycket.
          </p>
          <p>
            Stockholm den 24 januari 1984
          </p>
          <p>
            MARIANNE KARLSSON (c) 1" Riksdagen 1983/84. 3 saml. Nr 1112-1117
          </p>
        </div>
      </div>
    </body>
  </text>
</TEI>
