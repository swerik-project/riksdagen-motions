<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00298">
  <teiHeader>
    <fileDesc>
      <titleStmt>
        <title>Presumtionsregel för faderskap</title>
        <author corresp="i-7HvCHEwjbKSjsnRP39c1s9">av Patrick Reslow (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Presumtionsregel för faderskap</title>
          <idno type="rdwebb">H002C298</idno>
          <rs type="number">C298</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C298/text</ref>
          <ref type="dokument_url_html">http://data.riksdagen.se/dokument/H002C298</ref>
          <ref type="dokumentstatus_url_xml">http://data.riksdagen.se/dokumentstatus/H002C298</ref>
          <ref type="doc">http://data.riksdagen.se/fil/B9EEC883-F33F-4DE6-A956-1C6751418ECA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G6vVcQfw8QcgDHASvVRyhu" type="signed"/>
        <correspContext corresp="i-G6vVcQfw8QcgDHASvVRyhu">
          <note type="signatory" corresp="i-7HvCHEwjbKSjsnRP39c1s9"/>
        </correspContext>
        <correspAction xml:id="i-KwgXHoHKDKzmatPoq2iS35" type="numbering">
          <date when="2012-10-05"/>
        </correspAction>
        <correspAction xml:id="i-TCHaQBHEQjNbbuAbSbS44J" type="submission">
          <date when="2012-10-04"/>
        </correspAction>
        <correspAction xml:id="i-G6ZAiZoisQM1HP7TvWWaac" type="transfer">
          <date when="2012-10-03"/>
        </correspAction>
        <correspAction xml:id="i-65o3fzyypVPPdsjARBQNqB" type="assigned"/>
        <correspContext corresp="i-65o3fzyypVPPdsjARBQNqB">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XGxZ7ykGCQNPF3nAK1DPTQ" type="motHeader"/>
      <div xml:id="i-JWT5hgqzrqj5z7XA5dp27p" type="motBody">
        <div xml:id="i-Vt33Ka67AJ85kW6Ps3sDcJ" type="motProposal" subtype="förslag">
          <head xml:id="i-9pG3tKC5utD1iZTRoLKQr6">
            Förslag till riksdagsbeslut
          </head>
          <p xml:id="i-41BuEYWEfpFTnzeHvpMBWY">
            Riksdagen tillkännager för regeringen som sin mening vad som
            anförs i motionen om att göra en översyn av regelverket kring
            fastställande av faderskap för sambor i syfte att modernisera
            gällande lagstiftning.
          </p>
        </div>
        <div xml:id="i-75UKJYD9tNJJVhnd4BsJNd" type="motContent">
          <head xml:id="i-XXSTN6mWG9AurSG4QLFTCR" type="h1">
            Motivering
          </head>
          <p xml:id="i-Lxz4MqybxCgcDCTMUqQizS">
            I 1 kap. 1 § föräldrabalken stadgas att mannen i äktenskapet
            ska anses som barnets far. Denna presumtionsregel innebär att
            det inte behövs några som helst åtgärder för att fastställa faderskapet.
            Presumtionsregeln är också extensiv i den bemärkelsen att det
            inte spelar någon roll när i tiden före födseln äktenskapet är
            ingånget.
          </p>
          <p xml:id="i-BaNJSEDt22fiWQgJge7eL4">
            Medan ett barn som är fött inom äktenskapet får faderskapet fastställt
            per automatik, är det socialnämndens skyldighet att utreda och
            fastställa faderskapet för barn till ogifta mödrar. I denna utredning
            ingår bland annat att samtala med föräldrarna, beräkna konceptionstiden
            och få en skriftlig bekräftelse på faderskapet samt informera
            om dess rättsliga konsekvenser.
          </p>
          <p xml:id="i-VannxAm88WE6v1cCC11aga">
            Sedan några år tillbaka görs en förenklad utredning om parterna
            är sambor. I Socialstyrelsens föreskrifter och allmänna råd (SOSFS
            2004:16) om socialnämndens utredning och fastställande av faderskap
            sägs följande.
          </p>
          <p xml:id="i-8iQof5ybY12bWMQ9451yh5">
            Om parterna är sambor, bör det i regel vara tillräckligt att
            socialnämnden gör en förenklad utredning. Utredaren bör kalla
            parterna till ett gemensamt samtal så snart som möjligt. Utredaren
            bör informera parterna om den beräknade konceptionstiden.
          </p>
          <p xml:id="i-Ry4qbo9QwwvjFGUpyKRXPy">
            Om parterna samstämmigt uppger att barnet är deras gemensamma
            och det inte under samtalet, eller på annat sätt, kommer fram
            något som gör att utredaren ifrågasätter detta, bör han eller
            hon avsluta utredningen genom att bereda mannen tillfälle att
            bekräfta faderskapet. Om utredaren är tveksam till vad som uppgivits
            eller någon av parterna är osäker på faderskapet, bör utredningen
            utvidgas.
          </p>
          <p xml:id="i-4upxmEfeG6wzreDFZ3wdtF">
            Även om förfarandet förenklats måste parterna som huvudregel
            ändå inställa sig hos myndigheten och de facto bekräfta att någon
            annan man inte kan antas vara fader, även om samboförhållandet
            inletts flera år före barnets födelse. För många föräldrar upplevs
            den här situationen som ytterst kränkande och ett ifrågasättande
            av parternas förhållande.
          </p>
          <p xml:id="i-XYXtFceGQRFvd1dJYVByJe">
            I svensk familjerättslig lagstiftning har skillnaderna mellan
            samborelationer och äktenskap i allt väsentligt suddats ut. Detta
            är framför allt en följd av att samborelationer idag är en vanlig
            företeelse till skillnad mot förr. Förra året berördes enligt
            Socialstyrelsen 64 % av de födda barnen av en faderskapsutredning.
            Det ter sig därför märkligt att samhället fortfarande anser att
            det föreligger mer tveksamheter kring faderskapet i samborelationer
            än i äktenskap. Indirekt säger lagstiftaren att det råder större
            tvivel kring troheten mellan sambor än mellan äkta makar. Det
            är ett synnerligen förlegat synsätt. Istället vore det rimligare
            att även i denna fråga likställa äktenskapet och samboförhållandet.
            En översyn av regelverket är således inte bara efterlängtad, utan
            även en anpassning till samhällets förändrade syn på familjerelationer.
          </p>
        </div>
        <div xml:id="i-3ze7mUZ7D8APY2SQn3whfp" type="motSignatures">
          <list xml:id="i-SZpsQsdm5d5pXUixeMLq4F">
            <item xml:id="i-FQCUnEheAYmwmrFtEqwjzU">
              Patrick Reslow (M)
            </item>
          </list>
        </div>
      </div>
    </body>
  </text>
</TEI>
