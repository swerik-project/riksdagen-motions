<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-FöU-00232">
  <teiHeader>
    <fileDesc>
      <titleStmt>
        <title>Elöverkänslighet och strålning</title>
        <author corresp="i-FrTJne8fam41FasSB9mLUA i-AZLUb1tb1XBKEbcvPVdCkZ">av Kerstin Engle och Helene Petersson i Stockaryd (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Elöverkänslighet och strålning</title>
          <idno type="rdwebb">GY02Fö232</idno>
          <rs type="number">Fö232</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GY02Fö232/text</ref>
          <ref type="dokument_url_html">http://data.riksdagen.se/dokument/GY02Fö232</ref>
          <ref type="dokumentstatus_url_xml">http://data.riksdagen.se/dokumentstatus/GY02Fö232</ref>
          <ref type="doc">http://data.riksdagen.se/fil/AEEC8B9E-2225-41F2-A238-0D00CAA46DDD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AZLUb1tb1XBKEbcvPVdCkZ</idno>
            <name>Helene Petersson i Stockaryd</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8CzeQBCvSY7f6wpvkmuGL9" type="signed"/>
        <correspContext corresp="i-8CzeQBCvSY7f6wpvkmuGL9">
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-AZLUb1tb1XBKEbcvPVdCkZ"/>
        </correspContext>
        <correspAction xml:id="i-UG2vPBeZpE4SEA4m3Yfck9" type="numbering">
          <date when="2010-10-28"/>
        </correspAction>
        <correspAction xml:id="i-4BYaHZZMHzmfUrmaUfvKJW" type="submission">
          <date when="2010-10-26"/>
        </correspAction>
        <correspAction xml:id="i-H96kGoyxDStjYofksoijfG" type="transfer">
          <date when="2010-10-25"/>
        </correspAction>
        <correspAction xml:id="i-LUQFoARZQ1sHsx9znpzgdq" type="assigned"/>
        <correspContext corresp="i-LUQFoARZQ1sHsx9znpzgdq">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BbdiMraeHmbULaxskSE2U5" type="motBody">
        <div xml:id="i-4HFYVcGRmEPdihjiUF5sPP" type="motProposal" subtype="förslag">
          <head xml:id="i-Qi2X1cdNHZ9FG19u9ZHVe9">
            Förslag till riksdagsbeslut
          </head>
          <list xml:id="i-3ghPeCYFVFYebCPkn3BFiz" style="ol">
            <item xml:id="i-6j6qWK999fzsjuYkiCxgho">
              Riksdagen tillkännager för regeringen som sin mening vad som
              anförs i motionen om vikten av forskning om elöverkänslighet.
            </item>
            <item xml:id="i-5BnXf5TCAKJJtUeLn2CCA5">
              Riksdagen tillkännager för regeringen som sin mening vad som
              anförs i motionen om behovet av sammanställning av fakta om ohälsa
              och strålning.
            </item>
          </list>
        </div>
        <div xml:id="i-kh2JeJyQ7myuEFe8zdeGx" type="motContent">
          <head xml:id="i-9RpvMDZ79SiSTqWjnwfPKW" type="h1">
            Motivering
          </head>
          <p xml:id="i-KhqEa55xWFc7PYGff3D7Aq">
            Över 600 miljoner människor i världen använder mobiltelefon.
            Och det blir fler och fler. Samtidigt är det många som är oroliga
            för att använda mobiltelefon. Är det farligt eller inte farligt?
          </p>
          <p xml:id="i-8iNQhAvDvZcSZzpLh6o6fm">
            Även kring övriga strålningskällor finns fortfarande oklarheter
            och många människor har frågor. Det borde vara naturligt att ta
            människors oro på allvar. Tekniken utvecklas så snabbt att riskanalyser
            för hälsa och miljö inte hinner hålla jämn takt med den tekniska
            utvecklingen.
          </p>
          <p xml:id="i-7sAxLMHY5yWjmEGYJBKaCT">
            Fortfarande är forskarna oeniga om vilka effekter de kemiska
            föroreningarna i bl.a. kontorsmiljöer och de elektromagnetiska
            fälten har på människokroppen. Klart är dock att en stor grupp
            människor har utvecklat allvarliga besvär. Mycket talar för att
            överkänslighetsreaktioner i bl.a. IT-miljö, som t.ex. elöverkänslighet,
            orsakas av en rad samverkande faktorer där kemiska och fysikaliska
            faktorer tillsammans med människans individuella toleransnivå
            spelar en avgörande roll. Det råder ingen tvekan om att elöverkänslighet
            är ett verkligt sjukdomstillstånd och därför måste tas på stort
            allvar.
          </p>
          <p xml:id="i-E1cugBSx7QPfVyHkxkYxz2">
            Fenomenet elöverkänslighet har funnits i över 20 år. Trots detta
            har forskningen inte kunnat ge säkra förklaringar till vad som
            orsakar problemen. Oavsett vilka förklaringar som kan komma att
            ges kvarstår faktum för dem som drabbas av elöverkänslighet är
            det ett reellt problem. Antalet el-känsliga beräknas i Sverige
            till cirka 200 000 personer. Sjukdomsbilden varierar, men bland
            vanligt förekommande symtom som brukar uppges återfinns trötthet,
            huvudvärk, hudutslag, stickningar, värmekänsla och minnesproblem.
            Resultaten av undersökningar som gjorts pekar också på att det
            hos en förhållandevis stor grupp av befolkningen finns en oro
            för att elektriska eller magnetiska fält orsakar ohälsa. Det finns
            ett stort behov av ytterligare forskning som utgår från de drabbades
            behov.
          </p>
          <p xml:id="i-4o5ChiCdre1PGemtuaudZm">
            År 2007 antog det belgiska parlamentet en ny lag som innebär
            en kraftig sänkning av tillåten strålning från trådlös kommunikation.
            Den nya lagen föreskriver att den sammanlagda strålningen från
            olika källor i frekvensbandet 0,1 till 300 GHz inte får överstiga
            3 V/m (volt per meter). Syftet med lagen är att begränsa möjliga
            effekter på hälsan av mobilantenner. Lagen är ett resultat av
            klagomål från invånare i Bryssel om sömnrubbningar efter installationen
            av mobilantenner i närheten. I Sverige samt flera andra europeiska
            länder är gränsvärdet mellan 41 och 61 V/m beroende på frekvens.
            Sveriges gränsvärde skyddar enbart mot omedelbara effekter och
            ger inget skydd mot effekter av långvarig exponering. Det är därför
            inte accepterat av en rad andra länder, däribland Italien, Schweiz
            och Ryssland.
          </p>
          <p xml:id="i-WRwJjno65apF5ewxHZ5oG">
            Europaparlamentet antog i september 2008 en resolution där Europeiska
            rådet, och i förlängningen medlemsstaterna, uppmanas att fastställa
            strängare gränsvärden när det gäller elektromagnetisk strålning.
          </p>
          <p xml:id="i-ViMrjveUC7dUpPhmPoEqeb">
            Europaparlamentet har tagit del av den internationella rapporten
            Bio-Initiative om elektromagnetiska fält, som är en sammanfattning
            av mer än 1 500 undersökningar i ämnet och som i sina slutsatser
            visar att det finns hälsorisker med strålning från exempelvis
            mobiltelefoner, UMTS, Wifi, Wimax, Bluetooth och fasta trådlösa
            telefoner (s.k. Dect-telefoner).
          </p>
          <p xml:id="i-B5j7uW2tGW4zijngpKgNnW">
            Europaparlamentet skriver att de gränsvärden som nu rekommenderas
            inte har anpassats till informations- och kommunikationsteknikens
            utveckling eller till de strängare normer som har införts av vissa
            länder, eller med hänsyn till sårbara grupper som gravida kvinnor,
            nyfödda och barn.
          </p>
          <p xml:id="i-QfFSbqWkkuKv8sPnGbbfkz">
            Det är således uppenbart att allt fler studier visar på uppenbara
            risker med mobiltelefoni. Det är dags att även vi i Sverige tar
            initiativ till en sammanställning över det aktuella kunskapsläget
            för eventuella ställningstaganden kring gränsvärden. Samtidigt
            kan vikten av fortsatt forskning inte nog betonas.
          </p>
          <p xml:id="i-9aVC7RBV58AeJrPMJwPWLq">
            Strålsäkerhetsmyndigheten rekommenderar användning av handsfree
            för att minska exponeringen för radiovågor från mobilen, och att
            barn och ungdomar ska vara särskilt försiktiga. För man vet aldrig.
          </p>
          <p xml:id="i-Uxt4jhxH9twKMb4ah5vfWx">
            Trots detta marknadsförs mobiltelefoner till 7-åriga barn i Sverige.
            Agerandet är samvetslöst eftersom operatörer inte kan vara omedvetna
            om den debatt om mobiltelefonins hälsorisker som pågår över hela
            världen.
          </p>
          <p xml:id="i-NtapdTgpqEB6wtpTEEK382">
            Cancerläkaren Lennart Hardell är hittills ensam i världen om
            att ha studerat mobilriskerna för tonåringar: de som börjat använda
            mobilen före 20 års ålder löper betydligt högre risk för att få
            hjärntumör än vuxna. Risken är upp till 8 gånger förhöjd. Resultatet
            blir än mer alarmerande i ljuset av att två av Australiens mest
            kända hjärnkirurger nyligen berättade att de ser allt fler unga
            hjärntumörpatienter i sina mottagningar, något som de befarade
            berodde på den ökande användningen av mobiltelefoner bland unga.
          </p>
          <p xml:id="i-HKrVtYASHVZsNpXqmo1bM5">
            Ryska experter, österrikiska läkarförbundet, 20 internationella
            cancerläkare, läkarorganisationer i Tyskland, 50 internationella
            vetenskapsmän ja, listan kan göras mycket lång över alla de som
            i uttalanden de senaste åren varnat för konsekvenserna av barns
            och vuxnas mobilanvändning. Tyvärr handlar debatten inte bara
            om hjärntumörer: det gäller även risken för tidig Alzheimers,
            beteendestörningar, sömnrubbningar, malignt melanom, minskad förmåga
            att få barn med mera. De ryska experterna samt tyska vetenskapsmän
            anser exempelvis att barn under 18 år samt gravida kvinnor inte
            bör använda mobiltelefon överhuvudtaget. Den franska senaten antog
            i juli ett lagförslag om förbud mot mobilen i skolan upp till
            gymnasiet och förbud mot reklam för mobiler riktat till barn under
            14 år, mot bakgrund alla varningar och nya forskningsrön om betydande
            risker. Lyon stad är enbart en av många regioner som uppmanar
            barn att inte använda mobiler.
          </p>
          <p xml:id="i-JHax3Am6gPoM6zZgkescRf">
            I Sverige är det alltför tyst. Vi får inte svika barnen.
          </p>
          <p xml:id="i-SobPCo5sXYa6pwPRrF6fX1">
            I Frankrike har ett flertal domar avkunnats under 2009 där operatörer
            inte tillåtits att sätta upp mobilstationer i närheten av bostäder.
            I ett utslag från augusti 2009 fastslår domstolen: Även om forskningen
            inte samstämmigt och med säkerhet visar fara med den strålning
            som avges från basstationer för mobiltelefoni, medför strålningen
            åtminstone en hälsorisk för de personer som bor i närheten. Det
            åligger domstolen att se till att försiktighetsprincipen respekteras.
          </p>
          <p xml:id="i-SNZan4CioFx6RqegqSxsKY">
            Den av myndigheter idag tillämpade s.k. försiktighetsprincipen
            ett viktigt bevis för att vi i fortsättningen måste använda oss
            av ett mer långsiktigt hållbart tänkande, ett förhållningssätt
            där eventuella kortsiktiga vinster får stå tillbaka för de vinster
            vi kan göra i det långsiktigt hållbara perspektivet.
          </p>
          <p xml:id="i-Aeum8xZU28LyRyrDDvtJxv">
            Lika uppenbart som behovet av att elöverkänsliga ej särbehandlas
            utifrån den nationella handlingsplanen för handikappolitiken och
            FN:s standardregler står det klart att det behövs mer forskning
            om hälsoeffekterna av elektromagnetiska fält. Mellan dessa två
            åtgärder bör det heller inte råda någon betydande motsättning.
          </p>
        </div>
        <div xml:id="i-49sv2xTcsY1RRrZQBfxXU3" type="signatureBlock">
          <list xml:id="i-A6cLJ4YEdwjTZ5XRmmrziJ">
            <item xml:id="i-PAvMD2Z8VengZotDMboTHK" who="i-FrTJne8fam41FasSB9mLUA" type="signature">
              Kerstin Engle ()
            </item>
            <item xml:id="i-FM5fLYzSR3n3564WBrSZM1" who="i-AZLUb1tb1XBKEbcvPVdCkZ" type="signature">
              Helene Petersson i Stockaryd ()
            </item>
          </list>
        </div>
      </div>
    </body>
  </text>
</TEI>
