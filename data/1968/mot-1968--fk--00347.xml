<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--fk--00347">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__347/mot_1968__fk__347-001.pdf"/>
      <fw xml:id="i-XVgVBZkeRAkoWYnib9rou8">
        Nr 347—68355 — Motioner i Första kammaren, nr 347 år 1968 1
      </fw>
      <div xml:id="i-XwCLcLgefNA51mye6FCbff" type="motHeader">
        <div xml:id="i-HygPDE2xuBkGrcdP3tzZAE" type="motTitle"/>
        <div xml:id="i-DvLPWdtUR3MWsUpN9Fs6u4" type="motSubmissionInfo"/>
      </div>
      <div xml:id="i-M6tj3BYViWJExtqYmnhtxw" type="motBody">
        <div xml:id="i-Q6T5VigRaGDND9dHTpXRqc">
          <p xml:id="i-KdCswW4D7hzoDR1ivJ2FVz">
            Nr 347
          </p>
          <p xml:id="i-UJmo9Nd9Pn6mLPrKNiShx3" type="titleString">
            Av herr Holmberg m. fl., om ett fristående reklamfinansierat
            tele- visionsbolag, färg-TV, m. m.
          </p>
          <p xml:id="i-JtrVKf2cUz35gMTQYqxizd">
            (Lika lydande med motion nr 432 i Andra kammaren)
          </p>
          <p xml:id="i-TUXWX4VaSgLKUQvEgUesHp">
            1. Högerpartiets principiella inställning till radio- och TV-monopolet
          </p>
          <p xml:id="i-3iciAHTmf4vXo8HCoHLkpY">
            Sedan frågan om radio och TV började behandlas 1956 har högerpartiet
            redovisat en från regeringen avvikande principiell mening. 1956
            framhölls från herr Håstad i en motion att man borde pröva samverkan
            mellan stat och näringsliv och andra parter. En sådan prövning
            borde även innefatta finansiering av televisionsverksamheten med
            kommersiella medel. 1957 väck- tes ånyo en motion av herr Håstad,
            i vilken yrkades försöksverksamhet med kommersiell TV i Radiotjänst
            AB:s regi. Vid 1958 års riksdag krävdes i en motion av herr Magnusson
            m. fl. introduktion av kommersiell television. Mo- tionen återkom
            vid B-riksdagen samma år. 1962 föreslog herr Nordgren m. fl. att
            man skulle låta göra en skyndsam utredning i syfte att klarlägga
            förut- sättningarna och ange formerna för en framtida kommersiell
            televisionsverk- samhet. Herr Turesson m. fl. krävde i en motion
            1963 rätt till i princip fri etablering av radio- och TV-anläggningar.
            Detta krav upprepades vid 1964 års riksdag av fru Kristensson
            och herr Björkman. 1965 yrkade högerpartiet i en partimotion på
            lagstiftning och fri etableringsrätt av radio- och televi- sionsanläggningar.
            Samma krav framfördes i partimotioner våren och hösten 1966, samt
            under 1967. Ett demokratiskt statsskick förutsätter en fri opinionsbildning
            i syfte att informera och stimulera människorna i alla de frågor
            som berör dem som samhällsmedlemmar. Att följa och informera om
            den politiska debatten och i förekommande fall kritisera statsmakternas
            beslut förutsätter att opinionsbildningen är fri och att de viktiga
            massmedia som utgöres av press, film, radio och TV är oberoende
            av partier, regering, myndigheter och organisationer. Å andra
            sidan är det naturligt att exempelvis en tidning frivilligt kan
            solidarisera sig med en viss rörelse eller att en organisation
            utger en egen tidning för att därigenom effektivt framföra sina
            åsikter. Men om pressen genom lagstift- ning för sin verksamhet
            blir beroende av myndigheternas beslut är det lika klart att dess
            benägenhet att fullgöra sina skyldigheter som exempelvis kritiker
            även kommer att påverkas av detta. Det torde numera vara allmänt
          </p>
          <p xml:id="i-7jDeHTdja9yXV8Bin6Emba">
            1 Bihang till riksdagens protokoll 1968. 3 saml. Nr 347—355
          </p>
          <pb facs="riksdagen-motions-pdf/data/1968/mot_1968__fk__347/mot_1968__fk__347-002.pdf"/>
          <fw xml:id="i-J9c29nRB283bYkNe9MLp56">
            2 Motioner i Första kammaren, nr 347 år 1968
          </fw>
          <p xml:id="i-RhXUnLhnJq5pqzyHGquMCB">
            erkänt att oberoende, även i ekonomiska angelägenheter, är en
            fundamental förutsättning för att verklig opinionsfrihet skall
            anses råda i ett land. Från denna i och för sig naturliga princip
            har emellertid gjorts vissa undantag som klarast belyses av de
            skillnader som råder mellan den fria pressen och den av staten
            ekonomiskt berörda radio- och televisionsverksamheten. Departementschefen
            har i proposition 136/1966 sagt sig höra till dem för vilka en
            fri opinionsbildning ter sig som ett grundläggande demokratiskt
            värde. Vi kan inte nog understryka riktigheten i den satsen. Lika
            litet som man från demokratisk synpunkt kan tolerera inskränkningar
            i yttrandefri- heten och tryckfriheten, lika litet kan det vara
            acceptabelt att medge princi- piella begränsningar av opinionsbildningen
            i etermedia. I princip borde varje medborgare äga samma tillgång
            till etermedia som till pressmedia. Denna princip har visserligen
            sin begränsning i det att de tekniska och ekonomiska förutsättningarna
            icke lämnar utrymme för ett oinskränkt antal program och radio-
            och TV-företag. För varje demokratiskt parti bör det dock vara
            natur- ligt att arbeta för en successiv ökning av principens tillämpning.
            "Den nyligen genomförda radiolagen innebär en definitiv monopolisering
            av televisionsverksamheten i Sverige och inskränker den fria opinionsbild-
            ningen långt utöver vad rådande tekniska och ekonomiska skäl i
            dagens läge :kan motivera. Ur den fria opinionsbildningens synpunkt
            är det särskilt väsentligt att vi har konkurrerande organ som
            bevakar och kompletterar varandra. På opi- nionsbildningens område
            tillämpas denna princip framför allt inom pressen. Den nyansrika
            opinionsbildning och den demokratiska bevakning som garan- teras
            oss genom den fria pressens arbete utgör en av grundstenarna i
            en fungerande demokrati. Den liberala tryckfrihetslagstiftningens
            idé måste lika väl kunna tillämpas på de nya media som genom teknikens
            framsteg i dag står oss till buds. Skillnaden mellan en situation
            där televisionen bedrivs som ett monopol- företag och ett läge
            med fri etablering av televisionsbolag ligger framför allt i det
            konkurrensmoment som den fria etableringen medför. Konkurrensmo-
            mentet innebär att olika företag kan tävla om att vinna publiken
            på samma gång som de bevakar varandras sätt att möta publiken.
            Båda dessa moment saknas i monopolsituationen. Man har visserligen
            velat göra gällande att ett konkurrensförhållande skulle kunna
            komma till stånd om man inom ett :monopolföretag lät hela programavdelningar
            konkurrera med varandra. Mot denna uppfattning har emellertid
            invändningar rests. Det rör sig näm- ligen inte om konkurrens
            om man inom ett bolag tävlar om artister och olika typer av program
            utan om rivalitet. Ur den fria opinionsbildningens synpunkt är
            det väsentligt att man har flera ålternativ att välja på när man
            söker ett medium att framföra sina åsikter i.. Man uppnår flera
            fördelar härmed. För det första innebär val- möjligheten att om
            ett bolag, exempelvis det statskontrollerade Sveriges
          </p>
          <pb facs="riksdagen-motions-pdf/data/1968/mot_1968__fk__347/mot_1968__fk__347-003.pdf"/>
          <fw xml:id="i-J13yXKuibNeut3ogSJEZQF">
            Motioner i Första kammaren, nr 347 år 1968 3
          </fw>
          <p xml:id="i-CYfnzzA6xt5Kp2yKgbxb7i">
            Radio, vägrar att ta upp en väsentlig fråga, så kan man gå till
            konkurrenten. För det andra blir bolagen mer benägna att ta hänsyn
            till allmänheten, med risk att annars framstå i en dålig dager.
            I ett monopolföretag finns inte denna valsituation. Det föreligger
            i stället risk för att de tjänstemän som hårt driver sin egen
            åsikt många gånger — medvetet eller omedvetet — hindrar den fria
            opinionen att komma till uttryck. Framför allt visar erfarenheterna
            från Storbritannien hur värdefull konkurrens är i dessa fall.
            Först när fria televisionsbolag fick bildas blev det forna monopolbolaget
            lyhört för alla åsikter, även sådana som inte stod regeringen
            nära. Det har ibland hävdats att därest i en statlig tidning eller
            i ett moOnopo- listiskt radioföretag alla åsikter fördes fram,
            skulle den fria opinionsbild- ningens, valfrihetens och objektivitetens
            krav tillgodoses. Mot detta resone- mang kan invändas att man
            genom att presentera alla synpunkter i ett ämne endast speglar
            en debatt. Detta kan visserligen många gånger vara önskvärt, men
            det skapar inte någon opinion. Denna åstadkommes först när ett
            pro- gram har en tendens. För att opinionsbildningen skall vara
            meningsfull, bör det finnas en konsekvent linje i den, d.v.s.
            det är inte slumpen utan pro- gramledningen som skall avgöra vilken
            inställning i en fråga man skall sträva efter att presentera för
            allmänheten. Det har emellertid även. hävdats att någon egentlig
            opinionsbildning inte bör ske i radio och television. Det torde
            i praktiken inte finnas några praktiska möjligheter att konsekvent
            utforma programmet på sådant sätt att det icke har någon opinionsbildande
            effekt. Riktigast torde vara att betrakta televisionen som ett
            bland andra massmedia och därmed anse att det har en opinionsbildande
            uppgift. Å andra sidan uppstår en konflikt mellan denna uppgift
            och uppfattningen om att ett monopolbolag inte skall inlåta sig
            på en opinionsbildande verk- samhet. Från både opinionsrättslig
            och demokratisk synpunkt måste det be- traktas som otillfredsställande
            att styra opinionen från ett monopolföretag. Därför har också
            för pressens vidkommande dragits den slutsatsen att ett statsövertagande
            av denna vore en kränkning av tryckfriheten. Det ligger därför
            en motsättning i att ett monopolföretag som Sveriges Radio skall
            svara för det väsentligaste mediet i opinionsbildningen, medan
            pressen slagit vakt om konkurrensen mellan de skilda tidningarna.
            För att komma ifrån denna motsältning har man ansett att Sveriges
            Radio skall bedriva en s. k. objektiv opinionsbildning. Vi anser
            att detta är ett orimligt krav, eftersom opinions- bildningen
            alltid är subjektiv i sig. Därför har målsättningen för den svenska
            televisionsverksamheten i dag blivit förvirrad, motsägelsefull
            och otillfreds- ställande. Då vi är bestämda motståndare till
            varje inskränkning i opinionsfriheten är sålunda vårt första krav
            att radio- och televisionsmonopolet skall brytas och inom ramen
            för de tekniska möjligheterna ersättas med frihet i etern, en
            frihet som skall gälla såväl rundradio som television. Detta är
            ett princi- piellt ställningstagande som borde kunna accepteras
            av alla.
          </p>
          <pb facs="riksdagen-motions-pdf/data/1968/mot_1968__fk__347/mot_1968__fk__347-004.pdf"/>
          <fw xml:id="i-7EcpW4hYJK76XjxduPVGER">
            4 Motioner i Första kammaren, nr 347 år 1968
          </fw>
          <p xml:id="i-7wKipyozWZGrFm7g9gt6TE">
            Kravet på frihet i etern leder till att vid sidan om Sveriges
            Radio bör bildas nya bolag. Reklamfinansiering torde därvid bli
            den naturliga inkomstkällan för oberoende bolag. Vi vill emellertid
            understryka att reklamfinansiering endast är ett alternativ av
            flera finansieringsformer och att det närmast får ses som en konsekvens
            av friheten i etern. Vi är däremot icke beredda att godtaga reklam
            i Sveriges Radio såsom ett alternativ till reklam i fria och med
            varandra konkurrerande televisionsbolag. Vid en spridning av radio-
            och TV-kanaler på flera företag anser vi det vara naturligt att
            i första hand pröva det av Tidningsutgivareföreningen framförda
            förslaget att tidningspressen finge ta huvudansvaret för ett pro-
            grambolag medan den avstod från ägarinflytande i Sveriges Radio.
            Att vi är beredda att låta dagspressen såsom första konkurrerande
            företag med Sveriges Radio driva en TV-kanal sammanhänger bl.
            a. med att pressen inte endast har ett avgörande ansvar för den
            dagliga nyhets- och opinionsförmed- lingen utan även representerar
            olika meningsriktningar. Vårt förslag om frihet i etern för såväl
            ljudradio som television förutsätter att en särskild auktoriseringsnämnd
            inrättas bestående av ledamöter utsedda av Kungl. Maj:t. Dess
            främsta uppgift skall vara att avgöra frågor rörande etableringsrätt.
            Vid sidan härav bör nämnden ha att avgöra antalet fria program
            och i övrigt ge erforderliga riktlinjer för den fria radio- och
            televi- sionsverksamheten. Auktoriseringsnämnden bör sålunda ta
            ställning till det förslag som Tidningsutgivareföreningen kan
            komma att framföra och i öv- rigt — under hänsynstagande till
            den tekniska och ekonomiska utvecklingen — pröva kommande ansökningar
            från enskilda, organisationer och företag om etablering av radio-
            och TV-sändningar. Vid sidan av ett av pressen ägt fritt TV-företag
            bör sålunda efter hand andra företag kunna etableras exempelvis
            i syfte att bedriva regional verk- samhet. Det förhållandet att
            ytterligare endast ett rikstäckande sändarnät nu kan utbyggas
            behöver heller inte hindra uppkomsten av flera konkurrerande programföretag
            som sänder över hela landet och hyr tid på det av televerket byggda
            och administrerade sändarnätet. Departementschefen har nyligen
            tillkallat en utredning för undersökningen av möjligheter bl.
            a. till reklamfinansiering inom Sveriges Radios ram. Vi vill emellertid
            peka på att den tillkomst av konkurrerande företag som vi anser
            så väsentlig ur demokratisk synpunkt omöjligen kan uppnås om man
            har ett statligt radio-TV-företag som åtnjuter licensinkomster
            vid sidan av reklam- inkomster och som därmed har en konkurrenssituation
            som är övriga företag i utomordentlig grad överlägsen. Även pressen
            skulle komma i ett orimligt underläge i konkurrens med ett TV-företag
            som, tack vare licensinkomster, kunde sätta sina annonspriser
            utan hänsyn till de faktiska kostnaderna. Vad beträffar finansieringen
            av det pressägda TV-bolaget synes det natur- ligt att detta sker
            bl. a. med inkomster från TV-annonser. Eftersom pressen sedan
            gammalt svarar för den största delen av reklamförsäljningen i
            landet
          </p>
          <pb facs="riksdagen-motions-pdf/data/1968/mot_1968__fk__347/mot_1968__fk__347-005.pdf"/>
          <fw xml:id="i-8BQnXizv1y6JgDVvfrKQvP">
            Motioner i Första kammaren, nr 347 år 1968 5
          </fw>
          <p xml:id="i-TLtbGdzTs2QW2dKRV7BPFT">
            bör ett sådant bolag väl kunna handha en TV-annonsering. Den
            av kommu- nikationsministern tillsatta utredningen om TV-reklam
            bör därför erhålla tilläggsdirektiv att snabbt utreda och framlägga
            förslag till erforderlig regle- ring av den reklamverksamhet som
            fordras för finansiering av bl. a. ett press- ägt TV-bolags sändningar.
            Regler bör därvid skapas avsedda att trygga pro- gramskaparnas
            frihet gentemot annonsörerna.
          </p>
          <p xml:id="i-Ba9F1of1JUFJsVGXAhh8Tu">
            2. Tekniska förutsättningar för friheten i etern
          </p>
          <p xml:id="i-JDcbQK6BapuiqdGAwPe6rc">
            Huvudargumentet för monopolets bibehållande har varit att eterutrymmet
            icke skulle medgiva så många sändningskanaler att verklig frihet
            kunde upp- nås. Detta problem har av talesmän för högerpartiet
            vid olika tillfällen be- lysts och analyserats. Härvid har klart
            dokumenterats att det doktrinära fasthållandet vid tesen om trängseln
            i etern inte kan anses dokumenterat med hänsyn till den tekniska
            utvecklingen. Den frekvensfördelning som verk- ställdes genom
            den s.k. stockholmsplanen år 1961 har tekniken för länge sedan
            väsentligt utvidgat. Enbart på de nio år som låg mellan rundradio-
            konferenserna år 1952 och år 1961 hade tekniken öppnat nya möjligheter
            att öka antalet tillgängliga kanaler och detta utan att taga ökat
            eterutrymme i anspråk. Ännu större tekniska framsteg har ägt rum
            sedan år 1961, och ytterligare framsteg görs. Det må räcka med
            en hänvisning till de starkt ökade möjligheter som televerket
            i dag har i fråga om kommunikations- teknik, senast befästa genom
            det nordiska samarbetet och beslutet om en gemensam mottagningsstation
            för satellitsändningar. Ytterligare tekniska argument synes oss
            i dag icke nödvändiga för att jäva tesen om det begrän- sade eterutrymmet.
          </p>
          <p xml:id="i-Ps7o9AEv1RbTZnRFjvFSy7">
            3. Vårt alternativ till tidigare beslutad TV 2
          </p>
          <p xml:id="i-RjhP19kcx8yvhWeaAcmDvn">
            Som av punkten 1 framgår är högerpartiet principiell motståndare
            till TV 2 inom monopolets ram. Av detta skäl kan vi icke medverka
            till att Sve- riges Radio skall erhålla 20,4 milj. kr. för förberedelser
            inför det andra TV- programmet, bl.a. innefattande förtidsanställning
            och utbildning av pro- grampersonal. Vi kan inte heller biträda
            äskandet om 5,3 milj. kr. till en ytterligare nyhetsstudio som
            erfordras vid starten av det andra TV-program- met. De tidigare
            gjorda investeringarna i materiel och personal inför TV 2 bör
            kunna nyttjas dels såsom programförbättring i TV 1 och dels medgiva
            ökad regional insats, varigenom intentionerna i 1966 års riksdagsbeslut
            delvis skulle kunna realiseras. I detta sammanhang bör frågan
            om skärmade regio- nala sändningar närmare prövas. Ett studium
            av Sveriges Radios äskande i avseende på det andra TV-programmet
            gör att man osökt ställer sig frågan om man inte från ledningens
            sida börjar tvivla på möjligheterna av att verk- ligen kunna starta
            ett andra TV-program vid årsskiftet 1969/70.
          </p>
          <pb facs="riksdagen-motions-pdf/data/1968/mot_1968__fk__347/mot_1968__fk__347-006.pdf"/>
          <fw xml:id="i-AL7xZZ4XEseMAMRUDVoKw5">
            6 Motioner i Första kammaren, nr 347 år 1968
          </fw>
          <p xml:id="i-ScMQau7HZVFtQA5LqujJSG">
            De successiva utbyggnader som av televerket genomföres för att
            vid års- skiftet 1969/70 möjliggöra sändningar av en andra TV-kanal
            kan i avvaktan på bildandet av de fristående produktionsföretag
            som vi under punkt 1 för- ordat exempelvis utnyttjas för undervisningsändamål.
            Det synes f.n. realistiskt att televerket får omhänderha de tekniska
            anord- ningar som erfordras för rundradiosändningar. Nuvarande
            och förmodligen kommande sändningssystem är så integrerat med
            andra telekommunikatio- ner att det åtminstone i vad avser rikstäckande
            program måste anses skäligt att tills vidare bibehålla nuvarande
            tekniska system. Då emellertid kostna- derna för utbyggnad av
            rikstäckande sändningsmöjligheter för en ny TV- kanal är mycket
            höga borde till prövning upptagas frågan om inte dessa kostnader
            borde lånefinansieras utom statsbudgetens ram för att sedan kunna
            återbetalas medelst avgifter för förhyrd sändningstid från de
            fristående programföretagen. Huruvida det härvid skall etableras
            någon form av fri- stående bolag sorterande under telestyrelsen
            eller på vilket annat lämpligt sätt finansieringen skall etableras
            bör närmare prövas. Under alla omstän- digheter skall licensavgifter
            icke utnyttjas.
          </p>
          <p xml:id="i-TMpRc4PY8X7eCu64WWDNYa">
            4. Färg-TV-frågan
          </p>
          <p xml:id="i-MedN6NrF4GVbwnyBaMDRTN">
            Med förvåning tvingas vi konstatera att departementschefen i
            den fram- lagda propositionen helt förbigår frågan om färg-TV.
            Detta trots att riks- dagen redan 1966 begärt att förslag i ärendet
            snarast möjligt skulle föreläg- gas riksdagen. Dagsläget innebär
            att testsändningar nu äger rum och att ett flertal pro- gram sändes
            i färg. Enligt uppgifter kommer de olympiska spelen att sändas
            i färg över nuvarande TV 1 i Sverige. I samband med televerkets
            utbyggnad för sändningsmöjligheter på ytterligare en TV-kanal,
            utföres dessa anlägg- ningar för att möjliggöra sändning av färg-TV.
            Televerket anser sig icke ha fått bemyndigande att vidtaga de
            smärre ändringsarbeten som är nödvändiga för att möjliggöra färgsändningar
            på nuvarande TV-1-kanal. Tidigare har televerket bedömt kostnaderna
            härför till ca 15 miljoner kronor. Arbetena skulle taga en tid
            av ca två år. Starka skäl talar för att riksdagen nu bör fatta
            beslut om tidpunkten för definitivt införande av färg-TV i TV-1.
            Här kan framhållas: att frågan om tidpunkten för införande av
            färg-TV intresserar såväl den svenska radioindustrin som i ännu
            högre grad allmänheten; att industrin snarast bör erhålla besked
            för sin planering; att riksdagen genom att ge besked om tidpunkten
            för övergången torde kunna påverka den omställning som är nödvändig
            för tillverkare, importö- rer, handel och serviceinrättningar
            i positiv riktning; att allmänheten i god tid måste erhålla besked
            för att kunna rätta sina apparatinköp efter rådande mottagningsmöjligheter
            för färg-TV;
          </p>
          <pb facs="riksdagen-motions-pdf/data/1968/mot_1968__fk__347/mot_1968__fk__347-007.pdf"/>
          <fw xml:id="i-NnQAU4evZPi3SSS5Ldd8RW">
            Motioner i Första kammaren, nr 347 år 1968 7
          </fw>
          <p xml:id="i-MPGx6do52nvEymEJa3YN1k">
            att hänsyn måste tagas till det förhållandet att mängder av nu
            befintliga TV-mottagare närmar sig »pensionsåldern» och därför
            måste ersättas. Kon- sumenten d.v.s. ägaren kräver härvid besked
            om lämpligaste apparattyp, svartvit eller färg; samt ; att svenska
            TV-tittare i stor omfattning redan i år har möjlighet att se färg-TV
            från utländska sändare.
          </p>
          <p xml:id="i-Ahvh5nR4vEuSLCQBQG2uce">
            Rättviseskäl talar också för att färg-TV i första hand bör införas
            i TV-1, varigenom rikstäckning erhålles. Ett avvaktande av färg-TV
            inom monopo- lets ram i TV-2 skulle innebära att stora delar av
            landets befolkning skulle gå miste om färgmottagningsmöjligheter
            under de första åren in på 1970- talet. Av de angivna skälen vill
            vi förorda att televerket bemyndigas succes- sivt anpassa sändningsnätet
            för TV-1 till att möjliggöra färgsändningar. Här- för erforderliga
            medel bör kunna stå till förfogande genom omfördelning inom anslagsramen.
          </p>
          <p xml:id="i-2hpLs2subr24kFba4uSVcu">
            5. Ekonomiska frågor
          </p>
          <p xml:id="i-V4rKEfsNLZbrBxxPAcGLTA">
            Utöver vad som tidigare anförts i vad avser vissa kostnader för
            färg-TV m.m. vill vi beröra det ekonomiska utfallet av en fortsatt
            utbyggnad inom monopolets ram. I statsverkspropositionen har departementschefen
            endast framhållit att » Sveriges Radio även redovisat en prognos
            över kostnadsutvecklingen i den avgiftsfinansierade rundradioverksamheten
            under tiden fram t. o. m. budget- året 1972/73». Det skulle varit
            av större intresse om departementschefen närmare hade belyst hur
            de ekonomiska problem som angivits i Sveriges Radios anslags-
            framställning skall kunna bemästras. Det verkliga förhållandet
            är att Sve- riges Radio i sin analys av de närmaste årens utveckling
            kommer till det anmärkningsvärda resultatet att det ackumulerade
            underskottet vid utgången av budgetåret 1972/73 kommer att uppgå
            till inte mindre än 800 miljoner kronor. Kostnaderna har i prognosen
            beräknats i 1967/68 års löne- och pris- nivå. Sveriges Radio framhåller
            också nödvändigheten av åtgärder som med- för kraftiga intäktsförstärkningar
            och åberopar tidigare bedömanden att licensavgiften måste beräknas
            till 310 kr. budgetåret 1973/74 och att avgifts- höjningarna för
            att inte behöva ske i stora språng bör sättas in helst 1968/69.
            Hela detta resonemang förbigår således departementschefen med
            tystnad. Vi vill å vår sida åberopa att vi, redan vid behandling
            av propositionen för- anledd av radioutredningens betänkande,
            framhöll att det föreslagna mono- polsystemet skulle resultera
            i kraftigt höjda licensavgifter. De farhågor vi uttryckte har
            besannats och visar hur väsentligt det är att fristående radio-
            och TV-företag, finansierade vid sidan av monopolets licenssystem,
            får etab- leras. Med stöd av det ovan anförda hemställes,
          </p>
          <pb facs="riksdagen-motions-pdf/data/1968/mot_1968__fk__347/mot_1968__fk__347-008.pdf"/>
          <fw xml:id="i-8rfpJWh7aZhqKoYbTUtGPZ">
            Motioner i Första kammaren, nr 347 år 1968
          </fw>
          <p xml:id="i-GL91PvcLZEqazVRTucj1Ay">
            att riksdagen måtte 1. i skrivelse till Kungl. Maj:t hemställa
            att 1966 års reklamutredning måtte i tilläggsdirektiv er- hålla
            uppdrag att snarast utreda och framlägga förslag till erforderlig
            reglering av den reklamverksamhet, som fordras för fristående,
            bl. a. av pressen ägt TV-företag, så att verk- samheten kan påbörjas
            samtidigt med att de tekniska för- utsättningarna för den andra
            kanalen föreligger, varvid det av 1966 års riksdag beslutade andra
            TV-programmet kan ersättas; att televerket bemyndigas successivt
            anpassa sändnings- nätet för TV 1 så att färgsändning blir möjlig
            och att erfor- derliga medel härför ställs till förfogande genom
            omdisposi- tion inom anslagsramen; samt att frågan om finansieringsprincipen
            för televerkets ut- byggnad av sändningsnätet för den nya TV-kanalen
            blir föremål för utredning. 2. till rundradioanläggningar för
            budgetåret 1968/69 an- visa ett investeringsanslag av 19 800 000
            kr.
          </p>
          <p xml:id="i-JYHubtjoBvFCFMcazgKGwn" type="date">
            Stockholm den 25 januari 1968
          </p>
          <div xml:id="i-7bXrkhqKzAHkw8z6hdkLWA" type="signatureBlock">
            <list xml:id="i-BWwqGje5tqubYnujgLPocA">
              <item xml:id="i-RiyC9QNaFjCQ4raADz6EJS" who="i-MTA6YhhXtmnmGGwd2tXXRL" type="signature">
                Yngve Holmberg (h)
              </item>
              <item xml:id="i-L46C8fwA8GXzaVNN9YBq1k" who="i-PUU7m4zHNmgsoCo9JZxuNX" type="signature">
                Ragnar Sveningsson (h)
              </item>
              <item xml:id="i-EFAdMMxUvtMfwqbGRH3o3y" who="i-VJEkk4hYQan6syE9gekBfS" type="signature">
                Rolf Kaijser (h)
              </item>
              <item xml:id="i-2PBo1WrBqRbiAN1ZyAQmDD" who="i-KT2UA8hC1LWZ3pQJRawYHv" type="signature">
                Carl Eskilsson (h)
              </item>
            </list>
          </div>
          <p xml:id="i-VyRKDwMwRvdpskBy84K8qS">
            N. Yngve Nilsson (h) G. Ivar Virgin (h) Gösta Jacobsson (h)
          </p>
        </div>
      </div>
    </body>
  </text>
</TEI>
