<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SkU-02544">
  <teiHeader>
    <fileDesc>
      <titleStmt>
        <title>Räntor och hushållens ekonomi</title>
        <author corresp="i-NGcr1f9oc6Swje4LMbPsuT">av Jörgen Andersson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2544 av Jörgen Andersson (M)</title>
          <idno type="rdwebb">H5022544</idno>
          <rs type="number">2544</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H5022544/text</ref>
          <ref type="dokument_url_html">http://data.riksdagen.se/dokument/H5022544</ref>
          <ref type="dokumentstatus_url_xml">http://data.riksdagen.se/dokumentstatus/H5022544</ref>
          <ref type="docx">http://data.riksdagen.se/fil/F4231E2E-57E1-4D3D-AA24-2AA0A10E5665</ref>
          <ref type="pdf">http://data.riksdagen.se/fil/FDB20232-4E3A-40A3-ABC8-85BCE4828F45</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NGcr1f9oc6Swje4LMbPsuT</idno>
            <name>Jörgen Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EamuLLvCmH7Tk814HLvCm" type="signed"/>
        <correspContext corresp="i-EamuLLvCmH7Tk814HLvCm">
          <note type="signatory" corresp="i-NGcr1f9oc6Swje4LMbPsuT"/>
        </correspContext>
        <correspAction type="submitted" xml:id="i-CytLdSsK4scHxYmZBpzAb8">
          <date when="2017-10-04"/>
          <time when="14:05:35"/>
        </correspAction>
        <correspAction type="reviewed" xml:id="i-GW7N64padhjN6rNQxjewiB">
          <date when="2017-10-04"/>
          <time when="14:10:14"/>
        </correspAction>
        <correspAction type="referred" xml:id="i-BZUfr2zQ112L9bRsskA2u5">
          <date when="2017-10-13"/>
        </correspAction>
        <correspAction type="assigned" xml:id="i-Pr7wxGV9n6FpYfywxMwhAF">
          <date when="2018-10-18"/>
          <time when="14:25:53"/>
        </correspAction>
        <correspContext corresp="i-Pr7wxGV9n6FpYfywxMwhAF">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-MTUp8RRn4FZGpWzmxrCxSr"/>
        <correspContext corresp="i-MTUp8RRn4FZGpWzmxrCxSr">
          <ref type="uppgift">2017/18:SkU9</ref>
          <ref type="ref_dok_id">H501SkU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU9</ref>
          <ref type="ref_dok_titel">Beskattning av företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:2544 av Jörgen Andersson (M) Räntor och hushållens ekonomi</div>
      </div>
      <div type="motBody">
        <div type="motProposal" subtype="förslag">
          <head xml:id="i-8et85tewyzDbByvVrUAmii">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-X6AiEca84kjSSQxYFMAzBU">
              Riksdagen ställer sig bakom det som anförs i motionen om att
              se över effekterna av förändringar i ränteavdragen enligt föreslagna
              exempel och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-RrLvgzF1wcf7w1THgFtP3z">
            Motivering
          </head>
          <p xml:id="i-55C2sVpTj6HYrKuPHMpdYf">
            Penningpolitiken anses under många år ha hämmats av ett överdrivet
            fokus på finansiell stabilitet, vilket under senaste året helt
            vänt till fullt fokus på en extremt expansiv penningpolitik. Fortsatt
            gäller dock enligt många bedömare, inte minst Riksbanken själv,
            att hushållens skuldsättning kan leda till eller kan vara en indikator
            på obalans i det finansiella systemet. Detta i sig har ansetts
            påverka penningpolitiken och hävdas vara orsak till att räntenivån
            under flera år varit på för hög nivå för att nå inflations­målet,
            vilket i sin tur riskerar Riksbankens trovärdighet. Dilemmat har
            i så fall varit att de penningpolitiska stimulanserna hämmats
            av en oro för accelererande skuldsättning hos hushållen, samtidigt
            som inflationsmålet inte nås. Samtidigt har risken funnits att
            ekonomin inte utvecklas i den takt som skulle kunna vara fallet
            med en mer expansiv penningpolitik. Detta har nu helt förändrats
            till en ytterst och extremt expansiv penning­politik, men den
            har hittills inte helt fått den effekt i realekonomin som förväntats.
          </p>
          <p xml:id="i-C7Pf6gDRDNYbCCnz3dkGdP">
            Det som hämmat penningpolitiken tidigare är fortsatt högst relevant,
            tillgångsvärden fortsätter öka markant. Överdrivet och snabbt
            ökade tillgångspriser är en varningssignal för obalanser i ekonomin
            och bör tas på allvar. Orsakerna till detta är naturligtvis många
            och komplexa. En del i detta är kraftigt ökade tillgångspriser
            när det gäller fastigheter, vilket är huvudorsaken till hushållens
            ökade skuldsättningsgrad. Vad som driver och har drivit tillgångspriserna
            när det gäller fastighetspriserna bör analyseras noggrant för
            att förstå om prisnivån är rimlig eller inte. Detta är naturligtvis
            en komplex fråga med många samverkande faktorer. Möjligen kan
            ett mått med skuld i förhållande till disponibel inkomst vara
            otillräckligt. Skuldsättningsgraden i ett lågränteläge förvandlas
            dock till ett väsentligt större problem när räntorna ökar. Det
            är huvudorsaken till att behovet av att minska hushållens skuldsättningstillväxt
            har diskuterats länge och har efterfrågats av många. Amorteringskrav
            har införts och förändring av belåningsgrad är under diskussion,
            just för att skuldsättningen inte ska fortsätta tillta och för
            att ge hushållen större marginaler.
          </p>
          <p xml:id="i-K96cmke9duM74kmC7gd8nE">
            En annan väg för att begränsa hushållens aptit på krediter är
            att förändra ränteavdragen. Vilka åtgärder som än diskuteras innebär
            de alla att de får en åtstramande effekt på ekonomin, då konsumtionsutrymmet
            för hushållen per definition försämras. Det innebär att avvägningen
            är svår för att dels hämma att obalanser byggs upp och dels på
            grund av att för omfattande åtgärder i stället för att förhindra
            obalanser riskerar utlösa en kris utifrån redan uppbyggda obalanser.
            Amorteringskrav innebär att konsumtionsutrymme minskar väsentligt
            och hämmar således ekonomin samtidigt som det sannolikt försämrar
            möjligheterna att byta bostad och flytta för att utbilda sig eller
            flytta dit där man förväntas få arbete. Det förändrar urbaniseringstakten,
            kan verka hämmande för strukturomvandlingen i samhället och kan
            påverka ekonomin negativt med anledning av kompetensförsörjningsproblem.
            Belåningsgradsförändringar hämmar inte enskilda hushålls ekonomi
            på samma direkta sätt, men innebär att flyttmöjligheterna försämras
            väsentligt och rörligheten på bostadsmarknaden påverkas direkt.
            Lägre ränteavdrag har direkta effekter på det ekonomiska utrymmet
            för hushållen och hämmar ekonomin i stort. Detta kan dock uppvägas
            med lämpliga finanspolitiska åtgärder, då statskassan påverkas
            i motsvarande grad.
          </p>
          <p xml:id="i-FCZq9PkGEy5vKumcAbno4d">
            En generell begränsning alternativt att på lång sikt helt avveckla
            dessa skulle kunna övervägas. Dock måste alla former av åtgärder
            som påverkar hushållens ekonomi övervägas nogsamt för att inte
            skapa obalanser i stället för att motverka desamma.
          </p>
          <p xml:id="i-BWqxQariBQCe71XrguWTWi">
            Utöver riskerna med att genom statsfinanserna rikta stöd för
            att utjämna hushållens kostnad för kraftigt ökade tillgångsvärden,
            så finns det också en moralisk aspekt på denna lämplighet. Det
            finns anledning att fundera över om statsfinanserna ska subventionera
            30 procents avdrag på räntekostnader upp till 100 000 och 21 procent
            däröver utan begränsning. I en lågräntemiljö likt den vi befinner
            oss i, innebär tröskelnivån att om två arbetar och har inkomster
            som motsvarar avdragsmöjligheterna, att räntor på skuld till 2
            procent innebär att lån på 10 miljoner kan delfinansieras till
            30 procent med statskassan.
          </p>
          <p xml:id="i-6WfDxqnChKQNhS8Lr2rLtr">
            Lämpligheten med staten som delfinansiär på en fastighetsmarknad
            med kraftigt stigande prisnivåer kan ifrågasättas. Jag anser därför
            att det finns en rimlighet i att se över tröskelvärden för räntesubsidier,
            vilka nivåer som kan vara lämpliga, om det ska finnas ett absolut
            tak, och om en generell minskning kan ske och i så fall i vilken
            takt. Ansatsen bör dock vara att på längre sikt helt fasa ut räntesubsidier.
            Jag anser att detta bör analyseras för att utröna vilken effekt
            detta kan få för tillgångsprisnivån, för konsumtionen, för ekonomin
            i övrigt och för nybyggnation. Att dessutom analysera vilka övriga
            åtgärder som kan tillämpas för att lindra eventuella negativa
            effekter genom förändringar via eventuellt frigjort utrymme i
            statskassan i och med detta. Det finns enligt mig både finansiella
            stabilitetsskäl och moraliska skäl att arbeta i denna riktning.
            Förslagsvis skulle ett tak vid 60 000 kronor per år med räntesubsidie
            motsvarande 25 %, och däröver inga räntesubsidier alls, kunna
            vara en modell, som borde analyseras med utgångspunkt i att utröna
            vilka effekter detta skulle få för hushållen. En förutsätt­ning
            för en liknande modell skulle under alla omständigheter vara att
            i motsvarande grad sänka inkomstskatterna. Utgångspunkten ska
            vara att i möjligaste mån uppnå oförändrad köpkraft, men med en
            avtrappning av räntesubsidiet, i syfte att gynna arbete och minska
            kreditaptiten.
          </p>
        </div>
        <div type="motSignatures">
          <list>
            <item xml:id="i-Uyi6AjNAJWj5yBphi7SmB3">
              Jörgen Andersson (M)
            </item>
          </list>
        </div>
      </div>
    </body>
  </text>
</TEI>
