<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1913--ak--00102">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1913/mot_1913__ak__102/mot_1913__ak__102-001.pdf"/>
      <div xml:id="i-PEeDGDsJ8VMm666QnJqgnZ" type="motHeader">
        <div xml:id="i-RMsSd3Kv3jQEkvVnqcVgmo" type="motTitle"/>
        <div xml:id="i-3dzG7vi9SXqfzZbdkS8SfB" type="motSubmissionInfo"/>
      </div>
      <div xml:id="i-6MqDr69NaLF6oXFmMsceTS" type="motBody">
        <div xml:id="i-CRM4hbEWAgAB2ZcsVA3JFS">
          <p xml:id="i-4ocHfT3zTUmSogE6TabeHK">
            Motioner 1 Andra kammaren, Nr 102. 11
          </p>
          <p xml:id="i-5Fu38Bpa4ihomHjKRckvna">
            Nr 102.
          </p>
          <p xml:id="i-9GjMDPj43wfutweXQsYd4s">
            Av herr Månsson m. fl., om skrivelse till Kungl. Maj:t an- gående
            utredning i fråga om försvarsutgifternas uttagande genom direkt
            och progressiv beskattning m. m.
          </p>
          <p xml:id="i-HKfrCivicwvN3JZcxmgxsV">
            Man borde kunna ha skäl att hoppas att det snart skall vara slut
            med de sorgliga internationella förhållanden, som till stor del
            förorsakat de militära kapprustningarne nationerna emellan och
            hota att i en handvändning grusa vad millioner flitiga arbetsmyror
            under årtiondens möda byggt upp. Men medan man väntar på de åtgärder,
            som skola förskaffa folken fred och arbetsro, drivas rustningarne
            allt längre vad såväl deras omfång som kostnad beträffar. Känd
            sak är så god som vittnad, och några sifferbevis anse vi ej behövliga
            till stöd för detta påstående, då de enklaste handböcker kunna
            stödja detsamma. Ännu så länge torde folken, med eller mot sin
            vilja, få finna sig i att underkasta sig betydande bördor till
            militära ändamål. Men dessa bördor måste vara rättvist fördelade.
            Redan genom sina personliga offer i försvarets tjänst äro nu de
            fattigas hem så tyngda, att de knappast kunna komma ut med något
            mera. Den ensamma änkan, som har sitt förnämsta stöd i en son,
            vilken tages ut på en övningstid som närmar sig eller når årets
            längd, den fattige bonden, som berövas sin enda arbetshjälp under
            samma tid, och den unge gifte arbetaren, som måste lämna hustru
            och barn utan försörjning under övningstiden och efter dess slut
            får gå i månader innan han åter finner arbete, alla dessa bära
            redan nu för försvaret så tunga bördor, att intet mer borde begäras
            av dem. Det skall kanske invändas att de förmögnas barn ha en
            lika lång värnpliktstid. Men med litet god vilja inser envar att
            det förmögna eller bärgade hemmet har lättare att avvara en arbetskraft
            än det vars enda inkomstkälla utgöres av denna arbetskraft och
            där modern eller makan svultit medan sonen eller maken var inkallad
            i nationens tjänst.
          </p>
          <pb facs="riksdagen-motions-pdf/data/1913/mot_1913__ak__102/mot_1913__ak__102-002.pdf"/>
          <p xml:id="i-F5wPcnXfW9BbLw4jSDCgm">
            12 Motioner i Andra kammaren, Nr 102.
          </p>
          <p xml:id="i-NA2YQJsVun8kjS2JuS1kNm">
            Utom genom dessa offer tyngas de fattiga hemmen i oproportionellt
            mått av de tunga indirekta skatter, som växt i kapp med rustningarne
            och motiveras med att »de äro fastlåsta i försvarsutgifterna».
            Dessa indirekta skatters historia i Sverge under de tre sista
            årtiondena vittna om huru de, som haft makten i samhället, hänsynslöst
            och utan skamkänsla för samtiden och eftervärlden svikit, då det
            gällt att bära sin andel av de samhällsbördor, som de eller deras
            talsmän i riksdagen voterade. TI stället för att sätta sina egna
            axlar med under dessa bördor och påkalla andra medborgares benägna
            hjälp, då det gällt att skaffa medel till dessa som nödvändiga
            ansedda försvarsåtgärder, ha de själva dragit sig undan och i
            sin fruktan för att låta folket se hur mycket de betalte i skatt
            tagit ut denna på allsköns smygvägar genom en indirekt beskattning
            på ett sådant sätt, att skattebetalaren aldrig visste vad han
            betalte. Endast ett hastigt över- slag över t. ex. 25-årsperioden
            1882—1906 synes oss giva vid handen att svenska statsverkets inkomster
            under denna tid utgjort 2,695,284,000 kronor. Härav ha genom direkt
            beskattning inkommit 377,717,000 kr. medan icke mindre än 1,837,087,000
            uppbringats genom indirekt beskatt- ning. Resten har fyllts ur
            andra inkomstkällor. Ett sådant skattesystem, varigenom den stora
            inkomsten och förmögen- heten slipper undan med en spottstyver
            i förhållande till vad den rättvis- ligen borde betala, medan
            den med uppfostringsbekymmer för många barn betungade får betala
            allt större skatter ju mer han redan förut är betungad, skulle
            nog kunna försvara sin plats i en parodi, tillkommen för att satirisera
            en dålig och osolidarisk medborgaranda, men i ett verkligt samhälle,
            som där- till ger sig ut för att vara ordnat så, att alla dess
            medlemmar vederfaras rättvisa och likhet inför lagarne, kan det
            ej tolereras. Hundratusenden . av fattiga medborgare i vårt land
            rikta sina ögon till Riksdagen och fråga om detta tillstånd skall
            räcka ännu längre och i så fall varför? De äro villiga att betala
            sin rättmätiga andel av skatterna, att bära sin andel av samhällsbördorna
            och de hoppas att samma med- borgaranda även besjälar de mera
            framskjutna och i ekonomiskt avseende bättre lottade medborgarne
            i vårt land. I förhoppning därom våga vi anhålla,
          </p>
          <p xml:id="i-UJNSGpWa38FkBGiCcRHxoJ">
            att Riksdagen måtte i skrivelse till Kungl. Maj:t hemställa,
            att det täcktes Kungl. Maj:t uppdraga åt de sittande försvarsberedningarna
            att utreda på vad sätt de för framtiden för försvarsväsendet erforderliga
          </p>
          <pb facs="riksdagen-motions-pdf/data/1913/mot_1913__ak__102/mot_1913__ak__102-003.pdf"/>
          <p xml:id="i-6iMCxe5ono2wsvGyursRzG">
            Motioner i Andra kammaren, Nr 102. 13
          </p>
          <p xml:id="i-YPXii8jZAjrBVEoAvqoNQ2">
            medlen må kunna uttagas helt och hållet på direkt och progressiv
            beskattningsväg, ävensom ock att föreslå erforderliga åtgärder
            i syfte att till annan huvudtitel överföra sådana, icke direkt
            till försvarsväsendet hörande utgiftsposter, som nu äro upptagna
            på fjärde och femte huvudtitlarne.
          </p>
          <p xml:id="i-TPKZ2UWV9njMQFQVpJVu7v">
            Stockholm den 23 januari 1913.
          </p>
          <p xml:id="i-7th8vQ4RyXBZiiiixthU2Z">
            Fabian Månsson, Johan Forssell, Per Henning Sjöblom,
          </p>
          <p xml:id="i-UmdBaRApkR84ZcxYdVCzgi">
            0. W. Edbom, N. A:son Berg.
          </p>
          <p xml:id="i-7DYAs4RYvfX74JcArmo3Ce">
            I motionens syfte instämma:
          </p>
          <p xml:id="i-7EL7TfEBLGD35y9JctWgyb">
            J. RB. Sundström. Emil Molin, i Dombäcksmark. Edv. J. Uddenberg.
            Harald Hallén.
          </p>
          <p xml:id="i-XaAkRBj9RMtuxnJNr5LZr6">
            Stockholm 1913. Kungl. Hofboktr. Iduns Tryckeri-A.-B.
          </p>
        </div>
      </div>
    </body>
  </text>
</TEI>
