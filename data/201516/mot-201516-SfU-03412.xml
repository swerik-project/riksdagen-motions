<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SfU-03412">
  <teiHeader>
    <fileDesc>
      <titleStmt>
        <title>med anledning av prop. 2015/16:174 Tillfälliga begränsningar av möjligheten att få uppehållstillstånd i Sverige</title>
        <author corresp="i-WjgeYy5RFWngMB9NwFvFEY">av Christina Höj Larsen m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3412 av Christina Höj Larsen m.fl. (V)</title>
          <idno type="rdwebb">H3023412</idno>
          <rs type="number">3412</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H3023412/text</ref>
          <ref type="dokument_url_html">http://data.riksdagen.se/dokument/H3023412</ref>
          <ref type="dokumentstatus_url_xml">http://data.riksdagen.se/dokumentstatus/H3023412</ref>
          <ref type="docx">http://data.riksdagen.se/fil/5CD95C7F-0EC5-41B2-9A34-DBEBDE618431</ref>
          <ref type="pdf">http://data.riksdagen.se/fil/AC265221-3458-41CD-A467-3143F722C051</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-VstKPWgLZscpqPCwh66DCe"/>
        <correspContext corresp="i-VstKPWgLZscpqPCwh66DCe">
          <ref>Proposition 2015/16:174</ref>
        </correspContext>
        <correspAction xml:id="i-XxMPXTZZH5fgnD1MKHcMv5" type="signed"/>
        <correspContext corresp="i-XxMPXTZZH5fgnD1MKHcMv5">
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction type="submitted" xml:id="i-87emc9PANL3zHT9YTSgV61">
          <date when="2016-05-12"/>
          <time when="15:27:54"/>
        </correspAction>
        <correspAction type="dismissed" xml:id="i-HXBZXvPNGsMig2pRkqRzn1">
          <date when="2016-05-18"/>
        </correspAction>
        <correspAction type="referred" xml:id="i-HUAy1Ro6dzD5izkFMNnpaD">
          <date when="2016-05-19"/>
        </correspAction>
        <correspAction type="assigned" xml:id="i-Fuo4pWCC1SHW5pNPT5sVQx">
          <date when="2016-06-21"/>
          <time when="17:35:51"/>
        </correspAction>
        <correspContext corresp="i-Fuo4pWCC1SHW5pNPT5sVQx">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-SoVcrgxUa6sRbFaUdZy1CS"/>
        <correspContext corresp="i-SoVcrgxUa6sRbFaUdZy1CS">
          <ref type="uppgift">2015/16:SfU16</ref>
          <ref type="ref_dok_id">H301SfU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU16</ref>
          <ref type="ref_dok_titel">Tillfälliga begränsningar av möjligheten att få uppehållstillstånd i Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:3412 av Christina Höj Larsen m.fl. (V) med anledning av prop. 2015/16:174 Tillfälliga begränsningar av möjligheten att få uppehållstillstånd i Sverige</div>
      </div>
      <div type="motBody">
        <div type="TOC" xml:id="i-5aCJtRuS1nfQjugHbPrwoC">
          <head xml:id="i-KS6J17LzvBsiMm3dFdgopB">
            1 Innehåll
          </head>
          <list>
            <item style="indent-level: 1">
              1Förslag till riksdagsbeslut
            </item>
            <item style="indent-level: 1">
              2Inledning
            </item>
            <item style="indent-level: 1">
              3Värna rätten till asyl
            </item>
            <item style="indent-level: 1">
              4Hösten 2015
            </item>
            <item style="indent-level: 1">
              5Dåligt underbyggt förslag
            </item>
            <item style="indent-level: 1">
              6Rätten till individuell prövning
            </item>
            <item style="indent-level: 1">
              7Tidsbegränsad lag
            </item>
            <item style="indent-level: 1">
              8Tidsbegränsade uppehållstillstånd
            </item>
            <item style="indent-level: 1">
              9Alternativt och övrigt skyddsbehövande
            </item>
            <item style="indent-level: 1">
              10Synnerligen och särskilt ömmande omständigheter
            </item>
            <item style="indent-level: 1">
              11Familjeåterförening
            </item>
            <item style="indent-level: 1">
              12Permanent uppehållstillstånd genom arbete
            </item>
            <item style="indent-level: 1">
              13Permanent uppehållstillstånd för barn i vissa fall
            </item>
            <item style="indent-level: 1">
              14Rätt till biträde för alla asylsökande
            </item>
            <item style="indent-level: 1">
              15Ikraftträdande- och övergångsbestämmelser
            </item>
            <item style="indent-level: 1">
              16Kostnader och andra konsekvenser
            </item>
          </list>
        </div>
        <div type="motProposal" subtype="förslag">
          <head xml:id="i-K4yHkw1VNNzMBS3e3RkYZg">
            2 Förslag till riksdagsbeslut
          </head>
          <list style="ol">
            <item xml:id="i-VJV4XXRJ3qPSD5Qyi6Kp18">
              Riksdagen avslår proposition 2015/16:174 Tillfälliga begränsningar
              av möjligheten att få uppehållstillstånd i Sverige.
            </item>
            <item xml:id="i-Fe498PqqYoXcumjGhpaL7s">
              Riksdagen ställer sig bakom det som anförs i motionen om att
              lagen om tillfälliga begränsningar av möjligheten att få uppehållstillstånd
              i Sverige, om den antas, inte ska tillämpas vid prövning av en
              ansökan om uppehållstillstånd som registrerats innan lagen trädde
              i kraft och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-3Etytds4Yr3L5oHFSJPjj4">
            3 Inledning
          </head>
          <p xml:id="i-8gcG54DMA6HbHJgSYdo8gt">
            Regeringen presenterade den 24 november 2015 åtgärder i syfte
            att kraftigt minska antalet asylsökande, samtidigt som kapaciteten
            i mottagandet och etableringen skulle förbättras. En av åtgärderna
            var en tidsbegränsad lag för att under en begränsad tid anpassa
            det svenska regelverket till miniminivån enligt EU-rätten och
            internationella konventioner. Den tidsbegränsade lagen föreslås
            innehålla bestämmelser om tidsbegränsade uppehållstillstånd för
            alla skyddsbehövande utom kvotflyktingar, om begränsade möjligheter
            till anhöriginvandring för skyddsbehövande med tidsbegränsade
            tillstånd och om skärpt försörjningskrav. Dessutom föreslås att
            det inte ska vara möjligt att bevilja uppehållstillstånd till
            övriga skyddsbehövande och att uppehållstillstånd p.g.a. synnerligen
            eller särskilt ömmande omständigheter endast ska få beviljas om
            det skulle strida mot ett svenskt konventionsåtagande att avvisa
            eller utvisa utlänningen. Det föreslås också att uppehållstillstånd
            p.g.a. anknytning ska beviljas en utlänning som inte befinner
            sig i Sverige om ett beslut att neka uppehållstillstånd skulle
            strida mot ett svenskt konventionsåtagande. Det föreslås vidare
            att permanent uppehållstillstånd ska kunna beviljas en utlänning
            som vid förlängning av ett tidsbegränsat uppehållstillstånd kan
            försörja sig genom anställning eller näringsverksamhet och i vissa
            fall kunna beviljas ett barn med ett varaktigt nedsatt hälsotillstånd.
            Den tidsbegränsade lagen föreslås träda i kraft den 20 juli 2016.
          </p>
          <head type="h1" xml:id="i-Bu4hQGUcmF1SiSVKzZCAGi">
            4 Värna rätten till asyl
          </head>
          <p xml:id="i-6RbrWfXQmXW3TWHE5Ry3wi">
            Vänsterpartiet vill se en mänsklig och välkomnande flyktingpolitik
            i Sverige och Europa. Alla ska ha möjlighet att söka skydd undan
            förföljelser och kunna få sina asylskäl prövade på ett rättssäkert
            sätt. EU måste ta ett betydligt större ansvar för mottagandet
            av människor på flykt. Lagliga vägar måste ersätta dagens livsfarliga
            resor över Medelhavet och transportörsansvaret bör avskaffas.
          </p>
          <p xml:id="i-EgV65z3kCkgQsagQ4PLHz3">
            Det svenska mottagandet av människor på flykt behöver utvecklas.
            Handläggningstiderna för asylärenden måste kortas ned. Etableringen
            av nyanlända måste gå snabbare, och de nyanländas kompetenser
            måste bättre tas till vara. Utbildning och språkundervisning måste
            utvecklas och stärkas. Vänsterpartiet vill att staten ska ha det
            övergripande ansvaret för att ta emot flyktingar och migranter
            i Sverige. Flyktingmottagandet ska därför ha en tydlig nationell
            styrning och tillräcklig statlig finansiering.
          </p>
          <p xml:id="i-NTt8nthdT4ofN7oMVTF43y">
            Asylpolitiken handlar både om att kunna ge människor skydd och
            ett nytt hem där de ska kunna känna sig välkomna och delaktiga
            i samhället. Varje människa ska ses som en tillgång och inte en
            belastning, men människans bidrag till samhället ska aldrig avgöra
            hens värde för detsamma. Genom ett välfungerande mottagande kan
            de människor som söker sig hit få den trygghet och de verktyg
            de behöver för att etablera sig i samhället och bidra till det
            gemensamma fullt ut. Det är också endast så, genom att visa vägen,
            vi kan övertyga andra stater att välkomna människor i nöd och
            att ta sitt fulla ansvar.
          </p>
          <head type="h1" xml:id="i-WEGvbXpq6dXuy8e8bYoz2R">
            5 Hösten 2015
          </head>
          <p xml:id="i-GVPnw49XQwS6KNkVrocG23">
            Under hösten 2015 sökte sig många människor till Sverige undan
            krig och förtryck, fler än någonsin tidigare. Det innebar givetvis
            en ökad belastning på de myndigheter som ansvarar för mottagandet
            av människor på flykt, samt för flera kommuner runt om i landet.
            Arbetsbördan för myndigheter och kommuner kommer fortsatt att
            vara hög under en längre tid framöver. Flera reformer görs nu
            för att förbättra mottagningssystemen. Hade de gjorts tidigare
            hade den ökade belastningen varit lättare att hantera. De människor
            som sökt sig hit bör ses som en enorm tillgång för det svenska
            samhället. Stora insatser har gjorts och görs av frivilligorganisationer
            och enskilda individer.
          </p>
          <p xml:id="i-MLEoNirDMdYqUoDsx9u2NH">
            Möjligheten att få skydd undan krig och förtryck måste vara konstant
            och konsekvent, och inte endast gälla när behoven är små. Det
            är under svåra tider som solidariteten verkligen sätts på prov.
            Detta är också syftet med och andemeningen i de internationella
            konventioner som reglerar rätten till asyl som tillkom efter andra
            världskrigets fasor. Regeringen visade under hösten 2015 att den
            inte klarade av att stå fast när solidariteten prövades. Tillsammans
            med de borgerliga partierna slöt den en överenskommelse om att
            begränsa möjligheterna att få asyl i Sverige. Den 24 november
            2015 gick regeringen ännu längre och aviserade på egen hand att
            den ville anpassa de svenska asylreglerna till miniminivån enligt
            EU-rätten och internationella konventioner.
          </p>
          <p xml:id="i-TK9hmCT6owmCgE3qPrj68a">
            Vänsterpartiet står varken bakom migrationsöverenskommelsen eller
            regeringens beslut från den 24 november 2015, eftersom vi anser
            att de bygger på en felaktig verklighetsbeskrivning och skapar
            stort lidande för enskilda människor. Under oktober månad 2015
            sökte 39 196 personer asyl i Sverige. Sedan dess har antalet människor
            som söker sig hit minskat avsevärt, med största sannolikhet p.g.a.
            ett alltmer stängt Europa. Under årets tre första månader har
            9 174 människor sökt asyl i Sverige. Detta lagförslag motiveras
            alltjämt med att det ska minska antalet asylsökande i Sverige.
            Ett antal som nu befinner sig på en mycket låg och hanterbar nivå.
            Vänsterpartiet ifrågasätter både motivet bakom lagförslaget, att
            minska antalet människor som söker sig till Sverige, och att lagförslaget
            kommer att leda till att motiven uppnås. Frågan är nu varför denna
            lag fortfarande behövs. Konsekvenserna av den, mätt i mänskligt
            lidande och försämrad integration, måste kunna motiveras. Dessa
            svar och motiveringar saknas i regeringens proposition.
          </p>
          <head type="h1" xml:id="i-4KRF1KRn7GbYkQfXMtaMcs">
            6 Dåligt underbyggt förslag
          </head>
          <p xml:id="i-YUZxac1YpdRKJ4goE23Byq">
            Merparten av remissinstanserna och Lagrådet har påtalat att lagförslaget
            saknar tillräcklig analys, och innehåller många oklarheter. Flera
            remissinstanser ifrågasätter om beredningskravet är uppfyllt.
            Regeringen har inte lyssnat på remissinstanserna eller Lagrådet
            i tillräcklig utsträckning och kritiken måste anses berättigad
            även efter omarbetning utifrån remiss- och lagrådsbehandling.
            Att göra så pass omfattande lagändringar med så långtgående konsekvenser
            för enskilda människors liv utan att grunda dem i en ordentlig
            analys är inte rimligt.
          </p>
          <p xml:id="i-JKAUYREyDGAQ6C2qHwa2kW">
            I propositionen anförs ambitionen att få människor på flykt att
            söka sig till andra länder än Sverige genom att anpassa de svenska
            asylreglerna till miniminivån enligt EU-rätten och internationella
            konventioner som det främsta motivet bakom lagförslaget. Det saknas
            en utförlig förklaring av varför förändringarna skulle få folk
            att söka skydd i andra stater. I stället görs antagandet att hårdare
            regler ska få fler att välja att söka asyl i andra länder, trots
            att regeringen nämner andra skäl till att människor söker sig
            till just Sverige. Det finns inte heller någon utförlig analys
            av andra konsekvenser som lagförslaget får, varken för de människor
            som är på flykt eller för det svenska samhället.
          </p>
          <p xml:id="i-MS8C2cXVWQzcbCg6U61knk">
            Regeringen hoppas att lagförändringen ska få övriga stater inom
            EU att ta ett större ansvar för mottagandet av människor på flykt.
            Att visa vägen genom att stänga gränserna är knappast en framgångsrik
            metod för att uppmana andra att öppna dem. Regeringens beslut
            att införa gräns- och ID-kontroller ledde till att andra länder
            följde efter och införde liknande åtgärder, med ett alltmer stängt
            Europa som konsekvens. Detta lagförslag får med största sannolikhet
            liknande konsekvenser.
          </p>
          <p xml:id="i-DovMBXkeCSniQLSefbhSjn">
            I propositionen finns inte heller någon tydlig beskrivning av
            vad den miniminivå enligt EU-rätten och internationella konventioner
            som man hänvisar till genom hela lagförslaget baseras på. Enligt
            bl.a. Lagrådet är denna miniminivå mycket svår att fastslå, varför
            det förefaller märkligt att regeringen binder sig så kategoriskt
            till den. Lagförslagets otydliga utformning riskerar leda till
            en svår rättstillämpning, bristande rättssäkerhet och förutsägbarhet.
            Det rättsläge som Lagrådet finner otydligt ska tolkas av Migrationsverket
            och migrationsdomstolarna. Det kommer att innebära en maktförskjutning
            i deras riktning och leda till ett regelsystem som är svåröverskådligt
            för de asylsökande.
          </p>
          <p xml:id="i-FcjVJ1kkZjKytK3ySpPenR">
            Sammantaget har detta lagförslag så många brister, är så dåligt
            underbyggt och analyserat, kommer att skapa så mycket lidande
            samt innebär så stora avsteg från grundtanken med asylrätten att
            Vänsterpartiet omöjligen kan ställa sig bakom det. Riksdagen bör
            avslå proposition 2015/16:174 Tillfälliga begränsningar av möjligheten
            att få uppehållstillstånd i Sverige. Detta bör riksdagen besluta.
          </p>
          <head type="h1" xml:id="i-35vccPeLgPN2uW8S2mVtK9">
            7 Rätten till individuell prövning
          </head>
          <p xml:id="i-EcTnxWyEdZ1Bn1Ms3b9RFt">
            Lagförslaget innebär att asylsökande nekas rätt till individuell
            prövning i flera fall. Rätten till familjeåterförening knyts till
            skyddsgrund, försörjningskravet uppställs kategoriskt och barnets
            bästa kommer inte att prövas i varje enskilt beslut, så som barnkonventionen
            föreskriver. Dessa inskränkningar i individers rättigheter får
            i första hand långtgående konsekvenser för de enskilda individerna,
            men riskerar även att urholka en av människorättens mest centrala
            beståndsdelar och en av de viktigaste rättssäkerhetsgarantierna
            som en rättsstat måste erbjuda varje individ, nämligen rätten
            till en individuell bedömning. Allt statligt beslutfattande präglas
            av en inneboende maktobalans mellan stat och individ. Syftet med
            människorättsskyddet är att begränsa denna maktobalans och säkerställa
            individen ett visst minimiskydd mot statens godtyckliga maktutövning.
            Detta minimiskydd utgörs av en förpliktelse för staten att göra
            uttryckliga avvägningar mellan olika intressen utifrån de individuella
            förutsättningarna i varje enskilt fall. Vänsterpartiet ser mycket
            allvarligt på att denna grundläggande princip åsidosätts genom
            den föreslagna lagen.
          </p>
          <head type="h1" xml:id="i-2dZkHHk5t2pRtnvTEfzMys">
            8 Tidsbegränsad lag
          </head>
          <p xml:id="i-CUGSHYdEew7BunDzKghucF">
            Regeringens förslag är en tidsbegränsad lag som ska gälla under
            tre års tid, mellan den 20 juli 2016 och den 19 juli 2019. När
            lagen varit i kraft i två år, den 19 juli 2018 kommer regeringen
            att bedöma behovet av att lagen gäller även under ett tredje år.
            En stor del av argumentationen i propositionen för att detta lagförslag
            inte får så långtgående konsekvenser som många remissinstanser
            befarar vilar på just den tidsbegränsning som finns i lagen. De
            kraftiga inskränkningarna i möjligheten till familjeåterförening
            och de tidsbegränsade uppehållstillstånden kommer endast att drabba
            asylsökande under en begränsad period vilket gör dessa konsekvenser
            mindre allvarliga, argumenterar regeringen. De menar vidare att
            det med hänsyn till de stora påfrestningar som det svenska asylsystemet
            och andra centrala samhällsfunktioner har utsatts för till följd
            av det stora antalet asylsökande är förenligt med Europakonventionen
            att låta familjeåterförening anstå under de tre år lagen gäller.
            Möjligheterna att göra undantag från rätten till familjeåterförening
            enligt Europakonventionen är mycket begränsade. Vänsterpartiet
            delar inte regeringens bedömning att rätten till familjeåterförening
            kan inskränkas under en tidsperiod, och ifrågasätter att det skulle
            vara förenligt med Europakonventionen. Om lagen förlängs innebär
            det ett tydligt brott mot svenska konventionsåtaganden och att
            argumentationen för lagförslaget är direkt vilseledande.
          </p>
          <p xml:id="i-ERfopSiyiRKftUu19JdFzn">
            Det finns också en uppenbar risk att personer som inte anses
            ha skyddsskäl enligt den tidsbegränsade lagen, men enligt i dag
            gällande rätt, kommer att gömma sig under tiden den tillfälliga
            lagen är tillämplig för att sedan söka asyl när den upphört.
          </p>
          <head type="h1" xml:id="i-BwBKqXsbaqdEfG2pcqjXdn">
            9 Tidsbegränsade uppehållstillstånd
          </head>
          <p xml:id="i-CeU4guHS8txiAsAyYEoHYW">
            I propositionen föreslås att tidsbegränsade uppehållstillstånd
            ska införas. De som beviljas asyl som flyktingar ska få uppehållstillstånd
            i 3 år och alternativt skyddsbehövande och andra som undantagsvis
            kan få asyl med den nya lagen ska få uppehållstillstånd i 13 månader.
            Tidsbegränsade uppehållstillstånd kommer att skapa stort lidande,
            oro och osäkerhet hos dem som inte vet vad som väntar dem i framtiden.
            Det kommer dessutom att försvåra etableringen i samhället för
            dem som kommer till Sverige på flykt undan krig och förtryck.
          </p>
          <p xml:id="i-VkUVwhsPc4gS98YcBZza33">
            I Storbritannien har studier om hur tidsbegränsade uppehållstillstånd
            påverkar människor visat att det får stora konsekvenser för integrationen.
            De upplever stress och oro och känner sig inte förmögna att leva
            sina liv eftersom de inte känner sig trygga och säkra. Erfarenheter
            från det forna Jugoslavien visar att även om det tidsbegränsade
            uppehållstillståndet omvandlas till permanent tillstånd efter
            några år, finns risken att osäkerheten under de inledande åren
            har bestående negativa effekter på integrationsprocessen i mottagarlandet.
          </p>
          <p xml:id="i-5F6hNz28gkjxMVwNXmuXVM">
            En konsekvens av den nya lagen har redan börjat märkas på asylboenden
            runt om i landet i form av ökad oro, vilket resulterat i allt
            fler konflikter. Flera organisationer som bedriver verksamhet
            på boendena, däribland Rädda Barnen, rapporterar om en mycket
            stark koppling mellan att regeringens nya politik presenterades
            och den växande oron på många boenden.
          </p>
          <p xml:id="i-8LLEpANmVtxmTy34QiiGG3">
            Barn drabbas extra hårt av lagförslaget. Enligt både artikel
            24.2 i EU:s rättighetsstadga och artikel 3.1 i barnkonventionen
            ska barnets bästa komma i främsta rummet vid alla åtgärder som
            rör barn. Det innebär att barnets bästa ska prövas individuellt
            i varje enskilt beslut. Enligt regeringens bedömning respekterar
            förslagen barnkonventionen. Tidsbegränsade uppehållstillstånd
            kan inte anses vara förenligt med artiklarna om barnets bästa,
            och de små möjligheter till individuell prövning som lagen tillåter
            måste anses otillräckliga, varför Vänsterpartiet inte delar regeringens
            bedömning.
          </p>
          <head type="h1" xml:id="i-8MsguNe2hoRtpfTBUG15un">
            10 Alternativt och övrigt skyddsbehövande
          </head>
          <p xml:id="i-4aZ9yzYbATwY6tuXG7qJRn">
            Lagförslaget innebär att de som beviljas asyl som alternativt
            skyddsbehövande får tidsbegränsade uppehållstillstånd som gäller
            under 13 månader, och sedan kan förlängas med två år. Rätten till
            familjeåterförening inskränks nästan helt för denna grupp. Inskränkningarna
            motiveras endast med att det är i enlighet med miniminivån enligt
            EU-rätten och internationella konventioner.
          </p>
          <p xml:id="i-DCDgL2ZgLb4CWzJ4gHm7MP">
            Sverige är mest restriktiva i EU när det gäller beviljande av
            asyl som flykting. Endast 10 procent av de syrier och 50 procent
            av de irakier som beviljats asyl i Sverige har fått flyktingstatus.
            Det går att jämföra med EU-snittet på 80 procent respektive 90
            procent. De föreslagna förändringarna kommer alltså att få mycket
            stora konsekvenser och i flera avseenden sänka de svenska asylreglerna
            till under EU:s lägsta nivå, snarare än att leda till en harmonisering.
          </p>
          <p xml:id="i-SQyrhbEcrEiFrkimXxKda8">
            Regeringen föreslår att skyddskategorin övrigt skyddsbehövande
            ska tas bort. Någon djupare analys än att det är nödvändigt för
            att anpassa de svenska reglerna till miniminivån enligt EU-rätten
            och internationella konventioner ges inte. Det är i dag relativt
            få människor som får asyl enligt grunden övrigt skyddsbehövande,
            och att neka dem asyl kommer att få enorma konsekvenser för de
            enskilda individer det berör. Denna del av förslaget innebär således
            mycket små ekonomiska besparingar till priset av stora humanitära
            kostnader. Att göra avsteg ifrån den på otydliga grunder fastslagna
            miniminivån enligt EU-rätten och internationella konventioner
            i detta avseende borde inte påverka regeringens ambitioner att
            avskräcka människor att söka sig till just Sverige.
          </p>
          <head type="h1" xml:id="i-UtZUMFxeyqhPUoWd3KNbRz">
            11 Synnerligen och särskilt ömmande omständigheter
          </head>
          <p xml:id="i-6TDofFaQHZWdCEB5L8ByJX">
            I nuvarande lagstiftning finns möjlighet att få uppehållstillstånd
            vid synnerligen ömmande omständigheter. För barn gäller särskilt
            ömmande omständigheter. I lagförslaget begränsas denna möjlighet
            till att endast gälla om det annars skulle strida mot Sveriges
            konventionsåtaganden. Regeringen anser det tillräckligt att portalparagrafen,
            1 kap. 10 §, i utlänningslagen om barnets bästa kvarstår för att
            värna ensamkommande barns situation. Det är en märklig slutsats
            då det var just bristen på tillämpningen av nämnda paragraf som
            motiverade införandet av särskilt ömmande omständigheter för barn.
          </p>
          <head type="h1" xml:id="i-H5WQkxB643f7LfSz62fpGJ">
            12 Familjeåterförening
          </head>
          <p xml:id="i-BJGknn7NENS5s5AT9e7v9q">
            Regeringens förslag innebär att familjer kommer att splittras.
            Inskränkningarna i rätten till familjeåterförening är omfattande,
            då endast de som beviljas asyl som flyktingar kommer att ha den
            rättigheten. Med den nya lagen kommer människor, framför allt
            kvinnor och barn, tvingas att sätta sig i osäkra båtar för att
            resa över Medelhavet och ta den långa och farliga resan genom
            ett Europa som i dag är alltmer stängt, delvis som konsekvens
            av regeringens beslut att införa gräns- och id-kontroller. Det
            blir det enda sättet för en stor del av familjemedlemmarna till
            dem som fått asyl i Sverige att återförenas med sin familj.
          </p>
          <p xml:id="i-QACU5my7WPx1fZPJ976fWy">
            Att tvingas leva utan sin familj i sitt nya hemland medför stora
            svårigheter för de människor som sökt sig till Sverige undan krig
            och förtryck. Det kommer att avsevärt begränsa deras möjligheter
            att komma in i samhället. Att söka arbete, lära sig det nya språket
            och skaffa relevant utbildning blir svårt att prioritera när saknaden
            av barn och partner ständigt gör sig påmind.
          </p>
          <p xml:id="i-UbuZDCH49nqxZxmfci8Ujr">
            Lagförslaget ger olika möjligheter att återförenas med sina familjer
            för dem som får asyl som flyktingar respektive alternativt skyddsbehövande.
            Enligt Europadomstolens praxis får åtskillnad bara göras om den
            inte är godtycklig. Eftersom alternativt skyddsbehövande får antas
            ha samma behov av familjeåterförening som en utlänning som beviljats
            flyktingstatus måste åtskillnaden mellan gruppernas rättigheter
            anses vara godtycklig och inte stämma överens med Europadomstolens
            praxis.
          </p>
          <p xml:id="i-UhAVVVjnKiEeCGqKNRTXoP">
            En av inskränkningarna i rätten till familjeåterförening som
            regeringen föreslår är att gifta par under 21 år inte ska få rätt
            att återförenas. I nuvarande lagstiftning är åldersgränsen 18
            år, och motiveras med att undvika barnäktenskap och förhållanden
            som försvårar integrationen. Höjningen till 21 år motiveras med
            harmoniseringen till miniminivån enligt EU-rätten och internationella
            konventioner. Denna inskränkning drabbar sannolikt få personer,
            men får för dem mycket stora konsekvenser, utan att den kan anses
            leva upp till syftet att förhindra barnäktenskap eller försvåra
            integrationen. Att göra avsteg ifrån den på otydliga grunder fastslagna
            miniminivån enligt EU-rätten och internationella konventioner
            i detta avseende borde inte påverka regeringens ambitioner att
            avskräcka människor att söka sig till just Sverige.
          </p>
          <p xml:id="i-CVAe1ZHXv7ijSx3Gnxyxpj">
            I nuvarande lagstiftning finns regleringar kring möjligheten
            för den som kommit till Sverige genom anhöriginvandring till make/maka
            eller sambo att stanna kvar i Sverige även om relationen tar slut.
            Exempelvis kan den som anhöriginvandrat få stanna kvar i Sverige
            trots att relationen tagit slut, om våld förekommer i relationen.
            Lagförslaget innebär att relationen måste bestå under fem års
            tid, utan undantag, för att den som anlänt genom anhöriginvandring
            ska kunna få förlängt uppehållstillstånd. Det innebär alltså att
            en person som misshandlas av sin partner kan stå inför valet att
            skickas tillbaka till det land hen flytt från eller leva med misshandeln
            tills de fem åren har passerat. Det är en obegriplig ordning,
            som Vänsterpartiet ifrågasätter skarpt. Det finns inte heller
            någon motivering för den i propositionen.
          </p>
          <head type="h1" xml:id="i-bmj2xFasMPjMQwDo1qeRG">
            13 Permanent uppehållstillstånd genom arbete
          </head>
          <p xml:id="i-THdN4jxwqLKc9GddndSbKr">
            I lagförslaget finns en möjlighet att omvandla sitt tidsbegränsade
            uppehållstillstånd till ett permanent. För det krävs ett arbete
            med villkor och lön enligt kollektivavtalsnivå. För dem som får
            skydd som alternativt skyddsbehövande kommer permanent uppehållstillstånd,
            med få undantag, att vara den enda möjligheten att få rätt till
            familjeåterförening. Lagförslaget innebär alltså att arbete får
            större betydelse än skyddsbehov för den asylsökandes rätt att
            få stanna i Sverige och återförenas med sin familj. Det är en
            mycket märklig ordning som sätter lönsamhet framför humanism.
          </p>
          <p xml:id="i-YTKfa5av2Md5MWbb76AD1Q">
            Att lägga så stor vikt vid arbete som grund för att få stanna
            i Sverige innebär en maktförskjutning till arbetsgivarens fördel
            som kan få långtgående konsekvenser och öppnar för ett utnyttjande
            på arbetsmarknaden. Lagstiftningen om arbetskraftsinvandring,
            som är formulerad på liknande sätt, har haft just sådana konsekvenser.
            En arbetstagare som behandlas illa, utsätts för sexuella trakasserier
            eller upplever missförhållanden på arbetsplatsen kommer knappast
            att anmäla den arbetsgivare som avgör om hen får stanna i landet
            och återförenas med sin familj. Risken för handel med anställningsbevis
            är också uppenbar.
          </p>
          <p xml:id="i-BnrRjUy6s2dF5GbeCjUJrH">
            Genom att göra arbete till det enda sättet att få permanent uppehållstillstånd
            undergräver regeringen flera av sina övriga reformer för att förbättra
            etableringen av nyanlända. Snabbspår, svenskundervisning och komplettering
            av utbildningar från hemländerna för att kvalificera sig för samma
            yrke i Sverige kommer sannolikt att prioriteras ned bland nyanlända.
            I stället kommer de att ta första möjliga chans till anställning
            för att få stanna permanent i Sverige och få möjligheten att återförenas
            med sin familj, oavsett vilket jobb det gäller. Det är ett slöseri
            med den kompetens som kommer till Sverige och kommer även att
            leda till undanträngningseffekter på arbetsmarknaden där de med
            lägre utbildning kommer att få ännu svårare att få jobb.
          </p>
          <head type="h1" xml:id="i-HdwRtTfPWF6Hg2YBaSejSY">
            14 Permanent uppehållstillstånd för barn i vissa fall
          </head>
          <p xml:id="i-LNtA6Q9emTMT7VzQSAFP2m">
            Flera av remissinstanserna kritiserade lagförslaget för att de
            tillfälliga uppehållstillstånden kommer att få svåra konsekvenser
            för barn i allmänhet och barn som behöver vård i synnerhet. De
            menade att tillfälliga uppehållstillstånd omöjliggör effektiv
            vård och rehabilitering av dem som exempelvis lider av trauma
            eller tortyrskador. Regeringen har tagit till sig av kritiken
            genom att öppna möjligheten att få permanent uppehållstillstånd
            ”… om det vid en samlad bedömning av barnets situation finns sådana
            synnerligen ömmande omständigheter relaterat till ett varaktigt
            nedsatt hälsotillstånd hos barnet att det absolut krävs att han
            eller hon beviljas ett permanent uppehållstillstånd.” Dessa krav
            sammantagna gör att öppningen får anses så liten att den är nästintill
            obefintlig, och med största sannolikhet strider även denna bestämmelse
            mot barnkonventionen.
          </p>
          <head type="h1" xml:id="i-VXtV5WjSAyqyX931GoB9Zg">
            15 Rätt till biträde för alla asylsökande
          </head>
          <p xml:id="i-RCH8E6jFaTgwKX6JqfBssf">
            Enligt 18 kap. 1 § i utlänningslagen har asylsökande med bifallspresumtion
            inte rätt till biträde under asylprocessen. Det har i praktiken
            inneburit att syrier inte har rätt till biträde, p.g.a. situationen
            i landet. Med tanke på de stora osäkerheter som denna lag innebär
            och den otydliga rättstillämpning den kommer att resultera i bör
            rätten till biträde utvidgas till att även omfatta denna grupp.
            Inte minst i ljuset av den stora betydelse skyddsgrunden har för
            den asylsökandes framtid och möjlighet att återförenas med sin
            familj, och vetskapen om hur få syrier som beviljas flyktingstatus.
            Att ge samtliga asylsökande rätt till biträde skulle till viss
            del kunna lindra den bristande rättssäkerhet som lagen innebär.
            En bestämmelse om att samtliga asylsökande bör ges rätt till biträde
            bör införas i utlänningslagen. Detta har vi för avsikt att återkomma
            till vid senare tillfälle.
          </p>
          <head type="h1" xml:id="i-FzpsBAENW8EJxq91t6HjNS">
            16 Ikraftträdande- och övergångsbestämmelser
          </head>
          <p xml:id="i-KrK2mRJVgzon1sHNneLaEh">
            Lagförslaget innehåller bestämmelser om att den tillfälliga lagen
            som huvudregel ska tillämpas på ansökningar som registrerats efter
            den 24 november 2015, det datum då dessa förändringar aviserades
            genom en presskonferens. I migrationsärenden tillämpas vanligtvis
            den lag som gäller när beslutet fattas. Denna bestämmelse i den
            föreslagna lagen kan alltså ses som en lättnad. Den föreslagna
            lagen kommer att få omfattande och svåra konsekvenser för enskilda
            individer, inte minst för barn. Flera av åtgärderna får anses
            oförenliga med svenska konventionsåtaganden. Lagstiftningen kommer
            med största sannolikhet att leda till mindre förutsebarhet och
            försämrad rättssäkerhet. Inom straffrätten är det en grundläggande
            princip att inte godta retroaktiv lagstiftning eftersom besluten
            är livsavgörande för en enskild. De förändringar i möjligheten
            att få asyl i Sverige som detta lagförslag innebär måste ses som
            så omfattande att de straffrättsliga principerna bör gälla. Det
            finns också anledning att ifrågasätta om retroaktiv lagstiftning
            i detta fall inte skulle strida mot Europarätten. Vänsterpartiet
            yrkar avslag på propositionen, men i det fall lagen om tillfälliga
            begränsningar av möjligheten att få uppehållstillstånd i Sverige
            antas ska den inte tillämpas vid prövning av en ansökan om uppehållstillstånd
            som registrerats innan lagen trätt i kraft. Detta bör riksdagen
            ställa sig bakom och ge regeringen till känna.
          </p>
          <head type="h1" xml:id="i-AjuV8hZGy9TSGPEst8qX7B">
            17 Kostnader och andra konsekvenser
          </head>
          <p xml:id="i-PzDT46LvzU6mkfTaX2g4Cw">
            Regeringen bedömer att lagförslaget inte kommer att medföra några
            ekonomiska kostnadsökningar. De motiverar denna slutsats med att
            färre människor kommer att söka asyl i Sverige till följd av den
            nya lagen, vilket kommer att medföra lägre kostnader, färre ansökningar
            att behandla för Migrationsverket och färre ärenden för övriga
            myndigheter som är involverade i mottagandet av människor på flykt.
            Under årets tre första månader har 9 174 människor sökt asyl i
            Sverige. Den är en kraftig minskning sedan hösten 2015, trots
            att den restriktiva politik som beskrivs i lagförslaget ännu inte
            införts. Att lagförslaget skulle minska antalet människor som
            söker asyl i Sverige ytterligare är knappast troligt. Regeringen
            presenterar inte heller någon analys för den slutsatsen. Att antalet
            asylsökande har minskat innebär lägre kostnader för staten och
            mindre belastning på myndigheter, men det kan inte påstås bero
            på den föreslagna lagen.
          </p>
          <p xml:id="i-SPkB9PjUoi9pppeJcPf1Kc">
            Flera remissinstanser gör också en helt annan bedömning av lagens
            konsekvenser. De tidsbegränsade uppehållstillstånden som ska omprövas
            kommer att leda till en större belastning på Migrationsverket.
            Överklagandena väntas öka, både som följd av att myndigheter och
            domstolarna måste hantera en ny lag med oprövad rättstillämpning,
            men också då allt fler kommer att vilja överpröva asylgrunden
            eftersom flyktingstatus kommer att vara mycket mer fördelaktigt
            än status som alternativt skyddsbehövande. Arbetsförmedlingen
            kommer troligen också att belastas ytterligare då etableringsplaner
            kommer att behöva förnyas och omarbetas p.g.a. de tidsbegränsade
            uppehållstillstånden. Även ambassaderna väntas få en ökad belastning.
            Flera remissinstanser lyfter också upp risken för en ökning av
            hot och våld i samband med asylprocesserna och på boendena.
          </p>
          <p xml:id="i-KoempbhWe6BTWDP4qb4fUa">
            Andra kostnader och konsekvenser som inte nämns i regeringens
            beskrivning av förslaget är det lidande som den nya lagen kommer
            att skapa. De inskränkningar i människors möjligheter att få skydd
            undan krig och förtryck samt den splittring av familjer som föreslås
            kommer, om de genomförs, att få långtgående konsekvenser för ett
            stort antal människor och för det svenska samhället. Att leva
            i ovisshet över sin egen och sina anhörigas framtid påverkar både
            individen och dennes omgivning. Att få sin asylansökan avslagen
            innebär i många fall en total katastrof. Om dessa konsekvenser
            skriver inte regeringen i sitt lagförslag.
          </p>
        </div>
        <div type="motSignatures">
          <list>
            <item xml:id="i-HhcPYCCWg76V1iyKgJRtHm">
              Christina Höj Larsen (V)
            </item>
            <item xml:id="i-AqbVfDq6fNJ4HqLU3Tbw1w">
              Ulla Andersson (V)
            </item>
            <item xml:id="i-7JmAw85n1NmKQJwBDru7cd">
              Ali Esbati (V)
            </item>
            <item xml:id="i-TeqU5ufc8TcDtFXGvxSsho">
              Wiwi-Anne Johansson (V)
            </item>
            <item xml:id="i-LnND4Ywb5YMRqUc4j7kuKg">
              Daniel Riazat (V)
            </item>
            <item xml:id="i-5nZQpUi8DGrE2SNA775GtG">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
