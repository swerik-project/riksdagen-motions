<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00352">
  <teiHeader>
    <fileDesc>
      <titleStmt>
        <title>Framtiden är möjlig – ett stopp för fossila bränslen</title>
        <author corresp="i-HMf3KYjw3nvgVVjUa7gnGs i-TcNfrp7fRvP58buMahA7Gi">av Magdalena Streijffert och Maryam Yazdanfar (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Framtiden är möjlig – ett stopp för fossila bränslen</title>
          <idno type="rdwebb">GW02Sk352</idno>
          <rs type="number">Sk352</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk352/text</ref>
          <ref type="dokument_url_html">http://data.riksdagen.se/dokument/GW02Sk352</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk352</ref>
          <ref type="doc">http://data.riksdagen.se/fil/D9F02612-8E4D-46E7-8DE8-82217D2B7FA7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HMf3KYjw3nvgVVjUa7gnGs</idno>
            <name>Magdalena Streijffert</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TcNfrp7fRvP58buMahA7Gi</idno>
            <name>Maryam Yazdanfar</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TRYfgPGcHAHX5sY36UFFFz" type="signed"/>
        <correspContext corresp="i-TRYfgPGcHAHX5sY36UFFFz">
          <note type="signatory" corresp="i-HMf3KYjw3nvgVVjUa7gnGs"/>
          <note type="signatory" corresp="i-TcNfrp7fRvP58buMahA7Gi"/>
        </correspContext>
        <correspAction xml:id="i-DQarBHzVYoXWjedCT713ZG" type="numbering">
          <date when="2008-10-07"/>
        </correspAction>
        <correspAction xml:id="i-SsuKFraa5MtStZszqNVuZL" type="submission">
          <date when="2008-10-06"/>
        </correspAction>
        <correspAction xml:id="i-4X2B3fjWyPXYrwMjegY47M" type="transfer">
          <date when="2008-10-02"/>
        </correspAction>
        <correspAction xml:id="i-SKDpJFKrSwgdHWYYKEKyRj" type="assigned"/>
        <correspContext corresp="i-SKDpJFKrSwgdHWYYKEKyRj">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-R16kMDWfP1dx7aARJ2eLpA">
            Förslag till riksdagsbeslut
          </head>
          <list style="ol">
            <item xml:id="i-Sh7SHNg6zTwuKrpSh25dTr">
              Riksdagen tillkännager för regeringen som sin mening vad som
              anförs i motionen om åtgärder för ett stopp för nybilsförsäljning
              av bilar som drivs med fossila bränslen. 1
            </item>
            <item xml:id="i-WybkumqdgKx9c76oLEyCxU">
              Riksdagen tillkännager för regeringen som sin mening vad som
              anförs i motionen om höjd bensinskatt.
            </item>
            <item xml:id="i-71gBvhuQYuv4Lkqocg3azR">
              Riksdagen tillkännager för regeringen som sin mening vad som
              anförs i motionen om att trängselskatter bör införas i Göteborg
              och Malmö, för finansiering av utbyggd kollektivtrafik.
            </item>
            <item xml:id="i-8acDHr4EJpFPJeWNkrkWDG">
              Riksdagen tillkännager för regeringen som sin mening vad som
              anförs i motionen om att hela bilparken inom offentlig regi ska
              drivas med förnybart bränsle. 1
            </item>
            <item xml:id="i-MVkykVbGTvAPXxCqAvBsyJ">
              Riksdagen tillkännager för regeringen som sin mening vad som
              anförs i motionen om att en kilometerskatt bör införas snarast
              för kommersiella transporter som drivs med fossila bränslen.
            </item>
            <item xml:id="i-W1bgatmuc7hLWnnZGkhW84">
              Riksdagen tillkännager för regeringen som sin mening vad som
              anförs i motionen om lagstiftning om kravet på att tillhandahålla
              förnybara bränslen på alla mackar. 1
            </item>
            <item xml:id="i-DVnMRNxCJPAvYoqnLXVZmd">
              Riksdagen tillkännager för regeringen som sin mening vad som
              anförs i motionen om konverteringsstöd och skattesubventioner
              för ekonomiskt hållbar omställning till förnybara bränslen. 1
            </item>
            <item xml:id="i-D7ypVV3kCzabtCooDYHLKz">
              Riksdagen tillkännager för regeringen som sin mening vad som
              anförs i motionen om att hela transportsektorn ska omfattas av
              EU:s handel med utsläppsrättigheter. 1
            </item>
          </list>
          <p xml:id="i-Y3PBzTTqQdywjyDdzQL9a5">
            1 Yrkandena 1, 4 och 68 hänvisade till TU.
          </p>
        </div>
        <div type="motContent">
          <head xml:id="i-SPrgD3Dh6JXtAA9AzBGEns" type="h1">
            Transporterna akilleshälen i svensk miljöpolitik
          </head>
          <p xml:id="i-XJmDQzk3FLzjT7YGNt6Bb7">
            Den globala uppvärmningen är vår tids ödesfråga. Trots bred enighet
            inom forskarkretsar och trots en folklig opinion kring behovet
            av att vidta åtgärder tas inte de avgörande besluten för att förhindra
            den globala uppvärmningen. Transportsektorns del av utsläppen
            tillåts växa och äter till stor del upp minskningen inom andra
            sektorer. Socialdemokraterna vill hävda att de stora besluten
            får stå tillbaka på grund av den svenska regeringens undfallenhet
            gentemot det faktum att problemen inom transportsektorn lämpas
            över på kommande generationer. Det är troligt att ingen större
            förändring inom transportsektorn kommer att ske tills den dag
            då den ekonomiska verkligheten tvingar privatbilister och företag
            att ställa om till ett mer gynnsamt miljömässigt uthålligt färdsätt.
            Om en bilresa StockholmGöteborg kostar cirka 500 kronor i drivmedelskostnader
            och en tågresa kostar cirka 700 kronor (båda exemplen beräknat
            kostnaden på en person) kommer en stor del av transporterna ske
            med bil. Om det dessutom faller sig så att såväl flygresor som
            bilresor är billigare än tåget, kommer än fler att välja de för
            miljön ohållbara färdsätten. Det faller sig orealistiskt att tro
            att vi kan pressa priset på tågresor, det handlar därför om att
            i högre grad se till att de olika färdsätten bär sina egna kostnader.
            Det handlar med andra ord om kraftiga höjningar av bensinskatten,
            koldioxidskatten, försök med trängselavgifter i Göteborg och Malmö,
            en kilometerbeskattning, att transportsektorn omfattas av handeln
            med utsläppsrätter samt om bättre villkor för förnyelsebara bränslen,
            konverteringsstöd och tydligare lagstiftning.
          </p>
          <head xml:id="i-6bJ9MhE7rB6yjUGT8oPivm" type="h1">
            Transportsektorns miljöpåverkan
          </head>
          <p xml:id="i-TNCr7Gzj4rs19MemfZPYSj">
            Det nationella klimatmålet föreskriver en sänkning av de svenska
            utsläppen av växthusgaser med 4 procent till år 2012. Samtidigt
            går utvecklingen gällande transportsektorn i motsatt riktning.
            Fram till år 2010 beräknas en ökning av motsvarande 14 procent
            koldioxid sedan mätperioden från 1990. Detta innebär i sin tur
            att transportsektorns del av utsläppen ökar med drygt 1 procent
            per år. Det är med andra ord i transportsektorn som utvecklingen
            går åt fel håll. Den svenska regeringen är oförmögen att ta de
            stora besluten som krävs för en hållbar utveckling. Med en omfattande
            ökning av utsläppen inom transportsektorn riskerar hela minskningen
            i andra sektorer att ätas upp. Redan nu har SIKA (Statens institut
            för kommunikationsanalys) räknat bort förhoppningen om att transportsektorn
            ska stabilisera sina utsläpp på 1990 års nivåer. Man arbetar i
            stället med hypotesen att det kan vara möjligt att nå en ökning
            på enbart 10 procent jämfört med 1990 års nivåer. Som progressiva
            miljövänner är inte en ökning acceptabel, då ska det ändå poneras
            att stora insatser även krävs för att nå målet om endast en 10-procentig
            ökning. För att nå målet om en stabiliserad utsläppsnivå på 1990
            års nivåer krävs en skattehöjning motsvarande 5 kronor litern
            på bensin samt kraftfulla insatser när det gäller trängselskatter
            i de tre storstäderna.
          </p>
          <p xml:id="i-JnzWZUBXRB5JhyvLRz4LJB">
            Dessa beslut är den svenska regeringen oförmögen att ta. Inte
            ens den så kallade målsättningen om endast en 10-procentig ökning
            verkar den svenska regeringen vara villig att tillgodose. För
            att nå denna relativt låga målsättning krävs styrmedel motsvarande
            skattehöjningar på ett par kronor litern samt insatser rörande
            höjning av koldioxidskatten m.m. Styrmedel som exempelvis handel
            med utsläppsrätter omfattar idag inte transportsektorn, vilket
            än tydligare visar politikens undfallenhet gällande reglering
            av transportsektorn. Än mer deprimerande blir läget när man ser
            att energieffektiviseringen av tunga lastbilar och bussar i stor
            utsträckning har avstannat från början av 1990-talet. Detta beror
            framförallt på att kostnaden för transporter enbart omfattar någon
            procent av den totala kostnaden på slutprodukten. Vägverkets prognos
            för perioden 1997 till 2010 pekar på en tillväxt av lastbilstrafiken
            med närmare 40 procent.
          </p>
          <p xml:id="i-2kNqL5ymffB55ZxD32VARh">
            Även etableringen av allt fler köpcentrum bidrar till en ökning
            av transporter samt effekten av att fler människor ser behovet
            av egen bil som fundamentalt. I Norge har man en betydligt mer
            progressiv och framtidsinriktad regering. Det ledande Arbeiderpartiet
            beslutade nyligen att Norge ska vara klimatneutralt fram till
            år 2050. Den norska regeringen har även diskuterat möjligheten
            att införa ett förbud mot nyförsäljning av bensindrivna bilar
            någonstans åren 20152020. Liknande förslag har tidigare även diskuterats
            i delstaten Kalifornien. Inom socialdemokratin drar vi slutsatsen
            att energieffektivisering av fastigheter och inom industrisektorn
            har varit möjliga inte enbart tack vare en progressiv svensk miljöpolitik
            utan kanske framförallt på grund av att det inom dessa sektorer
            har funnits en politisk vilja tack vare det ekonomiskt gynnsamma
            i en sådan omställning. Inom transportsektorn handlar det om betydligt
            större ekonomiska eftergifter, det handlar om att transporter
            till stor del bär upp den ekonomiska tillväxten men även om att
            inskränkningar i bilåkande skulle få negativa opinionsmässiga
            effekter för de styrande partierna.
          </p>
          <head xml:id="i-FQpZ3AxD7FsmqKs3zHTGEZ" type="h1">
            Vårt förslag
          </head>
          <p xml:id="i-YiHQqNTn24Jy7mQX8SCXH">
            Socialdemokraterna tror på en hållbar utveckling. Vi tror att
            klimatmålens uppfyllelse är av yttersta vikt för att nå ett hållbart
            samhälle. Det är även därför vi är kritiska till den svenska regeringens
            politik när det handlar om måluppfyllelse på transportsidan. Vi
            behöver minska de svenska utsläppen av växthusgaser med i storleksordningen
            3540 procent till 2030, och cirka 85 procent till 2050. Sverige
            måste gå före men när det handlar om transportsektorn ligger vi
            i bakvattnet. Inget land i Europa har en sådan förorenande bilpark
            som vi. Få länder har dessutom ett geografiskt utgångsläge som
            i så hög grad gör oss beroende av transporter. Det är därför socialdemokraterna
            vill se handling och presenterar härmed åtta konkreta förslag
            för att på allvar kunna nå klimatmålen och begränsa effekterna
            av den globala uppvärmningen. Utgångspunkten är att vi måste bryta
            oljeberoendet till år 2020 även på transportsidan. Övertygelsen
            bygger på en insikt i effekterna för kommande generationer och
            en förhoppning i att vi i Sverige har förmågan att gå före, vilket
            på sikt kommer att gynna vår konkurrenskraft.
          </p>
          <head xml:id="i-4EjoeMCZFDKH5KZv7FCwvN" type="h1">
            Förklaringar
          </head>
          <p xml:id="i-D5QmLJVtfM12wX6PuWeKzq">
            När det handlar om bilparkens utformning tror vi att möjligheten
            till omställning är låg så länge de verkliga incitamenten saknas.
            Dels handlar det om en kraftig höjning av priset på miljöfarligt
            drivmedel för att på så sätt kunna skapa en miljömässigt fördelaktig
            prissättning. Dels handlar det om att kunna fondera de ökade skatteintäkterna
            för att genomföra klimatinvesteringar. Vi tror även att ett säljstopp
            om 10 år kommer att innebära en mer kraftfull ansats från bilindustrin
            när det gäller forskning och utveckling på drivmedelsområdet.
          </p>
          <p xml:id="i-Ttsv7beFZc7z4qt6NRSzLP">
            Även kilometerskatten tror vi skulle ha positiva effekter, införande
            av en kilometerskatt skulle exempelvis göra det möjligt att beskatta
            fordonen efter körsträcka och i det land där miljöpåverkan, vägslitage
            etc. verkligen sker. Införandet av en kilometerskatt är på intet
            sätt någon utopi, Schweiz, Tyskland och Österrike har redan infört
            liknande beskattning. Kollektivtrafikens andel av resandet inom
            storstäderna tros minska beroende på utökade och växande regioner.
            Detta i kombination med stora investeringsbehov inom kollektivtrafiken
            innebär att vi tror att trängselskatter kommer att vara avgörande
            för finansiering och miljömässig prissättning i storstadsregionerna.
            Bilen var en frihetsrevolution, vi tror därför på bilen som konstruktion
            och på dess framtid, däremot är inte framtiden fossila bränslen.
          </p>
          <p xml:id="i-M8Fi2fJ9ifwK3XPDjVxjQa">
            Socialdemokraterna föreslår därför mångmiljardsatsningar på konverteringsstöd
            och skattesubventioner för att nå en socialt hållbar omställning
            av fordonsparken. Idag saknas möjligheten att kunna få tag i förnybara
            bränslen på ett stort antal platser i landet, vi tror därför på
            att snarast lagstifta kring skyldigheten att tillhandahålla förnybara
            bränslen. För att ytterligare snabba på processen i omställningen
            av fordonsparken föreslår socialdemokraterna att vi senast 2014
            ska ha en bilpark i offentlig regi som enbart drivs på förnybara
            bränslen. Detta kommer att öka takten i produktionen av miljömässigt
            hållbara bilar, i god tid före säljstoppet år 2017. EU:s arbete
            med utsläppsrätter har många positiva inslag. Att priserna är
            för låga och att tilldelningen sker utan auktion har dock sina
            brister. Vi hoppas att man genom förändringar av dessa system
            samt att man lyfter in transportsektorn i handeln med utsläppsrätter
            ska kunna nå positiva klimateffekter.
          </p>
          <p xml:id="i-A18FRpWXoYxyqbhAAiJJG8">
            Källor:
          </p>
          <p xml:id="i-Ep7RQxFUHf9nexbupgoUSF">
            Sika (Statens institut för kommunikationsanalys)
          </p>
          <p xml:id="i-4hF3FjnktHaSDhRodt4sC5">
            Vägverket (klimatstrategi för transportsektorn)
          </p>
          <p xml:id="i-9zCmYdsFR9DBNajNhLi815">
            Naturvårdsverket
          </p>
          <p xml:id="i-3HR6oxHLPyeoENxxaYhren">
            Naturskyddsföreningen
          </p>
        </div>
        <div type="motSignatures">
          <list>
            <item xml:id="i-7iUzkVJt2k8fHymiN4PKPk" who="i-HMf3KYjw3nvgVVjUa7gnGs">
              Magdalena Streijffert (s)
            </item>
            <item xml:id="i-Da9dU8QEPBrWPnEdTSDx1A" who="i-TcNfrp7fRvP58buMahA7Gi">
              Maryam Yazdanfar (s)
            </item>
          </list>
        </div>
      </div>
    </body>
  </text>
</TEI>
