<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-CU-03105">
  <teiHeader>
    <fileDesc>
      <titleStmt>
        <title>med anledning av prop. 2014/15:122 Nya steg för en effektivare plan- och bygglag och ökad rättssäkerhet för verksamhetsutövare vid omgivningsbuller</title>
        <author corresp="i-D6V9ti7ETxin1WbJjDaShE">av Nina Lundström m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:3105 av Nina Lundström m.fl. (FP)</title>
          <idno type="rdwebb">H2023105</idno>
          <rs type="number">3105</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H2023105/text</ref>
          <ref type="dokument_url_html">http://data.riksdagen.se/dokument/H2023105</ref>
          <ref type="dokumentstatus_url_xml">http://data.riksdagen.se/dokumentstatus/H2023105</ref>
          <ref type="docx">http://data.riksdagen.se/fil/3F0B1AE6-A84A-4918-AD61-FF26238F756D</ref>
          <ref type="pdf">http://data.riksdagen.se/fil/76C811E3-9173-4A27-96C6-0ABDC780BC67</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-AhjZJoCfkdM2gnAzcCLPd4"/>
        <correspContext corresp="i-AhjZJoCfkdM2gnAzcCLPd4">
          <ref>Proposition 2014/15:122</ref>
        </correspContext>
        <correspAction xml:id="i-DkpDweFSvyeyo9sWhP5chz" type="signed"/>
        <correspContext corresp="i-DkpDweFSvyeyo9sWhP5chz">
          <note type="signatory" corresp="i-D6V9ti7ETxin1WbJjDaShE"/>
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-Kb87jeTEio4k4qCJeZ6pQE"/>
          <note type="signatory" corresp="i-RDeqY3mXLBtUS9bixjvHS"/>
        </correspContext>
        <correspAction type="submitted" xml:id="i-N1Wp2FATHBSqSTw9Tqsr5k">
          <date when="2015-06-15"/>
          <time when="14:34:19"/>
        </correspAction>
        <correspAction type="dismissed" xml:id="i-CWjG7kn1kGUvq4p6GFnnaM">
          <date when="2015-06-16"/>
        </correspAction>
        <correspAction type="referred" xml:id="i-WSanZfHc6v37c59KqPLo2G">
          <date when="2015-06-17"/>
        </correspAction>
        <correspAction type="assigned" xml:id="i-CzkxTcniUQNzezuz97hgx2">
          <date when="2016-05-04"/>
          <time when="13:22:49"/>
        </correspAction>
        <correspContext corresp="i-CzkxTcniUQNzezuz97hgx2">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-Cs7ojzMRw1W4RjaiSh7Ndj"/>
        <correspContext corresp="i-Cs7ojzMRw1W4RjaiSh7Ndj">
          <ref type="uppgift">2015/16:CU3</ref>
          <ref type="ref_dok_id">H301CU3</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">CU3</ref>
          <ref type="ref_dok_titel">Nya steg för en effektivare plan- och bygglag och ökad rättssäkerhet för verksamhetsutövare vid omgivningsbuller</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:3105 av Nina Lundström m.fl. (FP) med anledning av prop. 2014/15:122 Nya steg för en effektivare plan- och bygglag och ökad rättssäkerhet för verksamhetsutövare vid omgivningsbuller</div>
      </div>
      <div type="motBody">
        <div type="motProposal" subtype="förslag">
          <head xml:id="i-4bgrwmTu65uTHq3ouNVk5k">
            Förslag till riksdagsbeslut
          </head>
          <list style="ol">
            <item xml:id="i-5u7egQ9wxn8PdhBjVSAiNA">
              Riksdagen tillkännager för regeringen som sin mening vad som
              anförs i motionen om infrastruktur inklusive gång- och cykelvägar.
            </item>
            <item xml:id="i-EzJbDihJEuSbeX5Fi37tuv">
              Riksdagen tillkännager för regeringen som sin mening vad som
              anförs i motionen om incitament eller sanktioner för att kommuner
              ska efterleva reglerna om kortare handläggningstider för anmälningsärenden.
            </item>
            <item xml:id="i-BPqfZcCuxRGHhNP28Ccnx7">
              Riksdagen tillkännager för regeringen som sin mening vad som
              anförs i motionen om att ge offentlighet, på svenska och engelska,
              åt markanvisningar.
            </item>
            <item xml:id="i-EXV2yz9P2bY1DhGN9UgHJW">
              Riksdagen tillkännager för regeringen som sin mening vad som
              anförs i motionen om ökad användning av digital teknik för delgivning
              i plan- och byggärenden.
            </item>
            <item xml:id="i-X2UG1DEKP4QGVFXCcPXUVn">
              Riksdagen tillkännager för regeringen som sin mening vad som
              anförs i motionen om ökad användning av digital teknik för att
              öka allmänhetens insyn i plan- och byggärenden.
            </item>
            <item xml:id="i-2DKyp4WncYA1p1qXG2jMtV">
              Riksdagen tillkännager för regeringen som sin mening vad som
              anförs i motionen om verksamhetsutövare som överklagar detaljplaner
              med argumentet att bullerberäkningarna kan innebära framtida krav
              på verksamheten.
            </item>
          </list>
        </div>
        <div type="motContent">
          <head type="h1" xml:id="i-T5ph2Zp8nU4rJBzqhtsco2">
            Motivering
          </head>
          <p xml:id="i-3SGsDmCsGcgrXRDpagCWZb">
            Det måste bli lättare att bygga. Plan- och byggreglerna behöver
            förenklas och processen förkortas, för att därigenom möjliggöra
            en ökad takt på byggandet i ett Sverige där bostadsbristen är
            ett allvarligt problem. Samplaneringen mellan infrastruktur och
            bostäder behöver förtydligas.
          </p>
          <p xml:id="i-LMqAiAsfmcsHZ17f9iKGd9">
            Folkpartiet har under alliansregeringen medverkat till en rad
            lagändringar för att förenkla plan- och byggprocessen, och även
            den nu aktuella propositionen är resultatet av ett lagstiftningsarbete
            som påbörjades under alliansregeringen. Vi välkomnar att detta
            arbete nu leder till konkret lagstiftning. Däremot är vi kritiska
            till att den nuvarande regeringen inte tillräckligt grundligt
            har vägt in de olika aspekter som behöver uppmärksammas i lagstiftningsarbetet.
          </p>
          <head type="h2" xml:id="i-3tof1j5X6j1brjwLPzB9z9">
            Upphävande av tomtindelningar
          </head>
          <p xml:id="i-NsDS1bRwbe8fmTdrvBLm3N">
            Det finns en betydande potential att i många fall förenkla förfarandet
            för att upphäva tomtindelningar m.m. Propositionen ger dock inte
            tillräcklig vägledning för att avgöra i vilka fall det förenklade
            förfarandet inte är lämpligt. Även i fråga om den formella samrådskretsen
            finns det vissa oklarheter.
          </p>
          <p xml:id="i-6zUguuMaJHcapMGcL51BrJ">
            Regeringen pekar i propositionen (s. 24) på att ett beslut om
            att upphäva en tomtindelning kan innebära att ny bebyggelse kan
            lokaliseras närmare en allmän väg, vilket i sin tur kan påverka
            väghållaren. Vi anser att denna fråga har betydligt större räckvidd.
            Särskilt i de större städerna kan konkurrensen mellan olika intressen
            vara mycket hård när det gäller användning av markutrymmet. Den
            aspekt som regeringen nämner gäller således inte bara allmän väg,
            utan också gång- och cykelstråk, för vilka ansvaret kan åvila
            både offentliga och privata aktörer. I många fall kan reservat
            för framtida vägar eller gång- och cykelstråk vara lika viktiga
            att uppmärksamma som den redan befintliga infrastrukturen.
          </p>
          <p xml:id="i-XyGYMJYNaGCx8uNyJA6xnN">
            Vi anser att förslagen i propositionen behöver förtydligas så
            att den formella samrådskretsen alltid ska omfatta berörda myndigheter
            och kommuner om ändringar kan komma att påverka infrastruktur,
            inklusive gång- och cykelvägar. Vi anser även att det förenklade
            förfarandet inte bör användas om en förändrad tomtindelning m.m.
            innebär att utrymmet för vägar, inklusive gång- och cykelvägar,
            påverkas negativt. Regeringen bör återkomma till riksdagen med
            kompletterande förslag. Detta bör riksdagen ge regeringen till
            känna.
          </p>
          <head type="h2" xml:id="i-8kGGBPN3Hmes1xFz7aDGye">
            Kommunens handläggningstid för ett anmälningsärende
          </head>
          <p xml:id="i-GkKPHwoXxvmEaaR5op37rp">
            I likhet med flera remissinstanser, bland annat Villaägarnas
            Riksförbund, anser vi att det behövs starkare incitament för att
            reglerna om kortare handläggningstider verkligen ska efterlevas
            av kommunerna. Även om regeringen ges ett bemyndigande att införa
            tidsfrister för prövning av anmälningsärenden blir det inga tydliga
            konsekvenser för de kommuner som överskrider tidsgränserna. Detta
            riskerar att göra regeländringarna verkningslösa. Vi menar att
            det är viktigt att införa både tidsgränser och regler om konsekvenser
            om dessa tidsgränser inte hålls.
          </p>
          <p xml:id="i-SV7JxuWJ3sVsf7jJAC8Zo5">
            Regeringen menar att frågan om incitament eller sanktioner för
            att åstadkomma att kommunerna efterlever tidsfristerna inte kan
            hanteras ”inom ramen för detta ärende”. Någon närmare motivering
            ges inte, och inte heller ges något besked om att regeringen avser
            att återkomma med kompletterande bestämmelser. Det är en förvånande
            passivitet och brist på argumentation.
          </p>
          <p xml:id="i-86AzgsaJLzftY7RTiCKEwv">
            Vi menar att det krävs fortsatta överväganden kring incitament
            eller sanktioner för kommunerna. Regeringen bör därför återkomma
            till riksdagen med förslag till kompletterande bestämmelser. Detta
            bör riksdagen ge regeringen till känna.
          </p>
          <head type="h2" xml:id="i-FZ231D7SMBLt4t3LmWvfQ6">
            Reglerna om markanvisningar och exploateringsavtal
          </head>
          <p xml:id="i-9ahBjRhwRQaNQSqqVFLeqN">
            Bristen på transparens vad gäller markanvisningar är en av de
            faktorer som försvårar för byggprojekt att förverkligas. Statskontorets
            rapport 2012:25 belyser frågan om hur byggherrar ser på markanvisningar
            samt att det ofta är svårt att förutsäga eller ens i efterhand
            förstå varför och på vilka kriterier den ena byggherren väljs
            framför den andra för en viss markanvisning, och en slutsats i
            denna rapport är just att kommunernas arbete med markanvisningar
            upplevs sakna transparens. Även regeringen anser att det finns
            skäl för att stärka kraven på öppenhet kring kommunernas arbete
            med markanvisningar, men de förslag som läggs fram är inte tillräckliga.
          </p>
          <p xml:id="i-Ln6Q9QUj9cxWqszGKBnvR7">
            Steget innan riktlinjerna träder in – det vill säga möjligheten
            att finna mark genom förbättrad information – behöver beaktas
            bättre. För att underlätta för byggherrar att få tillgång till
            information om markanvisningar anser vi att det bör införas ett
            krav på offentliggörande av markanvisningar. Detta kan ske på
            olika sätt, via tryckta medier men med fördel digitalt via kommunens
            hemsida och på annat sätt. För att nå ut till fler aktörer och
            möjliggöra ökad konkurrens också från utländska företag ska informationen
            finnas tillgänglig på både svenska och engelska. Kompletterande
            lagstiftning om detta behövs. Detta bör riksdagen ge regeringen
            till känna.
          </p>
          <head type="h2" xml:id="i-8faAVKitoKhKf5nSiuGkRR">
            Expediering av lov- och förhandsbesked
          </head>
          <p xml:id="i-7XCmFpX98qGcyAudNaWN4G">
            Vi stöder de förslag till förenklade regler för expediering av
            lov- och förhandsbesked som läggs fram i propositionen. Däremot
            anser vi att regeringens argumentation är otydlig och på ett olyckligt
            sätt blandar samman frågan kring formell delgivning med det medborgerliga
            intresset av insyn och information i planärenden.
          </p>
          <p xml:id="i-EQiDdpXTA8616X8Dv59TbK">
            I likhet med Tillväxtverket anser vi att det finns en stor potential
            att ytterligare bidra till förenklingar genom att nyttja och utveckla
            e-tjänster. En elektronisk hantering av exempelvis bygglov kan
            bidra till att förenkla processen, göra den mer rättssäker och
            korta handläggningstiderna. Det är därför inte lämpligt att i
            förarbetena använda formuleringar som inte är teknikneutrala.
            När regeringen säger att en formell delgivning kan ersättas med
            att beslutet skickas med ”vanligt brev” utgår regeringen från
            en otidsenlig världsbild.
          </p>
          <p xml:id="i-4inLBDw6kaTKvyzXacqsyS">
            Vi kan idag både deklarera, sköta bankärenden samt ha kontakt
            med vården via nätet, men när det gäller den digitala ärendehanteringen
            i offentlig förvaltning återstår mycket. Detta gäller i synnerhet
            plan- och byggärenden, där det bland enskilda medborgare ofta
            finns ett stort intresse av att följa vad som sker i ett plan-
            och byggärende som berör det egna området. Det allmänna ska underlätta
            detta, inte försvåra det. Genom att hålla ärendena lätt tillgängliga
            via digitala plattformar tillgodoses inte bara ett informationsbehov,
            utan dessutom kan i förlängningen antalet överklaganden som är
            ogrundade eller beror på rena missförstånd minska. Därmed effektiveras
            handläggningen av planärenden samtidigt som medborgarnas insyn
            ökar.
          </p>
          <p xml:id="i-VfiPzAtQKsnix7vWH9VWQf">
            Målet bör alltså vara att den digitala utvecklingen bidrar till
            en mer medborgarvänlig informationsspridningsprocess som är både
            rättssäker och effektiv. Vi menar att istället för begränsningar
            i vilka som ska få information bör digitala metoder göra det möjligt
            att sprida information öppet så att de som så önskar ska kunna
            ta del.
          </p>
          <p xml:id="i-XkDUYDXUawNkceBG3vcVK">
            Vi menar därför att regeringen bör få i uppdrag att återkomma
            till riksdagen med förslag som möjliggör ökad digital expediering
            och delgivning av plan- och byggärenden, t.ex. lov- och förhandsbesked.
            Vidare bör regeringen återkomma med förslag om hur allmänhetens
            insyn i planärenden kan underlättas genom modern teknik. Detta
            bör riksdagen ge regeringen till känna.
          </p>
          <head type="h2" xml:id="i-EBoDmBCSeEuLHvFDA9Fcxa">
            Buller
          </head>
          <p xml:id="i-LrL8mvKuacwDwWRd76y9kK">
            Vi anser att utvecklingen bör följas noggrant vad avser verksamhetsutövare
            som överklagar detaljplaner med argumentet att bullerberäkningarna
            kan innebära framtida krav på verksamheten. Det som verksamhetsutövaren
            har att oroa sig för när nya bostadshus uppförs är inte att villkoren
            skärps utan att tillståndsmyndigheten beslutar om att verksamheten
            måste vidta ytterligare åtgärder för att klara ett befintligt
            villkor. Även med ytterligare vägledning kommer osäkerhet att
            råda vad gäller förslaget att öka förutsättningarna för att den
            redovisning som ska finnas i en planbeskrivning eller i ett bygglov
            utformas på ett sådant sätt att redovisningen är relevant för
            prövningen enligt miljöbalken. Regeringen menar att det är rimligt
            att olika villkor kan komma att gälla för gammal respektive ny
            bebyggelse i vissa situationer.
          </p>
          <p xml:id="i-P9BfoBKoUzRxvNEtsuGvVY">
            Utvecklingen behöver därmed följas noggrant och en utvärdering
            genomföras. Om dagens regler medför att detaljplaneprocesser fortsätter
            att överklagas på grund av osäkerhet om framtida krav och villkor
            bör ytterligare åtgärder övervägas. Det kan finnas behov av nya
            bestämmelser i miljöbalken för att tydliggöra förutsättningarna.
            Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-HJ2mWxiap2KA3rB6NjkuSh" who="i-D6V9ti7ETxin1WbJjDaShE">
              Nina Lundström (FP)
            </item>
            <item xml:id="i-WEPs56NDc7vDmsGueoLgXa" who="i-Y5fgQ33MMnP4uyafJ9fz8i">
              Robert Hannah (FP)
            </item>
            <item xml:id="i-MGkN9ggincDhMHbG1khiHP" who="i-Kb87jeTEio4k4qCJeZ6pQE">
              Said Abdu (FP)
            </item>
            <item xml:id="i-XM1aZA6JtvKSF6wpqDXE7a" who="i-RDeqY3mXLBtUS9bixjvHS">
              Lars Tysklind (FP)
            </item>
          </list>
        </div>
      </div>
    </body>
  </text>
</TEI>
