<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-00669">
  <teiHeader>
    <fileDesc>
      <titleStmt>
        <title>Kurdistan och Nineveslätten</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:669 av Markus Wiechel m.fl. (SD)</title>
          <idno type="rdwebb">H802669</idno>
          <rs type="number">669</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H802669/text</ref>
          <ref type="dokument_url_html">http://data.riksdagen.se/dokument/H802669</ref>
          <ref type="dokumentstatus_url_xml">http://data.riksdagen.se/dokumentstatus/H802669</ref>
          <ref type="docx">http://data.riksdagen.se/fil/4737D739-997F-45F3-9221-92A9A2B9DCF3</ref>
          <ref type="pdf">http://data.riksdagen.se/fil/DE1FC854-4738-4FB7-9333-9692604410E4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6qWcgQRJoJkU4w5EVBnuJE" type="signed"/>
        <correspContext corresp="i-6qWcgQRJoJkU4w5EVBnuJE">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-7p7goD9VC5HZh4VdEN1AFo"/>
          <note type="signatory" corresp="i-TFG2PW7ay7mUZBy2GoJDbV"/>
        </correspContext>
        <correspAction xml:id="i-FX4RonGU6am9d1fDj6gboK" type="submitted">
          <date when="2020-09-30"/>
          <time when="16:06:58"/>
        </correspAction>
        <correspAction xml:id="i-SiDZNVyf92efkCi4yovzYs" type="reviewed">
          <date when="2020-09-30"/>
          <time when="16:56:13"/>
        </correspAction>
        <correspAction xml:id="i-25nzbikDmwh1eBbPPE6nJG" type="referred">
          <date when="2020-10-14"/>
        </correspAction>
        <correspAction xml:id="i-VvSLdBswfoVWj7TJPdEspi" type="assigned">
          <date when="2021-04-28"/>
          <time when="17:14:08"/>
        </correspAction>
        <correspContext corresp="i-VvSLdBswfoVWj7TJPdEspi">
          <ref type="assignedTo">Utrikesutskottet</ref>
        </correspContext>
        <correspAction xml:id="i-PvxqVBLC37CA92MzoaYxrN" type="behandlas_i"/>
        <correspContext corresp="i-PvxqVBLC37CA92MzoaYxrN">
          <ref type="uppgift">2020/21:UFöU2</ref>
          <ref type="ref_dok_id">H801UFöU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UFöU2</ref>
          <ref type="ref_dok_titel">Fortsatt svenskt deltagande i den militära utbildningsinsatsen i Irak</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HmkEw9AU32GyCBjynz5SKh" type="behandlas_i"/>
        <correspContext corresp="i-HmkEw9AU32GyCBjynz5SKh">
          <ref type="uppgift">2020/21:UU15</ref>
          <ref type="ref_dok_id">H801UU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU15</ref>
          <ref type="ref_dok_titel">Mellanöstern</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TimXbcq46qp6J21vutqgjK" type="motHeader">
        <div xml:id="i-BEctxEnFqZkm3fqZsfChPs" type="motTitle">
          Motion till riksdagen 2020/21:669 av Markus Wiechel m.fl. (SD)
          Kurdistan och Nineveslätten
        </div>
      </div>
      <div xml:id="i-5kZazNUSPXFa7AWg9dUtQG" type="motBody">
        <div xml:id="i-H75uRoAmsPJz2ShkBJE8fZ" type="motProposal" subtype="förslag">
          <head xml:id="i-9t2u9tyHSRviifKAU5LDfz">
            Förslag till riksdagsbeslut
          </head>
          <list xml:id="i-VrQsM6v4ZQ5Kmn2EGphEHH" style="ol">
            <item xml:id="i-AvBLJmRmtKgWbsjZyNDe6e">
              Riksdagen ställer sig bakom det som anförs i motionen om att
              erkänna ett självständigt Kurdistan i norra Irak och tillkännager
              detta för regeringen.
            </item>
            <item xml:id="i-BtDgrsy2aZdpmzUKkKKPk7">
              Riksdagen ställer sig bakom det som anförs i motionen om att
              verka för mer självstyre i kurddominerade områden i Syrien, Turkiet
              och Iran och tillkännager detta för regeringen.
            </item>
            <item xml:id="i-BisQtT3MksodqJh1qxjT8A">
              Riksdagen ställer sig bakom det som anförs i motionen om att
              verka för att respektera grundläggande mänskliga rättigheter för
              kurder i Syrien, Turkiet och Iran och tillkännager detta för regeringen.
            </item>
            <item xml:id="i-2XuFQ8S9MVSXqJQJsY2iki">
              Riksdagen ställer sig bakom det som anförs i motionen om ett
              utökat stöd till kurddominerade områden och tillkännager detta
              för regeringen.
            </item>
            <item xml:id="i-CGHffRULrypN2VYvdCsWm5">
              Riksdagen ställer sig bakom det som anförs i motionen om att
              stödja bevarandet av identiteten för Nineveslättens invånare och
              tillkännager detta för regeringen.
            </item>
            <item xml:id="i-45JofLX9xTKa1PBrn9iEDg">
              Riksdagen ställer sig bakom det som anförs i motionen om att
              stödja uppbyggnaden av området Nineveslätten i Irak och tillkännager
              detta för regeringen.
            </item>
            <item xml:id="i-UaCYeRt2W62dm84zd2gq4L">
              Riksdagen ställer sig bakom det som anförs i motionen om att
              stödja självförsvarsstyrkorna på Nineveslätten och tillkännager
              detta för regeringen.
            </item>
          </list>
        </div>
        <div xml:id="i-G9qGr8dm1rrUxjwCijihY1" type="motContent">
          <head xml:id="i-RHJJ15gMFjWZJqGiAA6k1h" type="h1">
            Inledning
          </head>
          <p xml:id="i-VHgUvXuxCy6jGiXrCccK6j">
            Den samlade kurdiska befolkningen utgör idag uppemot 35 miljoner
            människor. Detta gör dem till den största etniska gruppen i världen
            som formellt saknar ett eget land. När första världskriget var
            över lovades kurder ett eget land av England, Frankrike och USA,
            vilket uteblev trots det första delningsavtalet, som undertecknades
            i Sèvres, år 1920. Den största gruppen kurder befinner sig i nuvarande
            Turkiet och efter detta avtal gjorde ett antal turkar uppror.
            Resultatet blev att de tvingade fram ett nytt avtal där kurderna
            inte längre fick sitt egna land och där turkarna samtidigt fick
            chansen att påbörja sin turkifier­ingspolitik. Sedan dess har
            många kurder varit involverade i strider om självständighet, vilket
            resulterat i att tusentals människor förlorat sina liv. Hur de
            kurdiska grupperna har klarat sig och utvecklats har berott på
            vilket land de varit bosatta i, eftersom de i många fall haft
            helt olika förutsättningar. Vad som är klart är att det kurdiska
            folket, trots mot­sättningar, har lyckats hålla ihop och dessutom
            fortsatt att ut­vecklas. De har dessutom i kontrast med stora
            delar av övriga Mellanöstern haft en någorlunda god relation till
            väst­världen och har på sina håll startat ett flertal fredliga
            och demokratiska politiska partier.
          </p>
          <p xml:id="i-M9e1GdpiNkn3cyZ4GZjopN">
            Kurderna är ett starkt folk som trots motgångar har lyckats hålla
            ihop. Av den anled­ningen bör de så länge de kämpar för demokrati
            och fred få det stöd de förtjänar från omvärlden och då inte minst
            från ett land som säger sig vara en humanitär stormakt.
          </p>
          <head xml:id="i-KtYknEcprU7UuuPLnHKG5u" type="h1">
            KRG-regionen i Irak
          </head>
          <p xml:id="i-DVsiR3tzATX8pEZfEYffok">
            Av hänsyn till Turkiet och Iran har de irakiska kurderna inte
            talat särskilt mycket om totalt självstyre. De kurddominerade
            områdena i irakiska Kurdistan, främst det som kallas för KRG-regionen
            (Kurdistan Regional Government), har dock varit självstyr­ande
            i varierande omfattning sedan 1992 och även haft ett eget parlament
            med flera fria val. Sedan 2005 är KRG-regionen dessutom erkänd
            som en autonom region i Irak i den irakiska konstitutionen.
          </p>
          <p xml:id="i-NN2i6yzjj6vjTg1a3hApNs">
            Den 25 september 2017 gick de irakiska kurderna, efter många
            års väntan, till val­urnorna för att folkomrösta för självständighet.
            Resultatet visade inte helt oväntat att de strävar efter självständighet,
            då man med högt valdeltagande och med en kraftig majori­tet röstade
            för sin självständighet. Den irakiska shiadominerade och Iranstödda
            regering­en visade därefter ingen hänsyn, utan svarade med att
            angripa sina egna medborgare genom ett militärt intåg i kurddominerade
            områden som de kurdiska peshmergastyrkorna befriat från Islamiska
            staten, efter att den irakiska armén inte kunnat försvara området.
          </p>
          <p xml:id="i-DV1Em4qxThG9FKDU2VhRyi">
            De irakiska kurderna skiljer ut sig från kurder i andra länder,
            då de har haft kurdisk­språkiga skolor, egna militära styrkor
            och andra nationella rättigheter som kurder i grannländerna saknat.
            Sedan Saddam Husseins fall har irakiska Kurdistan fått än mer
            självständighet och klassas som betydligt mer stabilt än övriga
            Irak. De har dessutom haft en god ekonomisk och förhållandevis
            fredlig utveckling.
          </p>
          <p xml:id="i-3LewVdcL7RnibSeFf7T637">
            Den kurdiska regionalregeringen har utrikespolitiskt sett hållit
            en hög profil och den kurdiska presidenten Massoud Barzani har
            mottagits som statschef i Washington. Grann­landet Turkiet har,
            trots historiska problem mellan turkar och kurder, lyckats odla
            goda kontakter med den regionala regeringen, vilket i sig har
            hjälpt till i den ekonomiska ut­vecklingen. KRG-regionens diplomati
            har således lyckats skapa hopp om en fredlig lösning i konflikten
            mellan upproriska kurder i Turkiet och den turkiska staten.
          </p>
          <p xml:id="i-SfXr9iEmW9tFzjqdx4tDXw">
            Ingen har kunnat undgå de fruktansvärda händelserna i Irak och
            Syrien. Islamiska staten har spridit skräck i hela regionen och
            i Irak övergav den irakiska armén i många fall sina posteringar
            i de norra delarna av landet när terrorgruppens attacker var som
            värst. Hela paragraf 140-området som den kurdiska regionala regeringen
            gör anspråk på har tagits över av dess säkerhetsstyrkor peshmerga.
            Detta visar tydligt den regionala regeringens förmåga till demokratiskt
            självstyre i det territorium de ser som sitt och vikten av det
            kurdiska självstyret i just denna region. Vidare har vi sett hur
            kurderna har visat på solidaritet då de gav kristna, yezidiska
            och andra minoriteter skydd under Islamiska statens härjningar.
            Allt det som de irakiska kurderna har lyckats uppnå har bland
            annat mynnat ut i ett starkt stöd från västvärlden.
          </p>
          <p xml:id="i-HdDdjqSuWvept568NEdCfh">
            Redan då Irak som nation skapades på 1920-talet var landet splittrat
            och kurderna önskade självständighet. Idag är inte steget till
            självständighet för regionen särskilt stort. Utöver kontroll över
            säkerheten i området eller faktumet att de har ett väluppbyggt
            par­lament med flertalet olika politiska partier, finns även en
            stor potential med framtida exportmöjligheter. Utrikes- och säkerhetspolitiken
            är förhållandevis västorienterad och pragmatisk. Sverige har redan
            utvecklat goda diplomatiska förbindelser med den regio­nala regeringen,
            som skulle kunna fungera som ett föredöme i regionen genom sin
            acceptans för minoriteter samt demokratiska och pragmatiska synsätt.
          </p>
          <p xml:id="i-QRWP3WqwjYeJByC4LLF9aQ">
            Folkrätten stadgar lite förenklat tre krav för att kunna erkänna
            en självständig stat:
          </p>
          <list xml:id="i-65YLJPpcHHo9R8UYkwpN5W" style="ol">
            <item xml:id="i-45RCnnhcDTHsL6xYN89Gyn">
              Det ska finnas ett folk.
            </item>
            <item xml:id="i-KhSBwnmSxbziHpNKiyrmH5">
              Det ska finnas ett territorium.
            </item>
            <item xml:id="i-6V7UU7tu6QaVGAGHprLkbN">
              Det ska finnas en regering som kan utöva kontroll över territoriet.
            </item>
          </list>
          <p xml:id="i-8GuMZW5i9AF3im6DxWZWxr">
            KRG-regionen uppfyller dessa tre krav med råge och en självständighet
            kan med stor sannolikhet bidra till en mer demokratisk och fredlig
            utveckling i hela regionen. Efter­som utfallet av KRG-regionens
            folkomröstning för självständighet var ett tydligt ja bör regeringen
            därför erkänna KRG-regionen som en självständig nation under förutsättning
            att det är KRG-regionens vilja och att det sker fredligt och diplomatiskt
            med garantier för utsatta minoriteters rättigheter och trygghet.
          </p>
          <head xml:id="i-SuYV2houyyrmoFQAtwBVLe" type="h1">
            Turkiska, syriska och iranska Kurdistan
          </head>
          <p xml:id="i-NPkEC376C3L3519gqJYCj4">
            Situationen för kurder ser av naturliga skäl olika ut beroende
            på var de bor. Den största gruppen kurder bor i Turkiet, där de
            också haft det svårt efter många års intensiv turkifier­ingspolitik
            med tvångsförflyttning, mord och trakasserier som följd. Efter
            två års vapen­vila valde Turkiet dessutom att angripa kurdiska
            mål runt om i Mellanöstern samtidigt som Islamiska Staten och
            andra extremistgrupper attackerat dem i både Syrien och Irak.
          </p>
          <p xml:id="i-wRP25jHPyK88UzTUhiQZm">
            Nya fredliga kurdiska partier har under flera års tid etablerats
            i Turkiet. Det kurdiska freds- och demokratipartiet BDP har vunnit
            flertalet parlamentsplatser i vissa turkiska regioner men många
            partimedlemmar har fängslats eller på annat sätt hindrats från
            att vara politiskt aktiva. Det kurdiska partiet DTP stämplades
            också som olagligt och stäng­des ned av turkiska myndigheter år
            2009 efter anklagelser om kontakter med PKK. 2015 nådde det vänsterradikala
            partiet HDP med över 13 % av väljarna stora framgångar i Turkiet
            och nådde hela vägen in i det nationella parlamentet. Detta gjorde
            att president Erdoğan och styrande partiet AKP tappade majoriteten.
            Sedan dess har partilokaler tillhörande HDP satts i brand, politiker
            har fängslats och man utlyste till och med nyval.
          </p>
          <p xml:id="i-VEEoKWA6fpcP4izm9vdxHn">
            I Syrien och Iran finns likaså en stor minoritet kurder som förtrycks,
            även om de i många fall inte drabbats av samma begränsningar som
            i Turkiet, där språket och andra kurdiska kännetecken har förbjudits.
            Kurderna utgör den största minoriteten i Syrien och har tidigare
            varit en aktiv deltagare i revolutionen mot president Bashar al-Asad.
            Idag utgör de en av de främsta och mest framgångsrika motståndarna
            till Islamiska stat­en genom den militära gruppen YPG (med tillhörande
            kvinnomilis i YPJ). Denna grupp har sedermera blivit stommen i
            den väststödda demokratiska alliansen SDF (Syrian Democratic Forces),
            som kommit att bli Pentagons viktigaste allierade i Syrien och
            som även inkluderar sekulära araber, kristna och yezidier. I Iran
            lever en mycket stor del av kurderna i gränsområdet mot Irak och
            Turkiet. De har under de senaste åren blivit kraft­igt nedtryckta
            av regimen vilket kanske främst visat sig genom mord och fängslanden
            av politiskt aktiva kurder.
          </p>
          <p xml:id="i-S3h9YSCq83v6Ux8HN7PseS">
            Sverige bör stå upp för varje folks grundläggande rättigheter.
            Regeringen bör därför verka för åtgärder som syftar till mer självstyre
            och respekt för mänskliga rättigheter åt kurder i kurddominerade
            områden i Turkiet, Syrien och Iran. Regeringen bör även verka
            för ett utökat stöd till kurddominerade områden i hela Mellanöstern
            för att främja en stabil, fredlig och hållbar utveckling.
          </p>
          <head xml:id="i-PQszWGN4i2fxRz28AkJLPM" type="h1">
            Nineveslätten
          </head>
          <p xml:id="i-FieCcwmLzKt2ST1spRmccy">
            Under tusentals år har olika minoriteter i Irak – däribland kristna
            – bebott Nineveslätten i det forntida assyriska riket. De senaste
            åren har antalet boende i området minskat dras­tiskt till följd
            av det försämrade säkerhetsläget i Irak och Kurdistan. När terrororganisa­tionen
            Islamiska staten tog kontroll över området förvärrades situationen
            ytterligare. Islamiska staten fördrev och/eller mördade ett stort
            antal människor, tog över deras till­gångar, förstörde deras hus,
            kyrkor och infrastruktur. Tusentals år gamla och ovärderliga kulturskatter
            förstördes. Många av invånarna i området har länge önskat mer
            självstyre, då historien tydligt visat hur det kan gå när de inte
            varit självbestämmande. Resultatet blev att den irakiska regeringen
            skapade en självstyrande assyrisk provins på Nineve­slätten den
            21 januari 2014.
          </p>
          <p xml:id="i-F1HbQZ6GqUpWXzRngSsdsZ">
            Terrororganisationen Islamiska staten har nu fördrivits från
            området, men det mesta är lagt i ruiner. Trots detta vill många
            människor flytta tillbaka till sina hem och försöka bygga upp
            ett liv igen. Hus, kyrkor, sjukhus, skolor, vägar, elektricitet
            och det mesta av infrastrukturen behöver dock återuppbyggas. Utöver
            detta kämpar de syrianer, assyrier, kaldéer med flera grupper
            som bor i området för att få behålla sin identitet. De flesta
            talar fortfarande arameiska, det språk man talade i det assyriska
            riket, men i takt med att den kristna gruppen bli mindre finns
            också en risk för att språk, kultur och deras identi­tet hotas.
            Regeringen bör stötta minoriteterna som bor i Nineveslätten att
            behålla sin identitet, bidra till återuppbyggnaden efter islamisternas
            fruktansvärda härjningar samt stödja de självförsvarsstyrkor som
            ger befolkningen skydd och trygghet.
          </p>
        </div>
        <div xml:id="i-KDWyuKY3rXcqFgpfZRcn5w" type="motSignatures">
          <list xml:id="i-6MCE3HU8yDvdc5Hpk3EhnS">
            <item xml:id="i-4TWmhgUEbk6fJzNiPTFwZH">
              Markus Wiechel (SD)
            </item>
            <item xml:id="i-8VBGchcKF4qc4HxTYzXri3">
              Björn Söder (SD)
            </item>
            <item xml:id="i-Erzf8mjyAwxtWvNX1eHBjE">
              Sara Gille (SD)
            </item>
            <item xml:id="i-Gyk7juCQ8qfn1Jv1dNixVN">
              Mats Nordberg (SD)
            </item>
          </list>
        </div>
      </div>
    </body>
  </text>
</TEI>
