<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-JuU-02443">
  <teiHeader>
    <fileDesc>
      <titleStmt>
        <title>Sveriges vapenlagstiftning</title>
        <author corresp="i-NXkJirA9Eh3xDV8PPU3eVE">av Kent Ekeroth m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2443 av Kent Ekeroth m.fl. (SD)</title>
          <idno type="rdwebb">H4022443</idno>
          <rs type="number">2443</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H4022443/text</ref>
          <ref type="dokument_url_html">http://data.riksdagen.se/dokument/H4022443</ref>
          <ref type="dokumentstatus_url_xml">http://data.riksdagen.se/dokumentstatus/H4022443</ref>
          <ref type="docx">http://data.riksdagen.se/fil/097BBF77-D2A2-4EB9-B5BA-0A6D859C4EF9</ref>
          <ref type="pdf">http://data.riksdagen.se/fil/F2D91396-2C6B-4BB2-BED2-6BCA7E606A62</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Uj8BaU1ExHbpKGVGx2k7Ed</idno>
            <name>Mikael Jansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Dkz1KdQBrKqVm9WCptUQaD</idno>
            <name>Adam Marttinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SvdQ9XfnG5yZsMsCuCfWst</idno>
            <name>Roger Richtoff</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-63whZFxsr3MAneyb8u5Db3</idno>
            <name>Magnus Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-8UHfFy8Egv2UxrL1auT5kE</idno>
            <name>Anders Forsberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SnnNkRtZNpLccQT1YNVs4Y" type="signed"/>
        <correspContext corresp="i-SnnNkRtZNpLccQT1YNVs4Y">
          <note type="signatory" corresp="i-NXkJirA9Eh3xDV8PPU3eVE"/>
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-Uj8BaU1ExHbpKGVGx2k7Ed"/>
          <note type="signatory" corresp="i-Dkz1KdQBrKqVm9WCptUQaD"/>
          <note type="signatory" corresp="i-SvdQ9XfnG5yZsMsCuCfWst"/>
          <note type="signatory" corresp="i-9aV6a5JgMMU7racuNkrEgj"/>
          <note type="signatory" corresp="i-63whZFxsr3MAneyb8u5Db3"/>
          <note type="signatory" corresp="i-8UHfFy8Egv2UxrL1auT5kE"/>
          <note type="signatory" corresp="i-Eacy3hoeNxvqq2LX6QNV8u"/>
        </correspContext>
        <correspAction xml:id="i-RCKVvcreYgVK6M4RbLtEQJ" type="submitted">
          <date when="2016-10-05"/>
          <time when="12:29:32"/>
        </correspAction>
        <correspAction xml:id="i-XE8gvKSaqX72V2jvwdSrgR" type="reviewed">
          <date when="2016-10-05"/>
          <time when="14:50:47"/>
        </correspAction>
        <correspAction xml:id="i-7xb6gCvetovYh5vimLBhny" type="referred">
          <date when="2016-10-14"/>
        </correspAction>
        <correspAction xml:id="i-5ymAe824W1hR4jG3VUD7vb" type="assigned">
          <date when="2017-06-13"/>
          <time when="13:57:21"/>
        </correspAction>
        <correspContext corresp="i-5ymAe824W1hR4jG3VUD7vb">
          <ref type="assignedTo">Justitieutskottet</ref>
        </correspContext>
        <correspAction xml:id="i-7zRN7tpeD23K1PToaraiow" type="behandlas_i"/>
        <correspContext corresp="i-7zRN7tpeD23K1PToaraiow">
          <ref type="uppgift">2016/17:JuU16</ref>
          <ref type="ref_dok_id">H401JuU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU16</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DXNGQ7JB276cmbULCAc7CP" type="behandlas_i"/>
        <correspContext corresp="i-DXNGQ7JB276cmbULCAc7CP">
          <ref type="uppgift">2016/17:MJU8</ref>
          <ref type="ref_dok_id">H401MJU8</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU8</ref>
          <ref type="ref_dok_titel">Biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AdgTso3hkXgiPrhXhT5fr6" type="behandlas_i"/>
        <correspContext corresp="i-AdgTso3hkXgiPrhXhT5fr6">
          <ref type="uppgift">2016/17:JuU18</ref>
          <ref type="ref_dok_id">H401JuU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU18</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7KMqGzy3A4fyfcqd6tNwP8" type="motHeader">
        <div xml:id="i-CFZHXMsBFGxBWPyyLdZ6Fj" type="motTitle">
          Motion till riksdagen 2016/17:2443 av Kent Ekeroth m.fl. (SD)
          Sveriges vapenlagstiftning
        </div>
      </div>
      <div xml:id="i-6fxE5qw6VXgnyfW7eVNf28" type="motBody">
        <div xml:id="i-E3MpGGPxDCNm8EjaUfeWxu" type="motProposal" subtype="förslag">
          <head xml:id="i-9d7MaCsMz4TZ9SwxXKAadJ">
            Förslag till riksdagsbeslut
          </head>
          <list xml:id="i-Y7qrHeFMQNcbGyQs5HfhVG" style="ol">
            <item xml:id="i-UKtsvQo22vne4bvbWFgLjg">
              Riksdagen ställer sig bakom det som anförs i motionen om en ny
              tillståndsmyndighet för vapenlicensfrågor och tillkännager detta
              för regeringen.
            </item>
            <item xml:id="i-WvVxAqE1SW2n6EtT5wUUG4">
              Riksdagen ställer sig bakom det som anförs i motionen om handläggningstid
              för vapenlicens och tillkännager detta för regeringen.
            </item>
            <item xml:id="i-FTFsGZoHukq4WWWPznZmE9">
              Riksdagen ställer sig bakom det som anförs i motionen om femårslicenser
              för vapen och tillkännager detta för regeringen.
            </item>
            <item xml:id="i-BJvXs3yN6EdUwk9PJGmLHe">
              Riksdagen ställer sig bakom det som anförs i motionen om begreppet
              ”synnerliga skäl” i vapenlagen och tillkännager detta för regeringen.
            </item>
            <item xml:id="i-CwDA5xmcovXnxu46gaW4ue">
              Riksdagen ställer sig bakom det som anförs i motionen om att
              verka för att svensk vapenlag alltid ska gå före EU:s direktiv
              och tillkännager detta för regeringen.
            </item>
            <item xml:id="i-5E5SZtGMcrzRuN1BXkYTgb">
              Riksdagen ställer sig bakom det som anförs i motionen om auktorisation
              av skyttesammanslutningar och tillkännager detta för regeringen.
            </item>
            <item xml:id="i-HQCACfcJM8xkuZUZXZVF5n">
              Riksdagen ställer sig bakom det som anförs i motionen om att
              det ska vara tillåtet att tillfälligt förvara licensbelagda vapen
              i andras vapenskåp och tillkännager detta för regeringen.
            </item>
            <item xml:id="i-5ykRCjFzRyTuy7F3BiE1ag">
              Riksdagen ställer sig bakom det som anförs i motionen om att
              vapengarderoben bör utökas till minst tio vapen och tillkännager
              detta för regeringen.
            </item>
            <item xml:id="i-2nVDok9HepxX1Tq2v9vKXK">
              Riksdagen ställer sig bakom det som anförs i motionen om skytteförening
              och vapenlicens och tillkännager detta för regeringen.
            </item>
            <item xml:id="i-J1MQdD6bkFV95kE2ZDWDae">
              Riksdagen ställer sig bakom det som anförs i motionen om intyg
              om lån av skjutvapen och tillkännager detta för regeringen.
            </item>
            <item xml:id="i-9RZjeDsEaZFYcnXY9TxDuL">
              Riksdagen ställer sig bakom det som anförs i motionen om förvaring
              av ammunition och tillkännager detta för regeringen.
            </item>
            <item xml:id="i-AWptC4bCRnNNBHNYb5dGiB">
              Riksdagen ställer sig bakom det som anförs i motionen om att
              tillåta fler patroner vid björnjakt med halvautomatiskt vapen
              och tillkännager detta för regeringen.
            </item>
            <item xml:id="i-AxWKRhwk5WjfKkA3bhz6Wb">
              Riksdagen ställer sig bakom det som anförs i motionen om uppvisande
              av tillståndsbevis för vapeninförsel till tullen vid gränspassering
              och tillkännager detta för regeringen.
            </item>
            <item xml:id="i-LcCdPyvXSoQeRNsA9JPegn">
              Riksdagen ställer sig bakom det som anförs i motionen om skärpta
              straff för vapenbrott och tillkännager detta för regeringen.
            </item>
          </list>
        </div>
        <div xml:id="i-3gns8vb2uqXmKMfmgXPBXx" type="motContent">
          <head xml:id="i-SrJPSf1ForkpsQqEb59dTB" type="h1">
            Inledning
          </head>
          <p xml:id="i-8yBtsRxrGSR94TKMc2iRPt">
            Sverige har idag en relativt hård lagstiftning för innehav av
            legala vapen. Reglerna för innehav och förvaring har skärpts i
            flera omgångar de senaste årtiondena och samtidigt kan man observera
            hur allt färre legala vapen och militära vapen används av kriminella.
            Av allt att döma använder sådana personer istället sig av insmugglade
            illegala vapen. Den senaste statistiken visar att av de senaste
            tio årens totalt 971 skjutvapenbrott är det endast ett par om
            året som kan kopplas till legala eller tidigare legala vapen.
            Samtidigt stjäls ytterst få vapen från privata ägare när man ställer
            stölderna i relation till hur många inbrott som begås och hur
            många vapen det faktiskt finns i svenska hem (ungefär 1,8 miljoner
            totalt). Med andra ord är det inte situationen för de legala sportskyttar
            och jägare som är aktiva i Sverige som behöver skärpas utan snarare
            problematiken med insmugglade vapen. Det är värt att komma ihåg
            att jakt- och sportskyttehobbyn är en stor folkrörelse i Sverige
            och lagstiftningen på området måste också ta hänsyn till det legitima
            intresse som medborgarna har för en meningsfull fritid.
          </p>
          <p xml:id="i-UzgBAXzEVmzHarvS2kwKLX">
            Hösten 2013 sammanträdde Sverigedemokraternas partistämma för
            årsmöte med ombud från varje lokalavdelning. Där fattade hela
            partiet, som består av många sport- och jaktskytteengagerade medlemmar,
            ett kollektivt beslut om att partiet inte kommer att stödja några
            förslag som inskränker vapenägandet för Sveriges sportskyttar
            och jägare på ett orimligt sätt.
          </p>
          <p xml:id="i-CqGoEzJ5zF9gRkwgXxKDmW">
            Det är denna hållning vi fortsatt kommer att driva. Sverigedemokraterna
            kommer därför kategoriskt att rösta nej till alla onödiga inskränkningar
            av det legala vapenägandet.
          </p>
          <head xml:id="i-G2ALsMsuMeNf3QrYxayUGp" type="h1">
            En ny tillståndsmyndighet
          </head>
          <p xml:id="i-37Yqz3sjzRza7LRTKm3dkn">
            Polisens verksamhet på vapenlicensområdet har under en följd
            av år varit mindre välfungerande. Trots tämligen klara riktlinjer
            från lagstiftaren rörande den principiella inriktningen av svensk
            vapenlagstiftning så har resultatet blivit något annat än det
            avsedda. Stark kritik från utövare av hobbyn rörande bedömningar
            från myndighetens sida parat med mycket långa handläggningstider
            har varit normaltillståndet under flera år. Samtidigt saknas det
            i princip helt sakargument för att ett försvårande av situationen
            för svenska legala vapenägare skulle påverka kriminaliteten i
            Sverige på något meningsfullt sätt. Med denna bakgrund föreslår
            vi att tillståndsverksamheten flyttas från polisen till en helt
            ny jakt- och viltmyndighet.
          </p>
          <head xml:id="i-S1XCi9yBpktpekaRwsPh7E" type="h1">
            Handläggningstid för vapenlicens
          </head>
          <p xml:id="i-WTLrJVoFxinsVoviZYGp5K">
            Avlastas Polismyndigheten handläggningen av vapenlicenser bör
            man arbeta för att korta ned handläggningstiden och införa en
            tidsgräns på tre veckor för korrekt ifylld ansökan.
          </p>
          <head xml:id="i-DRBwFRBi6PXXWwy1GFDGLy" type="h1">
            Tidsbegränsade licenser
          </head>
          <p xml:id="i-6Z222TJ1MVM8r8zUMLiCkj">
            Idag ges licenser för enhandsvapen ut i femårsperioder, efter
            vilka utövarna är tvungna att ansöka på nytt om licens. Detta
            förfarande leder för närvarande till ett omfattande behov av dokumentation
            för enskilda skyttar eftersom polisen begär in loggböcker på tävlingsresultat,
            typ av vapen, resultat, namnteckningar från skjutledare etc. En
            sådan ordning gör t.ex. att det blir svårt för skyttar i glesbygd
            att skjuta på egen hand om ingen skjutledare finns till hands
            för att intyga att skyttet har ägt rum. En rimligare ordning torde
            parentetiskt vara att föreningen genom ett enkelt intyg skriver
            under på att den enskilde skytten är aktiv i föreningen.
          </p>
          <p xml:id="i-B4eLpoqnQFaSUTLkvfZeVd">
            Kombinationen av de höga kraven på dokumentation parat med behovet
            av att förnya licensansökningen vart femte år leder till en situation
            som försvårar även för aktiva och seriösa skyttar att upprätthålla
            sin verksamhet inom hobbyn. Det finns exempel på mycket aktiva
            tävlingsskyttar som genom enkla misstag lämnat in en något försenad
            ansökan och därefter mer eller mindre varit tvungna att göra sig
            av med sina vapen på grund av en mycket strikt tolkning från myndighetens
            sida. Med tanke på att det är extremt ovanligt att legala vapenägare
            (eller deras vapen) figurerar i kriminella sammanhang så framstår
            en så hård reglering som obehövlig. Med hänvisning till detta
            föreslår Sverigedemokraterna att systemet med femårslicenser för
            enhandsvapen avvecklas.
          </p>
          <head xml:id="i-V7ELir336DD1UNG52VgNDR" type="h1">
            Avskaffa formuleringen ”synnerliga skäl” i vapenlagstiftningen
          </head>
          <p xml:id="i-U5CybU898Ybo1WzpfgUoEM">
            I vapenlagen förekommer sedan 1934 begreppet ”synnerliga skäl”
            vid bedömningen av tillstånd för vapeninnehav. I de allra flesta
            juridiska sammanhang utgör formuleringen en mycket stark begränsning
            av möjligheterna att få tillstånd. I förarbetena till just vapenlagen
            samt i själva lagtexten framgår dock att det inte är så begreppet
            ska tolkas i detta sammanhang, utan istället som ett sätt att
            kräva dels en viss uppnådd ålder hos den sökande, dels en uppnådd
            skjutskicklighet. Tyvärr har detta, trots flera klargöranden från
            lagstiftaren kommit att tolkas på ett mer restriktivt sätt. Detta
            är olyckligt och gör det svårare för enskilda skyttar att få tillstånd
            än vad lagstiftaren har avsett.
            <ref xml:id="i-787FUkfB855RKyix4eZpnr" target="i-GmtVPvX23Z87e8JrVnpRzq">
              [1]
            </ref>
          </p>
          <p xml:id="i-Y9oShZ55SiaRU1WiTys44i">
            Med anledning av detta anser vi att begreppet ”synnerliga skäl”
            måste utmönstras ur den svenska vapenlagstiftningen och istället
            ersättas med en tydligare uppräkning av vilka krav som ska ställas.
            Detta bör riksdagen ge tillkänna.
          </p>
          <head xml:id="i-3rkPpPNGiEbNgPTKssYH8s" type="h1">
            Svensk vapenlag före EU:s direktiv
          </head>
          <p xml:id="i-XEJsxDKutUdncUHSbL4NEM">
            Sverigedemokraterna vänder sig emot att EU-direktiv kan sättas
            över svensk vapenlagstiftning. Sverige har sedan länge en egen
            vapenlag och det nationella parlamentet skall ha den högsta beslutsmakten.
            Öppna gränser är en lätt väg in för illegala vapen, det vore en
            betydligt mer effektiv åtgärd att införa permanenta gränskontroller,
            än att försvåra för många jägare och sportskyttar att utföra jakt,
            viltvård och få utöva sin rätt till tränings- och tävlingsskytte.
            Sverigedemokraternas hållning är att den svenska linjen måste
            utmynna i att man i stället underlättar legalt vapenägande och
            försvårar det illegala. Regeringen ska därmed tydligt verka för
            att Sverige återtar beslutsmakten för de frågor som ryms inom
            EU:s vapendirektiv.
          </p>
          <head xml:id="i-Q2TmQi9kx2zg1ikXVPbcwF" type="h1">
            Auktorisation av skyttesammanslutningar
          </head>
          <p xml:id="i-XVXebnUo8Uo1znTKQbDQ5J">
            Kraven för att en skyttesammanslutning skall få auktorisation
            från polisen är att den är en stabil organisation, att den bedriver
            skytteverksamhet samt har hög säkerhet – dvs. samma krav som skyttesammanslutningar
            måste uppfylla före lagändringen.
          </p>
          <p xml:id="i-A52mt3FYvKPsm9bjonNeDE">
            Exakt hur kraven på stabil organisation, bedrivande av skytteverksamhet
            och säker vapenhantering ska utformas är inte reglerat i lag eller
            förordning. Regeringen har istället bemyndigat polisen att meddela
            föreskrifter om närmare krav. På så sätt kringgår regeringen riksdagens
            granskning av huruvida de specificerade kraven är väl utformade,
            och huruvida de påverkar Sveriges jakt- och sportskyttar negativt
            eller ej. Detta är något Sverigedemokraterna inte kan ställa upp
            på.
          </p>
          <p xml:id="i-AM4vdXWjctcYgHZiNj8Hx2">
            Liksom remissinstanserna Förvaltningsrätten i Uppsala, Naturvårdsverket,
            Jägarnas Riksförbund och Sveriges Vapenägares Förbund anser vi
            att regeringen borde ha redovisat de närmare kriterierna för auktorisation
            öppet genom att de införts i lag. Detta särskilt med avseende
            på att regeringen inte påvisat något konkret problem med den nuvarande
            ordningen.
          </p>
          <p xml:id="i-KWydogyDKfH3SBsVPjmGrm">
            I enlighet med vad Sverigedemokraterna tidigare beslutat identifierar
            vi sammanfattningsvis detta förslag som en möjlig och orimlig
            inskränkning av skytteföreningars verksamhet. Vi anser därför
            att reglerna om auktorisation av skyttesammanslutningar bör regleras
            i lag och förordning och att polisen ej längre skall meddela föreskrifter
            för sådan auktorisation.
          </p>
          <head xml:id="i-BjstFGaNcESTpPZsU3dm58" type="h1">
            Tillfällig vapenförvaring
          </head>
          <p xml:id="i-A1U1BjPHEU4XpPg9eUZ8WS">
            Det förekommer idag att personer som är jägare eller hobbyskyttar
            har ett behov av att förvara sina vapen utanför det egna hemmet.
            Ett skäl till detta kan t.ex. vara att en längre frånvaro från
            hemmet parat med ensligt boende kan inge oro för inbrottsrisk.
            Ett annat skäl kan vara att jaktmarkerna för en enskild jägare
            ligger långt ifrån hemmet. Det framstår som orimligt att det inte
            ska gå för seriösa personer med vapenlicens att tillfälligtvis
            förvara sina egna vapen i ett vapenskåp hos en annan skytt. Svensk
            vapenlagstiftning bör förändras i enlighet med detta.
          </p>
          <head xml:id="i-FWkxrQAC26VCfggf4GQ5ES" type="h1">
            Utökad vapengarderob
          </head>
          <p xml:id="i-RqwPrEs6SndzASPrUbhcse">
            Idag är maxgränsen sex vapen för en jägares vapengarderob efter
            en särskild behovsprövning av vapen fem och sex, vilket är fullt
            tillräckligt för de flesta jägare. Men då jakten har ändrat sig
            och vi kan se ett annat behov av vapen för en speciell inriktning,
            exempelvis eftersöksspecialister, vakjägare eller att man vill
            ha olika kalibrar beroende på vilket vilt man jagar, t.ex. vildsvin,
            björn eller älg, bör en utökning av antalet vapen i vapengarderoben
            genomföras.
          </p>
          <p xml:id="i-CjUhybHwEPkZNfZ7SGJWnX">
            En annan aspekt av detta är exempelvis att man kan ärva vapen
            som känns betydelsefullt och här kan ofta begränsningen av vapengarderobens
            maxantal sätta käppar i hjulet för den enskilde vapenägaren. Vi
            föreslår att man utökar vapengarderoben till sex vapen utan särskild
            behovsprövning och chans till minst tio vapen vid behov.
          </p>
          <head xml:id="i-GqHmNiaudZRQiWnX8hkdBG" type="h1">
            Skytteförening och vapenlicens
          </head>
          <p xml:id="i-Ti8FnWtXFDxhjrdyixWvWd">
            Skytteföreningarna bör kräva utdrag ur belastningsregistret för
            medlemskap, vilket förvisso görs rutinmässigt idag, men det borde
            mer vara ett stadgat krav i kombination med någon form av skjutprov
            när man vill få licens på målskjutningsvapen, för att förhindra
            att vapen kommer i orätta händer.
          </p>
          <head xml:id="i-YJiqDcdForxzhwVe3R4GLB" type="h1">
            Intyg om lån av skjutvapen
          </head>
          <p xml:id="i-Tb5qK68mRBcKDkU7n3VVic">
            En jägare som vill fullfölja en jaktsäsong på exempelvis älg
            skall inte behöva begränsa sin jakttid till ett par veckor, på
            grund av att denne inte äger ändamålsenligt vapen. Därför skall
            auktoriserad vapenhandlare ha möjligheten att lämna ut låneintyg
            i fyrtiotvå dagar (sex veckor) efter att ansökan om lån av skjutvapen
            inkommit och godkänts.
          </p>
          <head xml:id="i-J47MoPsRuMfTzizGNR7YsU" type="h1">
            Förvaring av ammunition
          </head>
          <p xml:id="i-9cV4frUEyKyhJ7CEtM7M5o">
            Har man vapenlicens skall man också äga möjligheten att kunna
            förvara ammunition till vapen man själv inte har licens för. Om
            ammunitionen tillhör den vapenklass man redan är godkänd för finns
            ingen anledning att försvåra förvaring.
          </p>
          <head xml:id="i-Gen6K4BoMjEHEMP68npuLY" type="h1">
            Fler patroner vid björnjakt med halvautomatiskt vapen
          </head>
          <p xml:id="i-DZ7uPz3NfqeKMqF7nBEkr8">
            Vid jakt på björn får halvautomatiska vapen användas endast om
            de kan laddas med maximalt två patroner i magasin och ett i patronläge.
          </p>
          <p xml:id="i-AtZKuRNWBLoVPcy4EcoRdY">
            En jägare skall inte riskera att fällas för jaktbrott för att
            lagen inte främjar jägarens säkerhet. Flera dödsfall och andra
            incidenter har inträffat de senaste decennierna vid möte med björn.
            Det handlar om jägarnas säkerhet.
          </p>
          <p xml:id="i-6briuJHhNDi5vgBCrnYP2Q">
            Dagens lag innebär att en jägare som jagar älg begår ett grovt
            jaktbrott om denne blir tvungen att använda vapnet vid ett möte
            med en björn. Sverigedemokraterna vill att lagen ändras och att
            halvautomatiska vapen som kan laddas med maximalt fem patroner
            i magasin och ett i patronläge får användas vid björnjakt.
          </p>
          <head xml:id="i-6dnKfaNDzWvGikV4y3BNAA" type="h1">
            Åtgärder mot illegala vapen
          </head>
          <head xml:id="i-GCunZ4Tt3YjutSGppvZtKH" type="h2">
            Skärpning av straffskalan
          </head>
          <p xml:id="i-2U3j3Lg2FYqujmgaqv3WyD">
            Den nya straffskalan för vapenbrott gör gällande att den som
            fälls för grovt vapenbrott skall dömas till fängelse i lägst ett
            år och högst fyra år.
          </p>
          <p xml:id="i-EZ7iRWNW4gBVE62g1Et3B8">
            Rikspolisstyrelsen anser att användningen av enhandsvapen och
            helautomatiska vapen i kriminella sammanhang utgör ett stort och
            växande problem. Enligt myndigheten har andelen våldsbrott med
            dödlig utgång då skjutvapen använts ökat. Vidare menar man att
            mord och väpnade uppgörelser i kriminella miljöer på senare tid
            kommit att utgöra ett sådant problem att situationen kan betecknas
            som akut. Rikspolisstyrelsen har därför förordat att straffet
            för grovt vapenbrott skall höjas till minst fängelse i två år.
            Speciellt för brott som avser enhandsvapen eller helautomatiska
            vapen har man också förordat höjt maxstraff till fängelse i sex
            år (prop. 2011/12:109 s. 14–27).
          </p>
          <p xml:id="i-XoeV6kaH5gaJwPpafu1cRx">
            Vi anser att regeringen måste ytterligare vidta konkreta åtgärder
            för att ta itu med situationen som Rikspolisstyrelsen betecknar
            som akut. Denna situation har tyvärr redan blivit en olycklig
            del av vardagen för invånare i t.ex. Malmö. Vi vill därför att
            regeringen höjer straffskalan för vapenbrott enligt följande:
          </p>
          <p xml:id="i-4GhdXGZgVJd6PYjeCerWns">
            Ringa vapenbrott ska ge böter eller fängelse i högst nio månader.
            Brott av normalgraden ska ge fängelse i högst tre år. Grovt vapenbrott
            ska ge minst två års fängelse och max sex års fängelse. Synnerligen
            grovt vapenbrott ska ge minst tre års fängelse och högst åtta
            år.
          </p>
          <head xml:id="i-Difvc1t5BuGmUp3CzSxmqB" type="h2">
            Uppvisande av tillståndsbevis för vapeninförsel
          </head>
          <p xml:id="i-R9uA6QT4bZS8wY6pMJ3zAJ">
            Tullverket har tidigare framställt önskemål om att tillståndsbevis
            för vapeninförsel skall uppvisas för Tullverket i samband med
            gränspassering och införsel av vapen. Enligt Tullverket skulle
            detta öka möjligheterna att kontrollera vilka vapen som förs in
            till Sverige och dessutom underlätta att beivra en utebliven anmälan
            om införsel som smugglingsbrott. Regeringens motargument har varit
            att straffansvar vid utebliven anmälan utgör en tillräcklig åtgärd
            för att upprätthålla anmälningsskyldigheten vid införsel av vapen.
            Motargumentet har alltså endast berört anmälningsskyldigheten.
            Det motsäger därmed inte Tullverkets argument om att uppvisande
            av tillstånd vid gränspassering skulle öka möjligheterna till
            kontroll av vilka specifika vapen som förs in och därmed också
            straffrättslig uppföljning av utebliven anmälan.
          </p>
          <p xml:id="i-BTKFaqUMoRNxJ4C9zzvSaN">
            Vi kan alla se med oro på hur insmugglade illegala vapen används
            vid grova brott i Sverige. Samtidigt har Tullverkets bemanning
            minskat sedan 90-talet och Sveriges inträde i Schengensamarbetet.
            Som en följd av detta är vi övertygade om att våra gränskontroller
            behöver stärkas för att förhindra antalet illegala vapen som införs.
            Vi vill därför att tillståndsbevis för vapeninförsel skall uppvisas
            till Tullverket vid gränspassering och införsel av vapen till
            Sverige.
          </p>
        </div>
        <div xml:id="i-VFp6nmAvZLM2xqcyqgpKAm" type="motSignatures">
          <list xml:id="i-4XhQcifntw3wCgjLLnAk5Z">
            <item xml:id="i-UCeYiTYiU4Fc6FEJuGVYiC">
              Kent Ekeroth (SD)
            </item>
            <item xml:id="i-J2FN4iVfWKm8EArGfwXtwn">
              Runar Filper (SD)
            </item>
            <item xml:id="i-8ok4mvwwUsH6i88x5mJcrH">
              Mikael Jansson (SD)
            </item>
            <item xml:id="i-5EMXpim9k5PdRKyVYJyRLt">
              Adam Marttinen (SD)
            </item>
            <item xml:id="i-9YvWVDyJgSALiSCKNkbbhv">
              Roger Richtoff (SD)
            </item>
            <item xml:id="i-FoPaP2sLe41N9sAW9gdWsU">
              Richard Jomshof (SD)
            </item>
            <item xml:id="i-LgeMagYxDJZSXa14zvt1yK">
              Magnus Persson (SD)
            </item>
            <item xml:id="i-GsfEeytyfVCvnkYeXB3wqV">
              Anders Forsberg (SD)
            </item>
            <item xml:id="i-3xFys6RfqnWoUGZPfpbP9W">
              Martin Kinnunen (SD)
            </item>
          </list>
        </div>
        <div xml:id="i-W4TjWZ6HTiXiKGxbhZgCN6" type="motNotes">
          <noteGrp xml:id="i-X2dPaFbqedcEB5bSCc3NmS">
            <note xml:id="i-GmtVPvX23Z87e8JrVnpRzq">
              [1] Se t.ex. SOU 1998:22, s. 136.
            </note>
          </noteGrp>
        </div>
      </div>
    </body>
  </text>
</TEI>
