<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--00209">
  <teiHeader>
    <fileDesc>
      <titleStmt>
        <title>om en ny internationell ekonomisk ordning</title>
        <author>av fru Jonäng</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en ny internationell ekonomisk ordning</title>
          <idno type="rdwebb">FZ02209</idno>
          <rs type="number">209</rs>
          <ref type="dokument_url_text">http://data.riksdagen.se/dokument/FZ02209/text</ref>
          <ref type="dokument_url_html">http://data.riksdagen.se/dokument/FZ02209</ref>
          <ref type="dokumentstatus_url_xml">http://data.riksdagen.se/dokumentstatus/FZ02209</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S9emfaxXsmAywnkewYKSJ7</idno>
            <name>GUNNEL JONÄNG</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NP7keU3nWDMVSkXxdppDj5" type="signed"/>
        <correspContext corresp="i-NP7keU3nWDMVSkXxdppDj5">
          <note type="signatory" corresp="i-S9emfaxXsmAywnkewYKSJ7"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__209/mot_197576__209-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1975/76: 209
          </p>
          <p>
            av fru Jonäng om en ny internationell ekonomisk ordning
          </p>
          <p>
            De senaste årens utveckling visar att klyftorna mellan rika och
            fattiga länder ökar. Fakta som olika FN-organ lagt fram talar
            också sitt tydliga språk: 1 miljard människor svälter eller är
            undernärda. Aldrig förr har så många människor saknat rent dricksvatten
            som nu. Världens analfabeter är fler än någonsin och det har aldrig
            funnits så många arbetslösa och un- dersysselsatta som i dag.
            Under 1974 och 1975 försämrades u-ländernas försörjningsläge betydligt
            genom minskad spannmålsproduktion och prishöjningar, främst på
            olja, men även på livsmedel och industrivaror. Utvecklingen har
            skiktat världens länder ytterligare. Vi har fått en ”fjärde värld”,
            en grupp u-länder som ej är oljeproducerande utan som drabbats
            särskilt hårt av prishöjningarna på olja och andra råvaror. U-landsbegreppet
            är ej längre enhetligt, sedan stora skillnader i standard har
            uppstått. Ojämlikheten i världen kan beskrivas på olika sätt,
            konsumtionsmönstret är ett sätt. De rika länderna med 40 96 av
            jordens befolkning konsumerar 85 96 av världsproduktionen, de
            fattiga länderna med 36 926 konsumerar 3 26, och en mellangrupp
            av länder med 24 96 av befolkningen konsumerar 12 96 av världsproduktionen.
            Utvecklingen mot allt större orättvisor och ojämlikhet mellan
            världens länder och folk kan ej accepteras. En värld i fred kan
            aldrig skapas så länge orättvisorna består och klyftorna växer.
            Risken för internationella konflikter är uppenbara i en värld
            där miljoner människor inte har tillgång till arbete och mat och
            annan livets nödtorft. De senaste åren har u-länderna slutit sig
            samman i ett gemensamt age- rande och en starkare sammanhållning.
            De har samtidigt skärpt sina krav på en mer rättvis fördelning
            av världens resurser och en ändrad arbets- fördelning mellan i-
            och u-länder. Mot bakgrund av u-ländernas svåra ekonomiska situation
            och på initiativ av Algeriets president Boumedienne sammankallades
            FN:s generalförsam- ling till extra session våren 1974. Sessionen
            kom att bli historisk, och det konkreta resultatet blev antagande
            av deklaration och handlingsprogram för upprättande av en ny internationell
            ekonomisk ordning. Sverige har slutit upp bakom u-ländernas krav,
            vilket inte är fallet med alla övriga i-länder. Drivkraften för
            oss är den världssolidaritet vi vill skapa för att utjämna klyftorna
            mellan fattiga och rika. I FN-deklarationen ger vi högtidliga
            löften: === Vi, FN:s medlemmar, har samlats till en extrasession
            i General-
          </p>
          <pb facs="riksdagen-motions-pdf/data/197576/mot_197576__209/mot_197576__209-002.pdf"/>
          <p>
            Mot. 1975/76:209 9
          </p>
          <p>
            församlingen för att för första gången studera problemen kring
            råvaror och utveckling i syfte att granska de viktigaste ekonomiska
            problem världs- gemenskapen står inför. — Vi förklarar högtidligen
            vår fasta föresats att med beslutsamhet gemensamt arbeta för upprättande
            av en ny internationell ordning baserad på rättvisa, oinskränkt
            jämlikhet, ömsesidigt beroende, ge- mensamma intressen och samarbete
            mellan alla stater, oberoende av eko- nomiska och sociala system.
            Denna ordning skall rätta till ojämlikheter och gottgöra orättvisor,
            göra det möjligt att undanröja den allt större klyftan mellan
            utvecklade länder och u-länder och tillförsäkra dagens och mor-
            gondagens generationer en stadigt ökande ekonomisk och social
            utveckling under fred och rättvisa. ———- Tyvärr har emellertid
            regeringens agerande stannat vid stora ord och löften om uppslutning
            kring u-ländernas krav. Man har vid internationella och nationella
            framträdanden stannat vid analyser och till intet förpliktande
            de- klarationer om nödvändigheten att minska klyftorna och orättvisorna
            i värl- den. Ej heller har regeringen gjort några överväganden
            och preciseringar av konsekvenserna för Sveriges del av en ny
            ekonomisk ordning. Det krävs överensstämmelse mellan ord och handling.
            Vi har ett moraliskt ansvar att fullfölja och att konkretisera
            vårt ställningstagande. Vår trovärdighet är också beroende av
            att de deklarationer och löften vi ger uppföljs i handling. Konsekvenserna
            för Sveriges del av en ny ekonomisk världsordning är naturligtvis
            svåra att förutse. Just därför krävs ett svenskt handlingsprogram.
            Man måste kraftfullt gripa sig an med frågan genom utredning,
            analys och en bred debatt. En parlamentarisk utredning bör tillsättas.
            En ny ekonomisk världsordning innebär åtgärder på en mängd samhälls-
            områden: finanspolitiskt, handels-, transport- och biståndspolitiskt.
            Behovet av en internationell råvarupolitik är uppenbart. U-ländernas
            stora beroende av råvaruexport och de kraftiga prisvariationerna
            har skapat stora ekono- miska problem för dem. Inrättande av internationella
            råvarulager och ef- fektivare råvaruavtal skulle vara angeläget.
            Frågan om en ny ekonomisk världsordning är emellertid av sådant
            slag att den kan få återverkningar på vårt samhälle och på den
            enskilda människan och hennes livssituation. Den måste därför
            föras ut till organisationer och människorna i samhället för debatt
            och ställningstagande. Samhällsmed- borgarna måste ta ställning
            till vilka förändringar man är beredd att acceptera i sin egen
            situation för att medverka till solidaritet i världen. En bred
            in- formationskampanj är nödvändig. Utgångspunkt för debatten
            i Sverige om en ny ekonomisk världsordning bör vara en idéförankrad
            utvecklingssyn. Utvecklingsbegreppet som råder i dag är knutet
            till ekonomisk tillväxt och inrymmer inga kvalitetsbestäm- ningar.
            Det handlar ensidigt om materiella ting. Vi har mer och mer kommit
            till insikt om att den ensidiga utveckling vi eftersträvat inte
            innebär personlig välfärd, och den kan heller inte utgöra grundval
            för en internationell so- lidaritetspolitik.
          </p>
          <pb facs="riksdagen-motions-pdf/data/197576/mot_197576__209/mot_197576__209-003.pdf"/>
          <p>
            Mot. 1975/76:209 10
          </p>
          <p>
            Utvecklingsbegreppet måste ges en kvalitativ dimension. Det är
            fråga om en ny personlig livsstil som innebär självförverkligande,
            solidaritet och ansvar för varandra i världen och för kommande
            generationer. Utvecklingsbegreppet måste sättas i förhållande
            till människors möjlig- heter och verkliga behov. En debatt om
            en ny ekonomisk världsordning måste också ta hänsyn till de sämst
            ställda i vårt eget samhälle. Mot bakgrund av det anförda hemställes
            A. att riksdagen hos regeringen begär 1. att en parlamentarisk
            utredning om konsekvenserna för Sve- riges del av en ny internationell
            ekonomisk ordning tillsättes, 2. att en särskild referensgrupp
            med olika yrkeskategorier och intresseinriktningar knyts till
            utredningen, 3. att material utarbetas för en bred informationskampanj,
            B. attriksdagen anvisar 5 milj. kr. till studieförbunden i anslutning
            till informationskampanjen.
          </p>
          <p>
            Stockholm den 13 januari 1976 GUNNEL JONÄNG (c)
          </p>
        </div>
      </div>
    </body>
  </text>
</TEI>
