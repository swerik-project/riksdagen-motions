<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00013">
  <teiHeader>
    <fileDesc>
      <titleStmt>
        <title>med anledning av prop. 2009/10:210 Patientsäkerhet och tillsyn</title>
        <author corresp="i-9hz9iPqymCdhBS9gVoZrbj i-7YbH6oTUwG4Qn94QEVE6as">av Thomas Nihlén och Gunvor G Ericson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:210 Patientsäkerhet och tillsyn</title>
          <idno type="rdwebb">GX02So13</idno>
          <rs type="number">So13</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So13/text</ref>
          <ref type="dokument_url_html">http://data.riksdagen.se/dokument/GX02So13</ref>
          <ref type="dokumentstatus_url_xml">http://data.riksdagen.se/dokumentstatus/GX02So13</ref>
          <ref type="doc">http://data.riksdagen.se/fil/AACAA5A3-0105-46F5-9965-830C7F016B96</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9hYcx8oJzJWkb8RzRi899b" type="basedOn"/>
        <correspContext corresp="i-9hYcx8oJzJWkb8RzRi899b">
          <ref>Proposition 2009/10:210</ref>
        </correspContext>
        <correspAction xml:id="i-5hqVefhq6dU7QWhMQyKRd5" type="signed"/>
        <correspContext corresp="i-5hqVefhq6dU7QWhMQyKRd5">
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-7YbH6oTUwG4Qn94QEVE6as"/>
        </correspContext>
        <correspAction xml:id="i-Te9MNqDNsSGfCiFm677NWF" type="referral">
          <date when="2010-05-04"/>
        </correspAction>
        <correspAction xml:id="i-BjZBnJS3nKuekXB2YLpf3Z" type="dismissal">
          <date when="2010-05-03"/>
        </correspAction>
        <correspAction xml:id="i-EkkLYFZtkyLKmtHtndVwSP" type="dismissal">
          <date when="2010-05-03"/>
        </correspAction>
        <correspAction xml:id="i-34UuSEHRcewhgK4UhokJFs" type="transfer">
          <date when="2010-04-28"/>
        </correspAction>
        <correspAction xml:id="i-TUum45f8BQ7gJtnLoA2yah" type="submission">
          <date when="2010-04-28"/>
        </correspAction>
        <correspAction xml:id="i-FdbTvGjEK2tEqtjp4ojmfP" type="assigned"/>
        <correspContext corresp="i-FdbTvGjEK2tEqtjp4ojmfP">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XfqojqcCag1JCmdWKQcMFu" type="motBody">
        <div xml:id="i-KNJ4qk1646ZYx2D56XgCsi" type="motProposal" subtype="förslag">
          <head xml:id="i-6i9KQufjUsixoMnRuYU8Z6">
            Förslag till riksdagsbeslut
          </head>
          <list xml:id="i-YJT6zvtBJ9QryE6UYyooVr" style="ol">
            <item xml:id="i-95QHdvPL9R1Y9EH24HpUR8">
              Riksdagen tillkännager för regeringen som sin mening vad som
              anförs i motionen om meddelarskydd för personalen inom all offentligt
              finansierad vård och omsorg.
            </item>
            <item xml:id="i-DdbUfur4ZfuwqEx1ZtwoV1">
              Riksdagen tillkännager för regeringen som sin mening vad som
              anförs i motionen om en kommission för läkemedelssäkerhet.
            </item>
            <item xml:id="i-VaatFuNTqS7ijPQN2Kxsn4">
              Riksdagen tillkännager för regeringen som sin mening vad som
              anförs i motionen om anmälningsskyldighet när det gäller biverkningsproblematik
              och skador orsakade av medicintekniska hjälpmedel.
            </item>
            <item xml:id="i-V2qfiwY2MJpqQiVxXK6KrB">
              Riksdagen tillkännager för regeringen som sin mening vad som
              anförs i motionen om lex Gulli.
            </item>
            <item xml:id="i-6CWGd52HgyRsmXrbegN75S">
              Riksdagen tillkännager för regeringen som sin mening vad som
              anförs i motionen om förväxlingsproblematik med anledning av Mina
              sparade recept på apoteket.
            </item>
            <item xml:id="i-4SbPxZDKupFkfRWcKGhgPn">
              Riksdagen tillkännager för regeringen som sin mening vad som
              anförs i motionen om uppföljning av utvecklingen när det gäller
              anmälningar till polis och åklagare vid fel i vården.
            </item>
            <item xml:id="i-6yK86jGwdePYtD2FwERixL">
              Riksdagen tillkännager för regeringen som sin mening vad som
              anförs i motionen om företrädare för allmänheten i Socialstyrelsens
              klagomålshantering.
            </item>
          </list>
        </div>
        <div xml:id="i-2rbtCFxL59uB5GRBxNKmtP" type="motContent">
          <head xml:id="i-GUFerHsg7czoW2iiCaM7sK" type="h1">
            Motivering
          </head>
          <p xml:id="i-HU7yhUmk8vpuiCEbsKW7hz">
            Patientsäkerhet och tillsyn i vården är mycket viktiga frågor.
            Enskilda och deras anhöriga måste kunna känna sig trygga i mötet
            med vården. Felbehandlingar måste minska. Resurser måste användas
            på bästa möjliga sätt.
          </p>
          <p xml:id="i-S8jZt5ZF14HmAu5D1W1c9s">
            I propositionen föreslår regeringen att lagen om yrkesverksamhet
            på hälso- och sjukvårdens område (LYHS) upphävs och ersätts av
            en ny samlad patientsäkerhetslag.
          </p>
          <p xml:id="i-4q8VnTjpXjd7HELGLXjKY6">
            Miljöpartiet menar att det är bra att regeringen lägger fram
            denna proposition, och den innehåller många förbättringar. Det
            finns dock några förändringar vi vill göra på patientsäkerhetsområdet
            som skulle ha stor betydelse för såväl enskilda som samhället
            i stort.
          </p>
          <head xml:id="i-RNcyFPQr1pLYM6PadnT7iG" type="h2">
            Vikten av folkhälsoperspektiv
          </head>
          <p xml:id="i-YJnNtZfytJ1KUdapL7URGM">
            Övergripande vill vi peka på vikten av ett folkhälsoperspektiv
            och folkhälsoarbete nationellt, lokalt och regionalt. En god och
            jämlik hälsa för hela befolkningen minskar behovet av sjukvård.
            Med ett folkhälsoperspektiv i fokus blir vårdens roll inte bara
            vårdande och botande, utan också hälsofrämjande. Grundläggande
            för patientsäkerheten är att vården har ett helhetsperspektiv
            på sin funktion och på människan. Det minskar också risken för
            att människor hamnar mellan olika system och funktioner. Bättre
            mottagande av individer, bättre arbetsförhållanden för personal
            och bättre använda resurser blir det sammantagna resultatet.
          </p>
          <head xml:id="i-XBXRjuU6K7ftsScom9A3mM" type="h2">
            Meddelarskydd och meddelarfrihet för personalen i all offentligt
            finansierad hälso- och sjukvård
          </head>
          <p xml:id="i-3ZGAbUHe7kLjJZkSq5bwgy">
            En viktig del i kvalitets- och säkerhetsarbetet är enligt vår
            mening hälso- och sjukvårdspersonalens rätt och möjligheter att
            yttra sig om verksamheten. I dag omfattas alla av rätten att meddela
            uppgifter för publicering, meddelarfrihet. Man är också garanterad
            anonymitet som meddelare. Offentliga arbetsgivare får inte efterforska
            vem som lämnat meddelanden för publicering.
          </p>
          <p xml:id="i-PvjRr5X6rZLFhkVun3V4sq">
            En ökande andel av den offentliga verksamheten utförs i dag av
            privata företag. Allt större delar av vår gemensamt, offentligt
            finansierade verksamhet kommer därmed att stå utan insyn. Privata
            företag omfattas inte av efterforskningsförbudet. Anställda där
            har alltså sämre meddelarskydd än sina kollegor i offentlig verksamhet.
            Privatanställda kan inte anonymt lämna ut uppgifter om missförhållanden
            utan att riskera disciplin­åföljd av arbetsgivaren. De anställda
            måste själva kunna bedöma om missförhållandena är så allvarliga
            att det är ett lex Sarah-ärende, annars riskerar de till och med
            skadestånd för att ha avslöjat företagshemligheter. Detta är enligt
            vår mening orimligt.
          </p>
          <p xml:id="i-U3tT98LB9WE3jyrF6chHf3">
            Därför är det viktigt att personal ska kunna anmäla om man ser
            missförhållanden inom verksamheten. Det är en säkerhet inte bara
            för den anställde, utan i högsta grad för den enskilde, anhöriga
            och allmänhet att veta att ett sådant lagskydd finns. Men det
            är inte bara meddelarfriheten som är viktig, utan också att det
            finns ett skydd för den som anmäler, s.k. meddelarskydd. Meddelarskydd
            innebär att man har skydd mot att någon gör efterforskningar om
            vem som röjt en uppgift.
          </p>
          <p xml:id="i-SpkKFYxCvmBCbh5AJDRz4Z">
            Hur hälso- och sjukvården fungerar får aldrig betraktas som en
            företagshemlighet.
          </p>
          <p xml:id="i-AfHzciEF2DLS4U2xuRQVRC">
            Personalen är den viktigaste kvalitetsfaktorn. Vi anser att alla
            entreprenadavtal med privata utförare inom vård och omsorg ska
            omfatta personalens rätt till meddelarskydd. Därutöver krävs ny
            lagstiftning. Vi föreslår att det tillsätts en ny utredning för
            att grundlagsskydda personalens meddelarskydd inom all offentligt
            finansierad vård och omsorg.
          </p>
          <head xml:id="i-Tz8HQYWkLpMUGw1vMvgzNe" type="h2">
            Patientsäkerhet när det gäller läkemedel
          </head>
          <head xml:id="i-4GJi6H2U3TJUrQLMHmFZjY" type="h3">
            Kommission för läkemedelssäkerhet
          </head>
          <p xml:id="i-FpW89WR74PdbtqxreYr6xX">
            Miljöpartiet har i olika sammanhang lyft fram frågan om läkemedel
            och den felaktiga läkemedelsanvändning som förekommer. Att detta
            är ett stort samhällsekonomiskt, medicinskt och folkhälsopolitiskt
            problem är de flesta överens om. Problemet är känt sedan många
            år tillbaka, men det har inte skett några märkbara förbättringar
            trots att medvetenheten är relativt stor och ett antal åtgärder
            har satts in.
          </p>
          <p xml:id="i-H51gFX2b4dbE5MuqBrCqR4">
            Felaktig läkemedelsanvändning kan innebära att en patient fått
            fel läkemedel, fel dosering, ett onödigt läkemedel och/eller bristfällig
            uppföljning av behandlingen. Detta kan leda till problem, allvarliga
            biverkningar, sjukdom och ibland även död för patienten. Vi vet
            i dagsläget inte hur många människor i Sverige som drabbas och
            vilka orsakerna är, inte heller exakt hur stor den totala samhällskostnaden
            är.
          </p>
          <p xml:id="i-QWXjhgSLRWvToEbcBtMRiU">
            Uppskattningar som finns talar dock för att kostnaderna för den
            felaktiga läkemedelsanvändningen ligger på 2530 miljarder kronor
            och att det är hundratusentals patienter som drabbas av problem
            och sjuklighet och kanske tusentals som avlider av läkemedelsrelaterade
            orsaker. Eftersom det i dag saknas säkra uppgifter kring storleksordningen
            av de samhälls­ekonomiska kostnaderna, hur många som drabbas och
            varför, är det svårt att föra en seriös debatt kring dessa viktiga
            frågor. Som en följd av detta råder det också en stor osäkerhet
            kring vilka konkreta åtgärder som bör vidtas för att minska kostnader
            och lidande orsakade av felaktig läkemedelsanvändning. Av detta
            skäl vill Miljöpartiet tillsätta en kommission för läkemedelssäkerhet.
            Det är en viktig åtgärd för att öka förutsättningarna för både
            större patientsäkerhet och tillsyn. Regeringen kommer inte åt
            denna problematik i propositionens förslag.
          </p>
          <p xml:id="i-Lbk5hwzcJTxK6Wfsb5zwrm">
            I den föreslagna lagens 3 kap. 2 § anges att Vårdgivaren ska
            vidta de åtgärder som behövs för att förebygga att patienter drabbas
            av vårdskador. För åtgärder som inte kan vidtas omedelbart ska
            en tidsplan upprättas. Detta är bra. I författningskommentaren
            sägs dock att På samma sätt som gäller på arbetsmiljöområdet är
            det inte fråga om ett strikt ansvar utan vårdgivarens skyldighet
            gäller inom ramen för de kunskaper som finns tillgängliga i samhället.
            En läkemedelskommission skulle medverka till att höja kunskapen
            i samhället på ett sätt som är en förutsättning för att den nya
            lagen ska få en verklig innebörd på läkemedelsområdet.
          </p>
          <head xml:id="i-3mAKbVKmnYZcv6aam981Mz" type="h3">
            Biverkningsproblematik behöver lyftas fram
          </head>
          <p xml:id="i-LSf1ASqjUUyjhCcpwZ8UQ4">
            Läkemedelsverket har föreslagit att det ska framgå av lagen att
            händelser där en medicinteknisk produkt kan ha påverkat förloppet
            snarast ska anmälas av vårdgivaren till tillverkaren av produkten
            och till Läkemedelsverket. Regeringen menar att det inte behövs
            eftersom det redan finns föreskrifter från Socialstyrelsen om
            detta. Regeringen pekar också på att det i Läkemedelsverkets föreskrifter
            (LVFS 2001:12) om säkerhetsövervakning av läkemedel också finns
            bestämmelser om att den som bedriver verksamhet inom hälso- och
            sjukvården till snarast ska rapportera samtliga allvarliga biverkningar
            och oförutsedda biverkningar Läkemedelsverket samt sådana biverkningar
            som synes öka i frekvens. Regeringen skriver i propositionen att
            man inte ser att det skulle finnas skäl att föra över motsvarande
            bestämmelser till den nya patientsäkerhets­lagen enbart av den
            anledningen att vårdgivare inte följer redan tvingande föreskrifter.
            Vi håller inte med om detta resonemang. Att urskilja och anmäla
            biverkningar är ett påtagligt eftersatt område, och när nu regeringen
            gör en samlad patientsäkerhetslag hade det varit av stort värde
            att samtidigt föra över dessa regler till den nya lagen. Uppgiften
            hade på så vis lyfts fram och inte fortsatt vara en fråga som
            tillsyns­myndigheterna ska lyfta fram genom information, vilket
            är vad regeringen förespråkar. Detta vill vi ge regeringen till
            känna. Det gäller också skyldigheten att anmäla händelser där
            en medicinteknisk produkt kan ha påverkat förloppet negativt.
          </p>
          <p xml:id="i-6tkFM1i9YsW95iBcRqRanW">
            Miljöpartiet anser för övrigt att det bör finns en fristående
            brukarstyrd konsument­organisation för läkemedelsfrågor. Tidigare
            fanns Kilen som hade verkat sedan 1992 och hade en viktig funktion.
            Regeringen avvecklade stödet i samband med budgeten 2006/07 och
            hänvisade till att Läkemedelsverket skulle ansvara för och starta
            upp en verksamhet med patient- och brukarrapportering av biverkningar
            och att Kilens verksamhet därmed inte behövdes. Vi anser att detta
            var ett stort misstag. Området är av sådan karaktär att det behövs
            en fristående och brukarstyrd funktion. Vi har därför i höstbudgeten
            föreslagit att medel avsätts till detta.
          </p>
          <head xml:id="i-5PjiemupqeyWdV89dC5vgd" type="h3">
            Inför en lex Gulli
          </head>
          <p xml:id="i-PR1v9ntzhUkBAxfAx2Y2fR">
            Problem med felaktig läkemedelsanvändning finns i alla åldersgrupper,
            men den grupp som är särskilt utsatt är äldre människor. Särskilt
            uppmärksammat var fallet med Gulli Johansson som för ett par år
            sedan lyftes fram i SVT:s program Uppdrag granskning. Gulli Johansson
            hade fått läkemedels­behandling utifrån symtom som tolkats fel.
            Hon bedömdes vara dement utan att vara det. När hon en dag var
            för dålig för att kunna ta sina läkemedel piggnade hon till remarkabelt
            och hela kedjan av missbedömningar rullades upp. Hon hade då förlorat
            elva år av sitt liv.
          </p>
          <p xml:id="i-RjTpYBpu7pSDCCtkxeWfAD">
            Många äldre får tio eller fler läkemedel per dag, och var fjärde
            patient är ordinerad direkt olämpliga eller farliga läkemedel.
            Cirka 20 % av alla äldre som läggs in akut på sjukhus har drabbats
            av biverkningar av olika läkemedel.
          </p>
          <p xml:id="i-SimCPxJ8TXrUx1dHofpmoW">
            Omkring 45 000 personer över 75 år fick 2008 antipsykotiska läkemedel.
            Dessa läkemedel är tänkta för psykossjukdomar, som schizofreni,
            men de allra flesta äldre som får antipsykotiska läkemedel är
            dementa.
          </p>
          <p xml:id="i-6f7VFheJWLRr9qvSsrVH8K">
            En tredjedel av alla Sveriges gamla dementa har fått antipsykotisk
            medicin. Trots att forskningen visar entydiga resultat: dementa
            patienter som får dessa läkemedel löper tre till fyra gånger högre
            risk att dö eller skadas.
          </p>
          <p xml:id="i-W6cvD8z5jnxgq8evbvWMSp">
            Den anmälningsskyldighet, lex Maria, som i dag finns för att
            anmäla en händelse till Socialstyrelsen i de fall en patient drabbats
            av eller utsatts för risk att drabbas av allvarlig skada eller
            sjukdom överförs nu till nya lagen. Enligt den nya benämningen
            ska det gälla allvarlig vårdskada. Det innebär egentligen inte
            någon skillnad mot nuvarande lag.
          </p>
          <p xml:id="i-StTGEcMqz2jpxtxzXwqdeT">
            Det har dock visat sig att läkemedelsrelaterade problem och läkemedelsvanvård
            sällan eller aldrig anmäls enligt lex Maria, och inte heller enligt
            lex Sarah i omsorgen av äldre och funktionshindrade.
          </p>
          <p xml:id="i-227LJg8VxqrgEbHCUGJUPB">
            Miljöpartiet vill därför införa vad vi kallar en lex Gulli. Det
            skulle innebära att det införs en anmälningsskyldighet om personalen
            misstänker läkemedelsvanvård då någon drabbas av allvarliga läkemedelsrelaterade
            problem som en följd av felaktig läkemedelsförskrivning. Även
            när läkemedel skrivs ut utan att självklara mänskliga behov tillgodosetts
            (möjlighet att regelbundet äta sig mätt, sova, röra på sig, ha
            mänsklig kontakt och en trygg situation) ska en anmälan kunna
            göras enligt lex Gulli. Anhöriga ska också kunna göra en sådan
            anmälan.
          </p>
          <p xml:id="i-MeKdutMrEmbhGNLmnUrq61">
            Den nya lagen som föreslås i propositionen tar inte fasta på
            ovanstående problematik på ett tillfredsställande sätt. Läkemedelsrelaterade
            problem är av en sådan art att de behöver lyftas fram särskilt.
            De har hittills lyfts fram påfallande sällan genom lex Maria,
            och det är heller inte säkert att vårdgivare i sitt patientsäkerhetsarbete
            lyfter fram detta särskilt, om inte problemet påtalas särskilt
            inom ramen för lagen.
          </p>
          <head xml:id="i-MdVt5sqdij1mt61F4gAHAA" type="h3">
            Förväxlingsproblematik gällande recept och ordination
          </head>
          <p xml:id="i-NLvLCFYB1qZu2iW4tUX9kC">
            Ett mycket konkret problem som innebär risker och felaktig läkemedelsanvändning
            hör samman med receptrutiner. Varje gång en patient hämtar ut
            ett läkemedel från ett apotek får patienten samtidigt en utskriven
            lista i sin hand Mina sparade recept på apoteket. Där står hur
            länge recepten är giltiga, exakt vilket läkemedel som är utskrivet,
            hur dessa ska tas och hur stor mängd som återstår att ta ut.
          </p>
          <p xml:id="i-79HChVPESmWFgYrZxecE54">
            Att en läkare valt att byta ut recept eller ställa ut medicin
            av viktiga orsaker är inget som framgår. Denna lista ska alltså
            inte förväxlas med läkarens aktuella ordination, vilket den visat
            sig göra i många fall. Patienter tar den medicin som står på listan
            de får från apoteket, vilket ofta betyder felmedicinering. Det
            kan få och har i vissa fall också fått allvarliga konsekvenser.
            Lex Maria-anmälningar har gjorts, och flera landsting har lyft
            upp frågan till såväl Socialstyrelsen och Läkemedelsverket som
            Apoteket. Läkare beskriver hur patienter, ofta äldre men även
            i andra åldersgrupper, så gott som dagligen tolkar listan från
            apoteket som den aktuella som de rättar sig efter. De justeringar
            som gjorts av listans utformning har inte inneburit någon verklig
            skillnad för förväxlingsrisken. Lex Maria-anmälningar görs till
            Socialstyrelsen. Socialstyrelsen har dock inte tillsynsansvar
            över apoteken, vilket gör att de enbart kan påtala problemet.
            Problemet fortgår trots att det påtalas.
          </p>
          <p xml:id="i-KMPCZsDWFpCJMxfWAp7jRe">
            Vi anser att det är angeläget att situationen ses över och att
            regeringen tar initiativ för att risken för felmedicinering så
            som den ovan beskrivits helt undanröjs.
          </p>
          <head xml:id="i-4SDiLkTYUNNA74TnXHJQG8" type="h2">
            Ansvarssystemets utformning disciplinpåföljder
          </head>
          <p xml:id="i-MeHTYVYDyARQLJpMtH79bT">
            Frågan om disciplinansvar och ansvarssystemets utformning för
            hälso- och sjukvårdspersonal är en av de viktigaste och känsligaste
            frågorna i propositionen. Regeringens förslag är att disciplinpåföljderna
            varning och erinran ersätts av bl.a. en utökad möjlighet att besluta
            om prövotid. Möjligheten att dra in legitimationen för en yrkesutövare
            kvarstår.
          </p>
          <p xml:id="i-KXDTYAf89AWSEWoLy8wk9D">
            Ett skäl till att ha kvar varning respektive erinran är att systemet
            skulle kunna ha en preventiv funktion. Ett annat skulle kunna
            vara patienternas önskan om att få upprättelse gentemot enskilda
            yrkesutövare. Dessa skäl går inte att bortse från, men vid en
            sammanvägd bedömning delar vi den bedömning som redovisas i propositionen
            om att det föreslagna systemet tillgodoser patientsäkerheten i
            högre grad än det nuvarande. Patienten kommer att få svar på frågor
            om vad som egentligen hänt och vilka åtgärder som det inträffade
            kommer att föranleda. Klagomål kan resultera i kritik från Socialstyrelsen
            mot enskilda yrkesutövare eller i förlängningen att Socialstyrelsen
            anmäler yrkesutövare till Hälso och sjukvårdens ansvarsnämnd (Hsan)
            med begäran om t.ex. prövotid. Socialstyrelsen föreslås även kunna
            utreda omständigheter som inte framgår av patientens klagomål.
            En patients klagomål kommer alltså jämfört med i dag att medföra
            en bredare genomlysning av vilka fel som begåtts och av vem samt
            hur liknande fel framöver ska kunna förhindras eller motverkas.
            Ett viktigt skäl till förslaget att ersätta varning och erinran
            med bl.a. möjligheten att kunna besluta om prövotid i fler fall
            än i dag är att prövotid är en effektivare patientsäkerhetsåtgärd
            än disciplinpåföljder. Prövotid innebär att den yrkesutövare som
            är föremål för det statliga ingripandet sätts under skärpt kontroll
            under tre år. Någon motsvarande skärpt kontroll förekommer inte
            beträffande de yrkesutövare som ålagts en erinran eller varning.
          </p>
          <p xml:id="i-Y6gWQ9CNY69oruQYWeDuHv">
            Det kan inte uteslutas att förändringarna i ansvarssystemets
            utformning när det gäller disciplinpåföljd kan leda till att missnöjda
            patienter eller anhöriga som vill att enskilda personer ställs
            till svars och i stället i större utsträckning vänder sig till
            åklagare för att få sin sak prövad i allmän domstol med krav på
            straff eller skadestånd. Karolinska Institutet har pekat på detta
            i sitt remissvar på Patientsäkerhetsutredningen. Även Åklagarmyndigheten
            har tagit upp denna aspekt i sitt remissvar. Dessa påpekanden
            kan inte avfärdas. Vi delar den oro som remissinstanserna för
            fram. Det skulle kunna leda till att ett slags parallellt straffrättsligt
            system byggs upp vid sidan av det ordinarie ansvarssystemet och
            får en stor omfattning. Självklart kan kriminella handlingar begås
            även i hälso- och sjukvården och ska då prövas av rättssystemet,
            men normala fel och misstag i vården bör hanteras av Socialstyrelsen,
            inte av polisen. Vi anser att skälen för en förändring av disciplinpåföljderna
            i enlighet med propositionen är starka, men utvecklingen måste
            noga följas upp av regeringen och återrapporteras till riksdagen.
            Skulle det visa sig att det nya systemet leder till en stor ökning
            av anmälningar till polis och åklagare måste ansvarssystemet kunna
            omprövas eller ses över.
          </p>
          <head xml:id="i-E7V4MKXqsmRymPLzLXVSyf" type="h2">
            Socialstyrelsens hantering av klagomål och anmälningar
          </head>
          <p xml:id="i-B8CWGnZfKZKFV2QL5o5iKY">
            Socialstyrelsen får i det nya ansvarssystemet uppdraget att efter
            anmälan pröva klagomål mot hälso- och sjukvården och dess personal.
            Nuvarande möjlighet för patienter att anmäla hälso- och sjukvårdspersonal
            till Hsan försvinner. Hsan kommer enbart att pröva frågor om prövotid,
            återkallelse av legitimation, återkallelse av annan behörighet
            att utöva yrke inom hälso- och sjukvården, begränsning av förskrivningsrätt
            samt ansökningar om ny legitimation.
          </p>
          <p xml:id="i-QJNwaNNH72a7tmeAumFy94">
            Socialstyrelsens beslut om kritik i klagomålsärenden och andra
            tillsynsärenden ska i det nya systemet inte kunna överklagas.
            Flera remissinstanser har framfört att patienter och anmälare
            bör få möjlighet att överklaga Socialstyrelsens beslut om kritik
            i klagomålsärenden. Hsan har t.ex. i sitt remissyttrande ifrågasatt
            att yrkesutövare som i beslut fått kritik riktad mot sig inte
            ska ha möjlighet att överklaga beslutet. Socialstyrelsens beslut
            om att en yrkesutövares handlande är olämpligt, antingen med hänsyn
            till patientsäkerheten eller på grund av att det strider mot lag
            eller vetenskap och beprövad erfarenhet, är enligt Hsan ägnade
            att uppfattas som bindande och avsikten är att uppställa normer
            för yrkesutövarens agerande. Att den anmälde har behov av rättsskydd
            och därmed ska kunna överklaga framstår enligt Hsan som självklart.
          </p>
          <p xml:id="i-4KVVp3sqRsUenTo8sjhZ82">
            Vi delar bedömningen att frågan om överklagandemöjlighet måste
            lösas. Det är en stor brist att frågan inte är löst i propositionen.
            Regeringen redovisar i propositionen att en översyn ska göras
            av en rätt att överklaga Socialstyrelsens beslut, såväl i klagomålsärenden
            som i egeninitierad tillsyn, så att sådana bestämmelser om möjligt
            ska kunna träda i kraft i nära samband med denna lags ikraftträdande
            (2011). Vi är ense med regeringen om att en sådan översyn bör
            innefatta vem som ska kunna överklaga beslut (vårdgivare, enskilda
            yrkesutövare respektive patienter), under vilka förutsättningar
            beslut får överklagas, vilken instans som ska pröva överklaganden,
            vilka resurser som denna instans bör ha för hanteringen samt frågan
            om beslut som innehåller kritik mot vårdgivare och enskilda yrkesutövare
            bör formuleras på ett särskilt sätt.
          </p>
          <p xml:id="i-LjJ1PJyQXxRapsjKwrWYBg">
            Allmänhetens förtroende för Socialstyrelsens klagomålshantering
            kommer att vara en avgörande fråga i det nya ansvarssystemet.
            Det är viktigt att hanteringen av klagomål från patienter och
            närstående upplevs som tillräcklig, rättvis och rättssäker av
            de klagande.
          </p>
          <p xml:id="i-2zB2SwcxiY7geFz2WayYqH">
            Hsan har i sitt arbete haft särskilda ledamöter för att öka insynen
            och särskilt företräda allmänhetens intressen. Ärendena i Hsan
            förbereds på nämndens kansli av handläggare som är jurister. För
            den medicinska bedömningen anlitas experter: dels företrädare
            för olika medicinska specialiteter, dels företrädare för andra
            yrken inom hälso- och sjukvården t.ex. tandläkare och sjuksköterskor.
            Dessa föredrar också ärendena vid ansvarsnämndens sammanträden,
            som leds av en ordförande som är eller har varit domare. I enklare
            fall, ärenden som av olika skäl (t.ex. på grund av preskription)
            inte tas upp till prövning eller där det efter utredning står
            klart att anmälan inte kan leda till påföljd, får ordföranden
            ensam fatta beslut. År 2008 fattade Hsan beslut i 4 754 ärenden,
            av dessa var 495 nämndbeslut och resten ordförandebeslut.
          </p>
          <p xml:id="i-YBH3rckav1Tkjaz9fqMDzs">
            Förslaget till hantering av patientklagomålen innebär att den
            nuvarande öppenheten och möjligheterna till insyn vid den domstolsliknande
            prövningen under medverkan av företrädare för allmänheten kommer
            att gå förlorad. I princip får bara patient och yrkesutövare full
            insyn i handläggningen hos Socialstyrelsen. Vi anser att det är
            nödvändigt att allmänheten även i fortsättningen har en insyn
            i verksamheten. Förtroendet för vården är inte statiskt och något
            som kan tas för givet, utan det måste ständigt erövras och underhållas
            genom olika aktiva åtgärder. Insyn och kontroll i prövningsprocessen
            genom medverkan av representanter för allmänheten är i grunden
            en förtroendefråga. Ett bibehållet eller ökat förtroende för vården
            kan komma inte minst dem som arbetar i vården till godo i form
            av förståelse för arbetsuppgifternas svårighet och uppskattning
            av de insatser som görs. Vi föreslår att det även i det nya systemet
            för hantering av anmälningar och klagomål ska finnas representanter
            för allmänheten med i beslutsfattandet. Detta bör riksdagen som
            sin mening ge regeringen till känna.
          </p>
        </div>
        <div xml:id="i-WkxawB8jc2GJB3AAv8bGb4" type="motSignatures">
          <list xml:id="i-2sbL5WWDnLetuUdzpCwFjB">
            <item xml:id="i-VA9LYXCafQmxnDPRUhvbGi" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-Ar2ZrC6oydjmT3cgeGqoc7" who="i-7YbH6oTUwG4Qn94QEVE6as">
              Gunvor G Ericson (mp)
            </item>
          </list>
        </div>
      </div>
    </body>
  </text>
</TEI>
