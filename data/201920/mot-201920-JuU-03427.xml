<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-03427">
  <teiHeader>
    <fileDesc>
      <titleStmt>
        <title>med anledning av prop. 2019/20:36 Ett särskilt straffansvar för samröre med en terroristorganisation</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3427 av Linda Westerlund Snecker m.fl. (V)</title>
          <idno type="rdwebb">H7023427</idno>
          <rs type="number">3427</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7023427/text</ref>
          <ref type="dokument_url_html">http://data.riksdagen.se/dokument/H7023427</ref>
          <ref type="dokumentstatus_url_xml">http://data.riksdagen.se/dokumentstatus/H7023427</ref>
          <ref type="docx">http://data.riksdagen.se/fil/65310E1B-8CB1-4E48-BD5D-EF9573B938B1</ref>
          <ref type="pdf">http://data.riksdagen.se/fil/3EDEC05C-64E9-42F5-AED7-CE7382D0E118</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6aXE5ZrA4jJFnRsMYhJAim" type="basedOn"/>
        <correspContext corresp="i-6aXE5ZrA4jJFnRsMYhJAim">
          <ref>Proposition 2019/20:36</ref>
        </correspContext>
        <correspAction xml:id="i-QfHb3ttfSh6bxUBA7aGyvK" type="signed"/>
        <correspContext corresp="i-QfHb3ttfSh6bxUBA7aGyvK">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-VhSGMMEzi2nSSLZR8CwaQk" type="submitted">
          <date when="2019-11-18"/>
          <time when="15:32:53"/>
        </correspAction>
        <correspAction xml:id="i-2pg9QpwSxpHJkYsuvwonXr" type="dismissed">
          <date when="2019-11-21"/>
        </correspAction>
        <correspAction xml:id="i-7NZZ5Z7hjV4KWjFfLavKmt" type="reviewed">
          <date when="2019-11-21"/>
          <time when="11:52:22"/>
        </correspAction>
        <correspAction xml:id="i-A2Z76KQozaaW6Sh5wk7kzP" type="referred">
          <date when="2019-11-22"/>
        </correspAction>
        <correspAction xml:id="i-XBoeo4EDPzCGRNren5MWnj" type="assigned">
          <date when="2020-01-22"/>
          <time when="16:37:53"/>
        </correspAction>
        <correspContext corresp="i-XBoeo4EDPzCGRNren5MWnj">
          <ref type="assignedTo">Justitieutskottet</ref>
        </correspContext>
        <correspAction xml:id="i-RpQ429vcVA83tqLosPEUdW" type="behandlas_i"/>
        <correspContext corresp="i-RpQ429vcVA83tqLosPEUdW">
          <ref type="uppgift">2019/20:JuU13</ref>
          <ref type="ref_dok_id">H701JuU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU13</ref>
          <ref type="ref_dok_titel">Ett särskilt straffansvar för samröre med en terroristorganisation</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:3427 av Linda Westerlund Snecker
          m.fl. (V) med anledning av prop. 2019/20:36 Ett särskilt straffansvar
          för samröre med en terroristorganisation
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-KdS5C1vaLtxsPZRNjdD86g">
            1 Förslag till riksdagsbeslut
          </head>
          <list>
            <item xml:id="i-5DHy48tWwWT2SVVcaizTt4" sortKey="Yrkande 1">
              Riksdagen avslår proposition 2019/20:36.
            </item>
          </list>
        </div>
        <div type="motContent">
          <head xml:id="i-CXDoedxgTNT25MNXJpZAHL" type="h1">
            2 Inledning
          </head>
          <p xml:id="i-81GbqjscLY1o6ppCPqPXEY">
            Vänsterpartiet värnar demokratiska grundvärden som rättssäkerhet
            och skyddet för den personliga integriteten. Vi vill samtidigt
            inte försvåra de brottsbekämpande myndig­heternas arbete med att
            utreda och beivra brott. Därför är vi även angelägna om att det
            finns ett regelverk som ger ett gott skydd för Sveriges och landets
            invånares säkerhet. Det måste kunna ställas höga krav på att terrorism
            och grov brottslighet bekämpas på ett effektivt sätt med hjälp
            av lagstiftning som bygger på de grundläggande rättsliga principerna
            i en rättsstat. I stället för att hasta igenom ny straffrättslig
            lagstiftning som under tidigare mandatperioder bör det förebyggande
            arbetet förbättras. Förutsättningarna för att tillämpa befintlig
            lagstiftning ska vara goda, och lagstiftningen måste förstärkas
            där behov finns så att brottsbekämpningen blir effektiv. Samtidigt
            måste de som har till uppgift att motverka, förhindra och lagföra
            grov brottslighet få rätt resurser för att fullgöra sin uppgift.
          </p>
          <p xml:id="i-VpBdJuea7m9nneiCBJgqjz">
            Varje samhälle måste ha möjlighet att använda tvångsmedel för
            att kunna utreda och beivra brott. Sådana tvångsmedel innebär
            definitionsmässigt en inskränkning i grund­läggande fri- och rättigheter,
            rättigheter som i sin tur är grundläggande för demokratin i vårt
            samhälle. Därför måste såväl lagstiftningen som de medel som lagstiftningen
            tillhandahåller omgärdas av de strängaste restriktioner. De viktigaste
            restriktionerna har vi i våra egna grundlagar och Europakonventionen
            till skydd för de mänskliga rättigheterna och grundläggande friheterna.
            När det gäller frågor om utvidgning av det straffbara området
            uppkommer frågor om behov, effektivitet och proportionalitet.
            Dessa överväganden gör sig särskilt gällande när det är fråga
            om centrala skyddsintressen som Sveriges säkerhet och grundlagsskyddade
            rättigheter såsom yttrande- och tryckfrihet och skyddet för den
            personliga integriteten. Det handlar således om att skydda den
            demokratiska rättsstaten i flera bemärkelser.
          </p>
          <p xml:id="i-WhYdT1pdXFzY7JtP1E9vbR">
            Ett av fundamenten i en rättsstat är att medborgarna åtnjuter
            ett effektivt skydd mot statens maktutövning, den enskilda medborgaren
            ska vara tryggad mot statens missbruk av rättsordningen. Det primära
            värde som rättssäkerheten ska skydda är den enskildes intresse
            av självbestämmande och möjlighet till livsplanering. Rättssäkerheten
            bör i princip inte kunna åsidosättas. För att kravet på rättssäkerhet
            ska upprätthållas krävs bl.a. att lagstiftningen är av god kvalitet,
            både vad gäller straffprocessuella regler och det materiella innehållet,
            samt att rättstillämpningen är god.
          </p>
          <p xml:id="i-NjucRiYXmtrkZbdpVt468P">
            Den andra bärande principen i vår rättsordning är proportionalitetsprincipen.
            Principen innebär att de åtgärder som det allmänna använder sig
            av för att uppnå ett visst syfte inte får vara mer betungande
            eller mer långtgående än vad som kan anses nödvändigt för att
            uppnå det eftersträvade syftet. Det ska således råda en balans
            mellan mål och medel samt vara sannolikt att det syftet uppnås
            genom vidtagna medel. Finns det möjlighet att välja mellan flera
            verksamma åtgärder ska det minst tyngande alternativet väljas.
          </p>
          <p xml:id="i-Q8MwMdc7nvXGms4RYi1to6">
            Vi ser med stor oro på den utveckling som skett sedan början
            av 2000-talet och som i dag lett till att vi börjar närma oss
            ett övervakningssamhälle. Frågor om personlig integritet och mänskliga
            rättigheter får gång på gång stå tillbaka. Varje inskränkning
            har motiverats utifrån skenbart goda syften som effektivare brottsbekämpning
            och ett generellt ökat skydd för invånarna. Sammantaget framstår
            dock helheten av snart två decenniers skärpta lagar när det gäller
            t.ex. kamerabevakning, hemliga tvångsmedel, signalspaning, utlänningskontroll
            och åtgärder i syfte att hindra terrorism som illavarslande. Varje
            inskränkning som godtas tenderar att bereda väg för ännu fler
            och mer ingripande skärpningar. Argument i stil med att den som
            har rent samvete inte har något att frukta riskerar att bli urvattnade
            floskler ju fler inskränkningar av den personliga integriteten
            som accepteras. Konsekvenserna för samhällsklimatet och demokratin
            på lång sikt är svåra att överblicka.
          </p>
          <p xml:id="i-EE9qBqY8F8oA4anaGiDYp9">
            Exempel från vår samtida omvärld visar dessutom tydligt att ökad
            övervakning av människor inte leder till minskad kriminalitet.
            Snarare riskerar vissa av de genomförda åtgärderna att invagga
            oss i en falsk trygghet. I stället är det andra åtgärder som krävs
            för att bekämpa kriminalitet och terrorism. Sverige har länge
            varit ett land med lägre kriminalitet än många andra länder. Det
            är inte för att vi haft längre straff eller fler poliser på gatorna.
            Det har däremot en direkt koppling till att vi haft ett starkt
            välfärdssamhälle med en välfungerande omsorg och skola samt tillgång
            till arbete och bostäder. Men det gäller inte längre överallt.
            En del förorter har drabbats av öppen narkotikahandel, våldsbrott
            och organiserad kriminalitet under många år utan att samhället
            har reagerat tillräckligt. Vänsterpartiet arbetar för ett samhälle
            där ingen har anledning att se kriminalitet som en lösning. Kriminaliteten
            utnyttjar och trycker ned människor, särskilt i arbetarområden.
            Vår lösning handlar om något större och mer effektivt än ökad
            övervakning. Vi vill ge alla barn en uppväxt som ger dem möjligheter
            i livet, från förskolan till skolan och det första jobbet. Det
            handlar om att ge alla människor i vårt samhälle verkliga möjligheter
            att välja andra livsvägar än en kriminell bana. För den som på
            allvar vill minska våld och kriminalitet är grunden att bygga
            ett rättvist samhälle. Men det krävs också en politik som är effektiv
            i att hjälpa dem som ligger i riskzonen för gängkriminalitet och
            återföra dem som begått brott till samhället. Polis, räddningstjänst,
            kollektivtrafik, vård och annan offentlig service ska finnas tillgänglig
            även på landsbygd och i förorter.
          </p>
          <p xml:id="i-QwGDPRURNkUtrTjm7PNMQ">
            Vänsterpartiets inställning är och kommer att förbli att de mänskliga
            rättigheterna är odelbara. Dessvärre blir de mänskliga rättigheterna
            ofta ifrågasatta. Vi kommer inte att ge vika för dessa attacker
            utan vårt mål är att ständigt försvara de friheter som är en förutsättning
            för att demokratin ska bestå och utvecklas. Vi är övertygade om
            att demokrati inte kan försvaras genom att begränsningar i de
            demokratiska rättigheterna införs. De rättigheter som generationer
            före oss slagits för att få till stånd måste i stället bevaras
            och utvecklas.
          </p>
          <head xml:id="i-LCwwua1W9SSaGhCjuLYXi2" type="h1">
            3 Regeringens anti-terrorpaket
          </head>
          <p xml:id="i-CWv1c5VaV6ZcBMLgupecjk">
            Regeringen har aviserat ett paket med anti-terror-lagar som befinner
            sig i olika stadier i genomförandeprocessen. Terroristbrottsutredningen
            om skärpta straffskalor förväntas lämna ett betänkande i närtid,
            och nya regler om datalagring och om ökad tillgång till signalspaning
            har nyligen antagits av riksdagen. Regeringen har även presenterat
            en lagrådsremiss om ett nytt hemligt tvångsmedel, hemlig dataavläsning,
            och en proposition förväntas komma till riksdagen i slutet av
            året. Vidare har riksdagen beslutat om borttagen tillståndsplikt
            för polisen för kameraövervakning, och ett betänkande om borttagen
            tillståndsplikt för kameraövervakning i kollektivtrafiken är under
            beredning i Regeringskansliet. Det pågår även ett arbete inom
            regeringen med att ta fram direktiv för att skärpa kraven för
            medborgarskap. Enligt Vänsterpartiet måste samtliga redan genomförda,
            föreslagna och kommande åtgärder som syftar till att bekämpa terrorism
            och våldsbejakande extremism bedömas som en helhet. Frågan vi
            ställer oss är om dessa åtgärder sammantaget är proportionella
            i förhållande till syftet och om de är effektiva för att uppnå
            målet.
          </p>
          <head xml:id="i-Kr3BbgHhxf2sUvXfHnpz1v" type="h1">
            4 Regeringens förslag
          </head>
          <p xml:id="i-2KkHuyUrdpXZ6CoZDF3gDr">
            Regeringen föreslår i propositionen ett särskilt straffansvar
            för den som har vissa former av samröre med en terroristorganisation
            om gärningen är ägnad att främja, stärka eller understödja terroristorganisationen.
            De former av samröre som avses är att ta befattning med vapen,
            ammunition, brandfarliga eller explosiva varor eller transportmedel
            för en terroristorganisation, att upplåta lokal eller mark till
            en terroristorganisation eller lämna något annat liknande stöd
            till en terroristorganisation.
          </p>
          <p xml:id="i-DGhdd73hQwHN4UfspkG3MP">
            Straffskalan för brottet ska vara fängelse i högst två år eller,
            om brottet är grovt, fängelse i lägst sex månader och högst sex
            år. Regeringen föreslår också att försök till det nya brottet
            ska kriminaliseras. Det föreslås vidare bli straffbart att offentligt
            uppmana och rekrytera till samröre med en terroristorganisation,
            att resa utomlands i avsikt att ha samröre med en terroristorganisation
            samt att finansiera samröre med en terroristorganisation.
          </p>
          <head xml:id="i-A9fUA544Y5wafJfCVFYsKQ" type="h1">
            5 Vänsterpartiets ställningstagande
          </head>
          <p xml:id="i-YaZia9jVbqk8A5M8SmcMpE">
            Regeringen presenterade i februari 2019 en lagrådsremiss med
            förslag på ett särskilt straffansvar för den som deltar i verksamheten
            i en terroristorganisation på ett sätt som är ägnat att främja,
            stärka eller understödja terroristorganisationen. Vidare föreslogs
            ett särskilt straffansvar för den som, utan att delta i en terroristorganisation,
            har samröre med en sådan organisation. Flera tunga remissinstanser
            kritiserade förslaget för att strida mot den grundlagsskyddade
            föreningsfriheten. Lagrådet gjorde sedan en liknande bedömning
            och avstyrkte den då aktuella lagrådsremissen. Regeringen har
            nu omarbetat det ursprungliga förslaget i syfte att det inte ska
            strida mot föreningsfriheten, vilket är positivt. Dock gör sig
            stora delar av den kritik Vänsterpartiet hade mot det ursprungliga
            förslaget fortfarande gällande. Bland annat riskerar den föreslagna
            definitionen av vilken organisation som ska kunna bedömas som
            en terroristorganisation att bli för vid. Dessutom har Vänsterpartiet
            vid flera tillfällen påtalat att den befintliga terroristlag­stiftningen
            är ett lappverk. Detta gör lagstiftningen svåröverskådlig och
            svår att förstå för allmänheten. Regeringens förslag om ett samröresbrott
            bidrar tyvärr inte på något sätt till ökad begriplighet eller
            tydlighet. Enligt Säkerhetspolisen (Säpo) finns det bevissvårigheter
            med dagens terroristlagstiftning. Enligt vår mening är det inte
            mer lagstiftning som behövs utan snarare ett gediget arbete för
            att hitta bevis för de terrorbrott som begås. Vidare kan behovet
            av det föreslagna straffansvaret för samröre ifrågasättas på den
            grunden att de handlingar som föreslås bli kriminaliserade redan
            är straffbara, bl.a. genom lagen (2010:299) om straff för offentlig
            uppmaning, rekrytering och utbildning avseende terroristbrott
            och annan särskilt allvarlig brottslighet (rekryteringslagen),
            lagen (2002:444) om straff för finansiering av särskilt allvarlig
            brottslighet i vissa fall (finansieringslagen), lagen (2003:148)
            om straff för terroristbrott och genom bestämmelser i brottsbalken
            och vapenlagen (1996:67). Vänsterpartiet anser i likhet med flera
            remissinstanser, t.ex. Riksdagens ombudsmän (JO) och Publicist­klubben,
            att Terroristbrottsutredningens betänkande bör avvaktas innan
            riksdagen fattar beslut om nya regler på området. Regeringen konstaterar
            även i propositionen att det straffbara området när det gäller
            terroristbrott redan är vidsträckt och att regleringen är förhållandevis
            svåröverskådlig. Vänsterpartiet utesluter inte att vissa förstärkningar
            behöver göras men anser att den samlade lagstiftningen bör hanteras
            som en helhet för att kunna se över att lagstiftningen uppfyller
            grundläggande krav på proportionalitet, effektivitet och förutsebarhet.
            Nedan redogör vi ytterligare för vår och vissa remissinstansers
            kritik mot delar av regeringens förslag.
          </p>
          <head xml:id="i-UFhe59LrZV33x4xnQnTrwj" type="h2">
            5.1 Definitionen av terroristorganisation
          </head>
          <p xml:id="i-LoVUujSxF76hmLopcZoA4q">
            Vänsterpartiet anser att definitionen av en terroristorganisation
            i den föreslagna lagen är alltför vag och otydlig för att lagstiftningen
            ska bli effektiv och användbar. Enligt förslaget är definitionen
            av en terroristorganisation en sammanslutning av personer som
            begår särskilt allvarlig brottslighet eller gör sig skyldiga till
            försök, förberedelse, stämpling eller medverkan till sådan brottslighet.
            Ett kriterium är alltså att organisationen ägnar sig åt särskilt
            allvarlig brottslighet enligt definitionen i 2 § rekryteringslagen.
            Det handlar i stort sett om allvarliga brott, t.ex. mord, dråp,
            grov misshandel, mordbrand, allmänfarlig ödeläggelse och sabotage
            med vissa i lagen angivna syften som att injaga skräck i en befolkning
            eller en befolkningsgrupp samt terroristbrott och även finansiering
            av sådana brott.
          </p>
          <p xml:id="i-A5LZfMv9vSzFJLDGQnx6ec">
            Svea hovrätt skriver i sitt remissvar att den föreslagna definitionen
            innebär att med terroristorganisation kan bl.a. komma att avses
            en organisation som endast tar befattning med pengar, även om
            organisationen inte ägnar sig åt sådana brott som i övrigt framgår
            av uppräkningen i 2 § rekryteringslagen. Det blir därmed svårt
            att överblicka var gränserna för straffansvaret går i fråga om
            samröresbrottet. Vänsterpartiet anser att det är olyckligt eftersom
            ett grundläggande krav på strafflagstiftning är att den ska vara
            förutsebar.
          </p>
          <head xml:id="i-9YCSe6EohTqUc5RTXdYmWo" type="h2">
            5.2 Behovet av ytterligare kriminalisering
          </head>
          <p xml:id="i-CJmuRZw3uMqLDriHXwj2zy">
            Det är som nämnts ovan redan i dag straffbart att bl.a. rekrytera
            till och finansiera terrorism. Det är för Vänsterpartiet oklart
            vad regeringen hoppas uppnå med ytterligare och överlappande kriminalisering.
            Ett av de grundläggande kraven för strafflagstiftning är att den
            ska vara effektiv. Att överkriminalisera vissa brott leder enligt
            vår mening inte till effektivitet i rättstillämpningen. Snarare
            riskerar svårigheterna för rättsväsendet att tillämpa en redan
            i dag krånglig terroristbrottslagstiftning att öka. Justitiekanslern
            (JK) ifrågasätter i sitt remissvar behovet av ett utökat straffansvar
            på området. JK hänvisar till att utvidgningen av den straffrättsliga
            regleringen innebär att vissa samröresgärningar kan komma att
            träffas av flera olika straffstadganden, vilket gör regleringen
            än mer svåröverskådlig. Även Malmö tingsrätt och Sveriges Domareförbund
            anser att förslaget kommer göra terroristlagstiftningen än mer
            komplicerad och svårtillämplig.
          </p>
          <head xml:id="i-W9ZV1e5tAqbQpurvTPTfsV" type="h2">
            5.3 Utformningen av samröresbrottet
          </head>
          <p xml:id="i-9f49S8e1ZQdMHhB3JZfayo">
            Det är olika former av samröre som kriminaliseras i propositionen,
            t.ex. att ta befattning med vapen, ammunition eller transportmedel
            för en terroristorganisation eller att upplåta lokal till en sådan
            organisation. Precis som vid tidigare utformning av terroristlag­stiftningen
            är regeringens olika definitioner av vilka gärningar som kriminaliseras
            alldeles för otydliga. Vänsterpartiet efterlyser en tydligare
            förklaring av vad ”att ta befattning med” egentligen innebär.
            Vänsterpartiet anser sammantaget att utformningen av rekvisiten
            för samröresbrott är för oprecisa, vilket är särskilt olyckligt
            eftersom strafflagstiftning bör vara precis och förutsebar. Det
            är t.ex. oklart vad som menas med att lämna ”annat liknande stöd
            till en terroristorganisation”.
          </p>
          <p xml:id="i-NCzqDkLiASj4CfTWaGJTfA">
            Advokatsamfundet avstyrker förslaget i sitt remissvar bl.a. därför
            att det är oklart vad som kan anses omfattas av en sådan mycket
            allmänt hållen formulering. Vidare anser Advokatsamfundet att
            de handlingar som ska omfattas enligt förslaget typiskt sett får
            anses som fundamentala för att över huvud taget kunna bedriva
            föreningsverksam­het. Därmed skulle förslaget i praktiken kunna
            begränsa föreningsfriheten och strida mot grundlagen. Advokatsamfundet
            menar att det oklart formulerade samröresbrottet uppenbart riskerar
            att negativt påverka förutsebarheten avseende vad som kan anses
            omfattas av straffansvaret, liksom den enskildes rättssäkerhet.
          </p>
          <p xml:id="i-995koSNgerKESeG9t5PzdL">
            Lagrådet skriver i sitt yttrande att formuleringen ”annat liknande
            stöd” öppnar upp för tolkningar, vilket kan leda till tillämpningsproblem.
            Lagrådet lyfter även fram att de undantag för humanitär verksamhet,
            journalistisk rapportering och sjukvård som regeringen nämner
            i författningskommentaren saknar stöd i själva lagtexten. Detta
            gör att det kan vara svårt för enskilda att få en någorlunda klar
            uppfattning om vilka handlingar en person kan vidta mot en organisation
            som kan klassas som en terroristorganisation. Förslagets utformning
            kan enligt Lagrådet kritiseras ur ett förutsebarhetsperspektiv
            och för att vara mindre väl förenligt med legalitetsprincipen.
            Lagrådet menar även att ett förslag om ett vidsträckt straffansvar
            för samröre med en terroristorganisation på ett oförutsebart sätt
            kan träffa vardagliga handlingar och på så sätt riskera att begränsa
            föreningsfriheten. Enligt Vänsterpartiets mening kvarstår dessa
            farhågor trots att regeringen gjort vissa justeringar i lagtexten
            i förslaget med hänvisning till Lagrådets yttrande (se prop. 2019/20:36
            s. 21, s. 29 f.). Det är mycket olyckligt att såväl journalistisk
            som humanitär verksamhet inte på ett tydligt sätt undantas från
            samröres­brottet i själva lagtexten.
          </p>
          <p xml:id="i-AA3LWR7sPdRCXCi1NJdqPy">
            Regeringens förslag kräver inte att gärningsmannen har en avsikt
            att främja, stärka eller understödja terroristorganisationen i
            det enskilda fallet. I stället föreslås gärningsmannens uppsåt
            omfatta de omständigheter som enligt en objektiv bedömning gör
            att samröret är ägnat att främja, stärka eller understödja terroristorganisationen.
            Det krävs inte heller något uppsåt i förhållande till att terroristbrott
            eller annan särskilt allvarlig brottslighet ska begås för att
            straffansvar för samröresbrott ska kunna utdömas (prop. 2019/20:36
            s. 33). Enligt Vänsterpartiet är denna konstruktion av gärnings­mannens
            uppsåt tveksam och riskerar att leda till både tillämpnings- och
            bevissvårig­heter. Vi ifrågasätter även konstruktionen ur ett
            rättssäkerhetsperspektiv. Enligt vår mening kommer en misstänkt
            gärningsperson att få mycket svårt att få gehör hos domstolen
            för sin eventuella oskuld eftersom en objektiv bedömning ofta
            torde kunna visa att en gärning varit ägnad att främja, stärka
            eller understödja den aktuella organisationen. Vidare befarar
            vi att det även blir svårt för en misstänkt gärningsperson att
            hävda sin eventuella oskuld i förhållande till att hen har uppsåt
            till att organisationen är en terroristorganisation enligt den
            föreslagna definitionen. Därmed riskerar principen om att det
            är åklagaren som har bevisbördan för att den tilltalade gärningspersonen
            har begått brott att delvis frångås. Ett konkret exempel kan vara
            en person som hyr ut en lokal till en organisation utan att veta
            att organisationen begår särskilt allvarlig brottslighet och därigenom
            klassas som en terroristorganisation i lagens mening. Enligt den
            föreslagna lagkonstruktionen som innebär en objektiv bedömning
            är ofrånkomligen uthyrningen av lokalen att bedöma som ett sätt
            att främja, stärka eller understödja organisationen. Efter denna
            bedömning torde det vara mycket svårt, för att inte säga näst
            intill omöjligt, för den person som hyr ut lokalen att visa att
            hen inte har uppsåt till att hyresgästen är en s.k. terroristorganisation.
          </p>
          <p xml:id="i-R4DA7FGA2PoBsb8KDC8kaC">
            Migrationsverket skriver i sitt remissvar att den föreslagna
            lagtexten om samröre med terroristorganisation kriminaliserar
            handlanden som i många samhällen inte utgör brottslig verksamhet
            såsom att hantera transportmedel och upplåta lokaler eller mark
            eller annat liknande stöd. Det innebär att många asylsökande som
            kommer från samhällen där terroristorganisationer verkar skulle
            kunna komma att uppfylla de objektiva rekvisiten i bestämmelserna.
            Asylsökande kan välja att dölja delar av sin bakgrund, sin hemvist
            och grunden för sina asylskäl, vilket kan leda till att skyddsskälen
            inte blir tillräckligt utredda. Det kan också öka risken för att
            personer inte vill visa upp sina pass för myndigheterna för att
            undvika risken att bli misstänkt för brott. Det kan också bli
            svårt för personer som inte är flyktingar att besöka anhöriga
            i länder där terroristorganisationer har kontroll utan att bli
            misstänkta för samröre.
          </p>
          <p xml:id="i-YCMYv3cUcbLChL6GtNV5EA">
            Sammantaget anser Vänsterpartiet att flera starka skäl talar
            emot att genomföra regeringens förslag om ett nytt samröresbrott.
          </p>
          <p xml:id="i-DBzgbxfqFgUJiANNmbQbPN">
            Riksdagen bör avslå regeringens proposition 2019/20:36. Detta
            bör riksdagen besluta.
          </p>
        </div>
        <div type="motSignatures">
          <list>
            <item xml:id="i-Ffzzjr6CK6MGRiSjzTF58n" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-7UMizAs2zatF9m6pkVVC3M" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-U9Tuh6e9LRHF9PfRa5wUvV" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-Y48Nvdx814HC7p3NV2nX5" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-YHBPEfBZ3JJC55iycH5LjY" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
