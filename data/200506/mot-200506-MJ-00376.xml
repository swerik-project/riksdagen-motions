<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_376/mot_200506_MJ_376-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ376 pnr: m1249
          </p>
          <p>
            Motion till riksdagen 2005/06:MJ376
          </p>
          <p>
            av Gunnar Axén (m)
          </p>
          <p>
            Statens utbetalning av jordbruksstöd
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om vikten av att statens utbetalningar av jordbruksstöd
            görs i rätt tid.
          </p>
          <p>
            Motivering
          </p>
          <p>
            När statens ekonomi inte räcker till använder regeringen Sveriges
            lantbrukare som bank. Enligt budgetlagen ska staten inte göra
            av med mer pengar än det utgiftstak som riksdagen varje sätter
            upp för de olika åren. Men eftersom den nuvarande regeringen envisas
            med år efter år lägga statens budget utan marginaler måste regeringen
            i slutet av varje år trixa med siffrorna för att klara av att
            hålla utgifterna under utgiftstaket. Det jordbruksstöd som skulle
            ha betalats ut i december förra året betalades ut långt senare
            eftersom regeringen behövde hålla inne pengarna över årsskiftet
            för att inte spräcka utgiftstaket. De företag som pengarna var
            avsedda för och som hade väntat på att få dem fick finna sig i
            att fungera som kreditgivare åt regeringen. Rättssäkerheten för
            dessa företagare försvann med
          </p>
          <p>
            statens dåliga ekonomi. Hade bönderna agerat på samma sätt som
            staten, det vill säga inte betalat sina räkningar i tid, hade
            de genast fått kravbrev. Staten kräver att skatten skall betalas
            punktligt varje månad annars blir det straffavgifter. Ur företagarens
            perspektiv leder detta till stora problem. Nödvändiga investeringar
            i maskiner eller annan utrustning får skjutas på obestämd framtid
            och den långsiktiga planeringen slås i spillror. Det är kanske
            inte så konstigt att vi har för få svenska företag när regeringen
            tycks behandla dem som den vill och inte betala ut deras pengar.
            Riksdagen bör tydligt markera för regeringen att detta inte är
            ett acceptabelt förfarande. Marginalerna i statens budget måste
            vara så stora att enskilda inte skall drabbas bara för att regeringen
            inte kan klara av att hålla utgifterna
          </p>
          <pb facs="riksdagen-motions-pdf/data/200506/mot_200506_MJ_376/mot_200506_MJ_376-0002.pdf"/>
          <p>
            2005/06:MJ376
          </p>
          <p>
            under utgiftstaket. Det är viktigt att regeringen respekterar
            budgetlagen. Men det är också viktigt att staten respekterar de
            företagare som varje dag sliter för att hjälpa till med att bygga
            upp vår välfärd. Stockholm den 29 september 2005
          </p>
          <p>
            Gunnar Axén (m)
          </p>
        </div>
      </div>
    </body>
  </text>
</TEI>
