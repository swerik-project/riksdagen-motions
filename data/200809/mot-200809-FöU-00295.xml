<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-FöU-00295">
  <teiHeader>
    <fileDesc>
      <titleStmt>
        <title>Ett framtida svenskt försvar</title>
        <author corresp="i-2EZPhWWR7yHztg3zN2aNvh">av Peter Rådberg m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett framtida svenskt försvar</title>
          <idno type="rdwebb">GW02Fö295</idno>
          <rs type="number">Fö295</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GW02Fö295/text</ref>
          <ref type="dokument_url_html">http://data.riksdagen.se/dokument/GW02Fö295</ref>
          <ref type="dokumentstatus_url_xml">http://data.riksdagen.se/dokumentstatus/GW02Fö295</ref>
          <ref type="doc">http://data.riksdagen.se/fil/F07CF252-DA45-4375-987B-2784A4D32B94</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TnkuywKm2WnmtK1oqgUF1B" type="signed"/>
        <correspContext corresp="i-TnkuywKm2WnmtK1oqgUF1B">
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-PPtpTU7erj7n8C4rdQihuK"/>
        </correspContext>
        <correspAction type="numbering" xml:id="i-LA4VQdnaozWeEME1AocSGj">
          <date when="2008-10-09"/>
        </correspAction>
        <correspAction type="submission" xml:id="i-SbYwjwewujz66tX4WLGxoy">
          <date when="2008-10-07"/>
        </correspAction>
        <correspAction type="transfer" xml:id="i-8J34eo6ZRZzFa7gheWXPD3">
          <date when="2008-10-07"/>
        </correspAction>
        <correspAction type="assigned" xml:id="i-WxRAwy9es5kSBSJiVMSdSY"/>
        <correspContext corresp="i-WxRAwy9es5kSBSJiVMSdSY">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motSummary">
          <head xml:id="i-Gha1fADzXFZoKTZPWe2y7H">
            1 Sammanfattning
          </head>
          <p xml:id="i-B2TXN1n1QxX2k6yaQffYQ3">
            Utgångspunkten för Miljöpartiet de grönas försvarspolitik är
            att det svenska försvaret ska omvandlas från ett invasionsförsvar
            till ett fredsfrämjande insatsförsvar i enlighet med vad riksdagen
            tidigare har beslutat. Försvaret ska ha ett tydligt och renodlat
            uppdrag och det ska uppfyllas på ett kostnadseffektivt sätt. För
            detta ändamål krävs fortsatta omfattande omstruktureringsinsatser
            både inom förbandsverksamheten och inom materielförsörjningen.
            Det duger inte att som regeringen nu gjort göra halt och stoppa
            denna rationaliseringsprocess. Det kommer att leda till att Försvarsmaktens
            ekonomiska problem befästs.
          </p>
          <p xml:id="i-E8BaZTYLnbGacC5RoZf5zM">
            Miljöpartiet välkomnar den pågående utredningen av värnpliktssystemet
            och hur vi i framtiden ska personalförsörja försvaret. Det framstår
            som helt klart att det nuvarande systemet inte fungerar eftersom
            allt färre i dag gör militärtjänst, och då kan man inte längre
            hävda att vi har en allmän värnplikt. Därför är det viktigt att
            vi tar fram ett nytt personalförsörjningssystem inom förbandsverksamheten
            som är anpassad till verkligheten.
          </p>
          <p xml:id="i-XJXvdKvQNcyQaKNwMTpUhF">
            En möjlig variant är att personalförsörjningen tryggas genom
            kontraktsanställningar av soldater som behövs för internationella
            insatser. Detta medför att betydligt färre soldater än i dag behöver
            genomgå militär grundutbildning, men de som har genomgått utbildningen
            kan i stället utnyttjas under en längre tid för såväl internationella
            insatser som beredskap i den nationella insats­organisationen.
            Sammantaget ger detta en betydligt effektivare organisation med
            högre kvalitet till en lägre kostnad.
          </p>
          <p xml:id="i-RxZkSBQch4Y4rKP9YwPJYW">
            Totalt bedömer vi att 4 0005 000 soldater årligen behöver grundutbildas
            inom armén, varav ca 1 500 sedan nyanställs varje år på kontrakt
            för varvade internationella insatser samt vidareutbildning och
            beredskap på hemmaplan. Totalt kan antalet armé- och amfibieförband
            härigenom reduceras från 11 till 6. Inom flyget begränsas antalet
            JAS-plan från 100 till knappt 70 och en av dagens tre flygflottiljer
            läggs ned. Miljöpartiet säger nej till regeringens planer på att
            köpa in nästa generations JAS 39 Gripen version E/F eftersom Försvarsmakten
            inte efterfrågar detta plan. Inom marinen avvecklas utbåtsvapnet
            på sikt. Personalantalet och kostnaderna inom staber, gemensamma
            kostnader och skolor och centrum bedöms kunna minskas proportionellt
            med ca 25 procent. Samtidigt säkerställs att Sverige kan bidra
            i internationella insatser med 2 000 soldater , officerare och
            specialister i ständig utlandstjänst i fredsbevarande insatser.
          </p>
          <p xml:id="i-6M3wRY6pb52JoXf7TPGyWd">
            Vi bedömer att antalet officerare i Försvarsmakten kan reduceras
            från dagens 9 000 till 6 0007 000. Kostnaderna för förbandsverksamheten
            kan re duceras med 25 procent eller 5 miljarder kronor från drygt
            20 till drygt 15 miljarder kronor inom loppet av 57 år. Försvarets
            budget för förbandsverksamheten bör redan inom 34 år kunna reduceras
            med detta belopp och avvecklings- och omställningskostnader hanteras
            av en särskild organisation, ett försvarets Securum.
          </p>
          <p xml:id="i-NAAWwR1P1E31EbQMofHbPd">
            Miljöpartiet stöder regeringens uttalade ambition att effektivisera
            försvarets materielförsörjning med stopp redan nu för vissa materielprojekt.
            Miljöpartiet anser att utgifterna för materielförsörjningen kan
            reduceras något mer än vad regeringen aviserat, med totalt ca
            5 miljarder kronor i nivå.
          </p>
        </div>
        <div type="TOC" xml:id="i-K1NHkay5Kf5Qfd8UAZHGjs">
          <head xml:id="i-SuniaWArpqnRBqGkwbZBcc">
            2 Innehållsförteckning
          </head>
          <list>
            <item>
              1 Sammanfattning 1
            </item>
            <item>
              2 Innehållsförteckning 3
            </item>
            <item>
              3 Förslag till riksdagsbeslut 4
            </item>
            <item>
              4 Säkerhetspolitiska utgångspunkter 5
            </item>
            <item>
              4.1 Försvaret lever inte upp till dagens krav 5
            </item>
            <item>
              4.2 Från osthyvel till strukturella åtgärder 5
            </item>
            <item>
              4.3 Konflikten mellan Georgien och Ryssland kräver den ett nytt
              försvar? 6
            </item>
            <item>
              4.4 En vidgad hotbild 6
            </item>
            <item>
              5 Mot ett nytt militärt försvar 7
            </item>
            <item>
              5.1 Försvarets nya roll 7
            </item>
            <item>
              6 Renodling av försvarets uppgifter 8
            </item>
            <item>
              7 Avskaffad värnplikt nytt system för personalförsörjning 9
            </item>
            <item>
              7.1 Könsneutral grundutbildning 10
            </item>
            <item>
              7.2 Nya yrkeskarriärer för officerare 11
            </item>
            <item>
              8 Ett försvarets Securum 11
            </item>
            <item>
              9 Den nya Försvarsmakten 12
            </item>
            <item>
              9.1 Ledningsorganisation, skolor m.m 12
            </item>
            <item>
              9.2 Internationell insatsstyrka 12
            </item>
            <item>
              10 Arméns m.m. dimensionering och organisation 12
            </item>
            <item>
              10.1 Flygvapnet 14
            </item>
            <item>
              10.2 JAS 39 Gripen 14
            </item>
            <item>
              10.3 Marinen 15
            </item>
            <item>
              11 Materielförsörjning och försvarsindustri 16
            </item>
            <item>
              12 Inflytande och transparens i materielprocessen 17
            </item>
            <item>
              13 Miljöpartiets budgetförslag utgiftsområde 6 17
            </item>
          </list>
        </div>
        <div type="motProposal" subtype="förslag">
          <head xml:id="i-4HhyF1qNNi1Jo1W4VM8Cji">
            3 Förslag till riksdagsbeslut
          </head>
          <list style="ol">
            <item xml:id="i-HHFmE4b5hGvxrwUgMsVTEn">
              Riksdagen tillkännager för regeringen som sin mening vad som
              anförs i motionen om att ge direktiv till Försvarsmakten att anpassa
              försvaret efter den hotbild och den efterfrågan på internationella
              åtaganden som finns i dag, och utifrån den göra tydliga prioriteringar.
            </item>
            <item xml:id="i-3VJPUCo9aszkAHtcWBC2t8">
              Riksdagen tillkännager för regeringen som sin mening vad som
              anförs i motionen om kontraktsanställning av soldater på längre
              tid, för att säkerställa den prioriterade internationella insatsförmågan.
            </item>
            <item xml:id="i-5jDwivC6XMtLrH4FpDcvNq">
              Riksdagen tillkännager för regeringen som sin mening vad som
              anförs i motionen om att inrätta ett Försvars-Securum.
            </item>
            <item xml:id="i-QPSTYs3ef5Xbe5MKJM5h72">
              Riksdagen tillkännager för regeringen som sin mening vad som
              anförs i motionen om ambitionsnivån med 2 000 män och kvinnor
              i internationell tjänst.
            </item>
            <item xml:id="i-AxvfjT7boJC3DJx9ARepHz">
              Riksdagen tillkännager för regeringen som sin mening vad som
              anförs i motionen om att arméns grundorganisation koncentreras
              till sex förband.
            </item>
            <item xml:id="i-XyAbF4ETgq392CoNbGqLfy">
              Riksdagen tillkännager för regeringen som sin mening vad som
              anförs i motionen om frivillig mönstring för kvinnor och män.
            </item>
            <item xml:id="i-5iTLvwVwyVRWyuUASzUrR3">
              Riksdagen tillkännager för regeringen som sin mening vad som
              anförs i motionen om att minska antalet JAS-plan i aktiv tjänst
              från 100 till knappt 70 och antalet flygflottiljer från i dag
              3 till 2.
            </item>
            <item xml:id="i-SCPQq9QbuUuYpjotivRYSL">
              Riksdagen tillkännager för regeringen som sin mening vad som
              anförs i motionen om anskaffning av materielprojekt under 2009.
            </item>
            <item xml:id="i-LeayifbvMXgfozMoKenfqu">
              Riksdagen tillkännager för regeringen som sin mening vad som
              anförs i motionen om att reducera antalet ubåtar i aktiv tjänst
              från fyra till tre 2009.
            </item>
            <item xml:id="i-3nHWjnT8r6wdtRVe9CfSAu">
              Riksdagen tillkännager för regeringen som sin mening vad som
              anförs i motionen om att på sikt avveckla ubåtsvapnet helt.
            </item>
            <item xml:id="i-5tHX9fQtxnHQVtmfGkD2jU">
              Riksdagen tillkännager för regeringen som sin mening vad som
              anförs i motionen om att koncentrera de marina stridskrafterna
              till en huvudbas.
            </item>
            <item xml:id="i-ALEAyL6NQuyqZdfCWRevgJ">
              Riksdagen tillkännager för regeringen som sin mening vad som
              anförs i motionen om att regeringen inte kan fatta nödvändiga
              beslut om materielprojekt beroende på oförutsedda förutsättningar
              och att regeringen måste återkomma till riksdagen med sådana förändringar
              gentemot redovisade projekt och fattade beslut.
            </item>
            <item xml:id="i-TRBeWB1YqRQWngiadBFsX1">
              Riksdagen tillkännager för regeringen som sin mening vad som
              anförs i motionen om en förbättrad redovisning till riksdagen
              om materielförsörjningsprocessen inför kommande budgetproposition.
            </item>
            <item xml:id="i-TTxbC76ack8g6htzT1WHxS">
              Riksdagen tillkännager för regeringen som sin mening vad som
              anförs i motionen om ett kostnadseffektivt försvar som kostar
              ca 10 miljarder kronor mindre än dagens och samtidigt uppfyller
              riksdagens ambition om internationella åtaganden.
            </item>
          </list>
        </div>
        <div type="motContent">
          <head type="h1" xml:id="i-T19PtmW2Aju2gJxRFjumo4">
            4 Säkerhetspolitiska utgångspunkter
          </head>
          <head type="h2" xml:id="i-ScLYXNRJszaTHSgKy4DoVd">
            4.1 Försvaret lever inte upp till dagens krav
          </head>
          <p xml:id="i-H39HhrWbwbB2wYLZ1cfCH9">
            Svenska försvarspolitiska beslut har till stor del utformats
            utifrån andra världskrigets erfarenheter. Även under kalla krigets
            utveckling och integrering av kärnvapen på taktisk nivå inom såväl
            Warszawapakten som Nato utgick svensk planering från ett invasionshot
            mot svenskt territorium syftande till ockupation av hela eller
            delar av vårt territorium.
          </p>
          <p xml:id="i-UKxWjaisSrAMDuSNhQtTey">
            Riksdagens partier har i samförstånd under många års tid bedömt
            att ett enskilt militärt väpnat angrepp direkt riktat mot Sverige
            är fortsatt osannolikt under överskådlig tid. Det militära försvaret
            är dock fortfarande i sin huvudsakliga struktur utformat för en
            hotbild som inte någon bedömare kan se framför sig: En invasion
            av svenskt territorium.
          </p>
          <p xml:id="i-7QBeG9o3xhhyHzuyxE4V91">
            Transformeringen mot ett kostnadseffektivt och användbart militärt
            försvar måste fortsätta. Militära förmågor som är utformade endast
            för insatser på det egna territoriet är obsoleta i dagens säkerhetspolitiska
            miljö. I enlighet med FN-stadgans principer har Sverige ett ansvar
            för att främja internationell fred och säkerhet. Det ligger i
            vårt intresse att upprätthålla och utveckla bilaterala och multilaterala
            relationer och strukturer. Det militära försvaret måste byggas
            upp utifrån att det ska vara användbart för att hantera dagens
            utmaningar och hot, t.ex. att förhindra folkmord och skilja stridande
            parter åt. Dessa utmaningar hanteras genom internationella FN-mandaterade
            insatser där den militära komponenten är en mindre del av en nödvändig
            helhetssyn på konflikthantering med huvudsakliga civila, förebyggande
            och återuppbyggande komponenter.
          </p>
          <head type="h2" xml:id="i-XQs71tHsZye95HHAGt5Pf4">
            4.2 Från osthyvel till strukturella åtgärder
          </head>
          <p xml:id="i-CbC3Vd5CGLdU1GV64CLkKd">
            Det har talats mycket om anpassning, flexibilitet och icke-militära
            hot. Man försöker minska utgifter, och gång på gång konstateras
            det att man måste avveckla en irrelevant och dyrbar struktur.
            Kvarstår gör det faktum att de förändringar som har genomförts
            mer har utgått från vad vi redan har och hur detta kan användas
            även fortsättningsvis. Hittillsvarande försvarspolitiska beslut
            har inneburit fortsatt osthyvlande och filande på det militära
            arvet. De förändringar som ändå kommit till stånd har främst haft
            sitt ursprung i försök till besparingar och inte i ett radikalt
            nytänkande baserat på ett i grunden förändrat säkerhetspolitiskt
            läge och dagens behov.
          </p>
          <p xml:id="i-Qi5hHKjhC97SXCdTQrQnLZ">
            Resultatet har blivit att det militära försvaret varken klarar
            av att leverera förmåga som motsvarar en rimlig internationell
            ambition eller på ett kostnadseffektivt sätt har beredskap för
            den händelse den säkerhetspolitiska situationen på lång sikt skulle
            förändras i negativ riktning. Försvarsmakten har genomgått en
            negativ produktivitetsutveckling; för nästan samma kostnader som
            tidigare produceras allt mindre.
          </p>
          <p xml:id="i-Xn3ZjfaUpfhatZw6Syn25r">
            Miljöpartiet anser att det nu är dags att bryta upp från det
            tidigare passiva osthyvlandet på befintliga resurser. I stället
            måste planeringen utgå från de behov och krav som dagens säkerhetspolitiska
            situation ställer på oss som stat i ett alltmer internationaliserat
            samhälle. Utgångspunkten måste vara vad det finns för behov, vilken
            ambitionsnivå vi ska ha och vad det finns för önskemål om vilken
            roll Sverige ska spela internationellt. I stället för att snegla
            på kostnader och vad som finns borde det gå att diskutera svensk
            försvarspolitik på ett mer stimulerande och fruktbart sätt. Att
            välja vad vi vill ha innebär också med nödvändighet att välja
            bort det vi inte vill ha att prioritera.
          </p>
          <head type="h2" xml:id="i-NH6NgQheFRGRpzDNGFnzSt">
            4.3 Konflikten mellan Georgien och Ryssland kräver den ett nytt
            försvar?
          </head>
          <p xml:id="i-GrHs3VUNbZc6CRHwMjG517">
            I den inhemska debatten kan det ibland framstå som Georgienkonflikten
            i sig kräver helt nya svenska prioriteringar. Det är inte Miljöpartiets
            uppfattning.
          </p>
          <p xml:id="i-HYaL4Tn55fAJruYwPh6hJ7">
            Naturligtvis ska konflikten noga analyseras vad gäller både det
            ryska och det georgiska agerandet samt hur det internationella
            systemet har hanterat krisen. Men det svenska försvaret behöver
            ställas om till ett mer flexibelt och användbart försvar alldeles
            oberoende av Georgienkonflikten.
          </p>
          <p xml:id="i-JuMcfiHPoKjCUDCtbNVuqX">
            Det står naturligtvis klart att europeisk säkerhetspolitik påverkas
            av konflikten, men någon totalt förändrad situation eller en ny
            världsordning är svår att föreställa sig. Svensk försvarspolitik
            måste, i dag och i framtiden, vila på en realistisk hotbild och
            inte vidta förhastade åtgärder som kan motverka sitt syfte.
          </p>
          <head type="h2" xml:id="i-C3L6T4h8rYxwdtnDYbSZzB">
            4.4 En vidgad hotbild
          </head>
          <p xml:id="i-MfsyPCUSuVoyCvpHyfFPc2">
            Hoten mot det svenska samhällets säkerhet kan inte mötas med
            militära medel utan måste motverkas på en lång rad andra sätt.
            Hit hör terrorism, miljöhot, klimatförändringar, narkotika- och
            drogrelaterad brottslighet, ekonomisk brottslighet, allvarligare
            dataintrång och sabotage m.m. Dessa hot ter sig i dag betydligt
            mer konkreta än de traditionella militära hoten från andra stater
            mot Sverige.
          </p>
          <p xml:id="i-RTqHZgXxatfRcW6WLjQ8fq">
            Sverige, med den längsta kuststräckan till Östersjön, har både
            en möjlighet och ett ansvar att påverka utvecklingen. Arktis och
            Barentsregionens strategiska betydelse ökar, främst till följd
            av växande efterfrågan på naturtillgångar men även till följd
            av smältande isar som bland annat skapar nya farleder och som
            i sin tur påverkar säkerheten i området.
          </p>
          <p xml:id="i-D3vKwQDxSJEHPGGSvj1E1m">
            Att möta dessa icke-militära hot kräver i många fall ökade insatser
            från samhällets sida. Det är insatser som i många fall kommer
            att kosta mycket pengar. Men det står för Miljöpartiet helt klart
            att det inte är det militära försvaret som ska tackla dessa icke-militära
            hot. Det ska andra myndigheter göra. Nödvändigheten att ta sig
            an dessa hot understryker vikten av att kraftigt effektivisera
            struktur och reducera kostnaderna för det militära försvaret för
            att därmed kunna föra över pengar bland annat till att möta de
            reella hoten mot vårt samhälle samt investera i förebyggande åtgärder
            och sårbarhetsreducerande verksamhet, både i Sverige och i omvärlden.
          </p>
          <p xml:id="i-8kE6XD4rff1G73YcRRwSY1">
            En av de viktigaste fredsförebyggande åtgärderna Sverige kan
            engagera sig i är arbetet med att minska klimatförändringarna.
            Den globala uppvärmningens konsekvenser är en säkerhetspolitisk
            faktor som kommer att spela en allt viktigare roll och få stora
            konsekvenser i en nära framtid. Som en konsekvens av detta satsar
            vi på klimatfrämjande åtgärder genom att överföra ett större anslag
            till Myndigheten för samhällsskydd och beredskap, 2:7. Totalt
            föreslår Miljöpartiet ett anslag på 520 miljoner kronor för 20092011
            för investeringar för skydd mot naturolyckor med syfte att minska
            sårbarheten för extrema väderhändelser och långsiktiga klimatförändringar.
            Anslaget är fördelat med 120 miljoner kronor under 2009 och 200
            miljoner kronor under 2010 respektive 2011.
          </p>
          <head type="h1" xml:id="i-7PNeWtsvtqngPRZvvrZCcv">
            5 Mot ett nytt militärt försvar
          </head>
          <head type="h2" xml:id="i-FZKXxWfWQGiCEe4wWW1E1i">
            5.1 Försvarets nya roll
          </head>
          <p xml:id="i-VP2rXL1qifci3rHzqRUqKr">
            Mot bakgrund av det säkerhetspolitiska läget ser vi medverkan
            i internationellt fredsfrämjande arbete som den främsta uppgiften
            för det militära försvaret under överblickbar framtid. Andra viktiga
            uppgifter är att bistå det civila samhället med befintliga resurser
            vid svåra påfrestningar samt att upprätthålla en viss grundläggande
            militär kompetens om det säkerhetspolitiska läget åter skulle
            försämras och militära hot riktas mot Sverige.
          </p>
          <p xml:id="i-7G7aYUiBJLB9cEGUf6Jbk2">
            Det internationella fredsfrämjande arbetet, under FN-mandat,
            ska vara huvuduppgiften för Försvarsmakten. Det är då viktigt
            att Försvarsmakten organiseras så att dessa uppgifter kan skötas
            på ett effektivt sätt. Eftersom behov av insatser ofta uppstår
            i akuta situationer är det nödvändigt att ha styrkor som är beredda
            att rycka ut med kort varsel. Det är också viktigt att identifiera
            vilken typ av resurser som kan förväntas bli mest efterfrågad
            i framtida fredsfrämjande operationer. Då Sverige bara kommer
            att vara ett av många länder som bidrar med resurser i sådana
            operationer bör vi också försöka att tillsammans med andra länder
            göra en rimlig arbetsfördelning där olika länder inriktar sig
            på att bidra med olika typer av kompetenser. Det är knappast kostnadseffektivt
            att Sverige ska bidra med alla typer av militära resurser, i stället
            framstår det som rimligt att vi förutom ett allmänmilitärt basutbud
            koncentrerar våra specialinsatser till vissa områden där Sverige
            inriktar sig på att vidmakthålla en särskild kompetens. Miljöpartiet
            förordar huvudsakligen arméstridskrafter för internationella insatser.
            Denna kompetens är efterfrågad, och Sverige har både en lång tradition
            och ett mycket gott renommé inom detta område.
          </p>
          <p xml:id="i-HF8LsyaujGcMX2bo24E7BL">
            Försvarets uppgift att bistå det civila samhället i Sverige bör
            också kunna förtydligas och utvecklas. Mest naturligt är insatser
            inom olika former av räddningsverksamhet vid olyckor och naturkatastrofer,
            till exempel med personal, helikoptrar, båtar, räddnings- och
            ingenjörsutrustning. Det måste dock vara fortsatt tydligt att
            militär personal aldrig kan komma i fråga för insatser som kan
            leda till konfrontation och våld mot civila. Försvarsmakten ska
            upprätthålla en viss grundläggande kompetens som beredskap för
            att kunna bygga upp sina resurser vid ett eventuellt försämrat
            säkerhetspolitiskt läge med militära hot riktade direkt mot Sverige.
            Den internationella insatsorganisation som Miljöpartiet förordar
            skapar naturligtvis också kompetenser och erfarenheter som är
            till nytta i ett sådant läge.
          </p>
          <p xml:id="i-DwdzV8BkKc1AEC5hU8M159">
            Vi anser det viktigt att närmare analysera den praktiska innebörden
            av en sådan kompetensbevarande uppgift. Det finns en risk för
            att en sådan uppgift tolkas alltför vitt och okritiskt, dvs. att
            det skulle framstå som nödvändigt att upprätthålla en omfattande
            och dyrbar specialkapacitet inom ett stort antal områden. Vilka
            områden som är viktiga att behålla, med vilken kapacitet och på
            vilken nivå det ska vara måste noggrant analyseras utifrån tänkbara
            framtida hot. Det är därvid viktigt att beakta hur lång tid det
            kan ta för sådana hot att uppstå, hur lång förvarningstid Sverige
            kan beräknas få och hur lång tid det tar att åter bygga upp relevant
            kompetens och kapacitet.
          </p>
          <head type="h1" xml:id="i-49JvdL9nueABG9yNEbYRtd">
            6 Renodling av försvarets uppgifter
          </head>
          <p xml:id="i-6mnpRcUq9TVo3Csmf9WWdS">
            För att försvaret effektivt ska kunna uppfylla sina nya åtaganden
            är det viktigt att Försvarsmakten får ett tydligt och renodlat
            uppdrag att uppfylla dessa på ett kostnadseffektivt sätt. Det
            innebär samtidigt att andra typer av hänsyn måste definieras mer
            tydligt och i vissa fall förändras kraftigt jämfört med i dag.
            Några sådana hänsyn, som ofta är motstridiga, är regionalpolitik,
            hänsyn till försvarsindustrin, värnplikten och personalförsörjning.
          </p>
          <p xml:id="i-LHcMiyGz33WLMadsXDfkLG">
            Försvarets organisation och lokalisering måste i framtiden framför
            allt bestämmas utifrån vad som är effektivt från militär synpunkt.
            I många fall bör det leda till en koncentration av verksamheten
            med färre lokaliseringar än i dag. Miljöpartiet är därför mycket
            kritiskt till att regeringen nu gör halt för den nödvändiga rationaliseringen
            av Försvarsmakten. Regeringspartierna har stött på patrull med
            de traditionalister inom respektive partier som inte vågar/orkar
            genomföra denna nödvändiga förändring. I sin iver att försöka
            plocka opinionsmässiga poäng genom att stoppa den fortsatta förändringsprocessen
            riskerar regeringen i stället att befästa de ekonomiska problem
            som Försvarsmakten dragits med de senaste åren. Resultatet kommer
            med största sannolikhet att leda till att försvarets operativa
            förmåga hämmas med inställda övningar och minskad flygtid för
            flygvapnet som resultat etcetera. Denna oförmåga att åstadkomma
            nödvändiga förändringar kan visa sig mycket dyrbar för försvaret
            och för svenska skattebetalare.
          </p>
          <p xml:id="i-6fXJKxY4quqBkoUiBfS3AF">
            Principen att regeringen vill skjuta till mer pengar till förbandsverksamheten
            från materiel och utveckling bejakar Miljöpartiet. Men vi kan
            inte ansluta oss till den föreslagna överföringen då den inte
            kombineras med en fortsatt reformprocess.
          </p>
          <p xml:id="i-EnEpVnvqYEu98vHVk6aukp">
            Till skillnad från regeringspartierna vill Miljöpartiet fortsätta
            omställningen från det gamla invasionsförsvaret till ett nytt
            effektivt insatsförsvar. Detta innebär mycket omfattande förändringar,
            på flera sätt jämförbara med att vända en atlantångare. Det är
            viktigt att omställningen görs så snabbt och effektivt som det
            är möjligt med hänsyn till de bindningar som finns i den nuvarande
            strukturen. För att omställningen ska kunna lyckas krävs det att
            man från politiskt håll ger tydliga riktlinjer med vad Försvarsmakten
            ska göra samt vad de ska prioritera bort.
          </p>
          <p xml:id="i-71DPh3YNedexo4PaE49xgM">
            Detsamma gäller hänsynen till försvarsindustrin. Det är inte
            rimligt att Sverige upprätthåller en överdimensionerad militär
            verksamhet bara för att kunna förse en del av vår försvarsindustri
            med order. Försvarets materielbeställningar ska främst dimensioneras
            utifrån vad som behövs för att klara de operativa, främst internationella,
            uppgifterna och för att upprätthålla en grundläggande kompetens
            inom vissa snävt definierade områden av särskild betydelse om
            det strategiska läget allvarligt skulle försämras i framtiden.
            Sedd mot denna bakgrund är den svenska försvarsindustrin i dag
            överdimensionerad. De delar av industrin som vill överleva måste
            göra detta på sina egna meriter.
          </p>
          <head type="h1" xml:id="i-2x22N7K839QRsCcW9nxXbZ">
            7 Avskaffad värnplikt nytt system för personalförsörjning
          </head>
          <p xml:id="i-CwtuS42ruLhBJaaLgfkg7F">
            Miljöpartiet välkomnar den pågående utredningen av värnpliktssystemet
            och hur vi i framtiden ska personalförsörja försvaret. Det är
            inte längre möjligt att upprätthålla illusionen av den allmänna
            värnplikten när en allt mindre del av männen inte längre gör militärtjänsten.
            Under senare år har antalet som gör värnplikten minskat kraftigt.
          </p>
          <p xml:id="i-LjenehvBkUa8hwRRsrstWp">
            I avvaktan på utredningens resultat vill vi kortfattat visa på
            nödvändigheten att politikerna vågar fatta nödvändiga beslut för
            att effektivisera personalförsörjningen. År 2008 mönstrade 16
            803 män varav 4 834 togs ut. Av dem som togs ut hoppade 11 procent
            av innan de var klara med utbildningen. Endast 4 302 värnpliktiga
            slutförde grundutbildningen 2007. De allra flesta värnpliktiga
            har efter grundutbildning inte genomfört någon form av kompletterings-
            eller repetitionsutbildning och har inte heller tjänstgjort i
            någon mission. Huvuddelen av dem som genomfört värnplikten kommer
            därmed aldrig att användas efter utryckningen. Bilden av ett ineffektivt
            genomströmnings­system målas upp.
          </p>
          <p xml:id="i-8ysZE46ohkM6nLBtme14U2">
            Miljöpartiet anser att ledstjärnan bör vara frivillighet på vägen
            mot en avskaffad pliktlag. En möjlig väg skulle kunna vara ett
            personalförsörjningssystem som bygger på principen att betydligt
            färre personer utbildas men att deras tjänster i gengäld utnyttjas
            under en längre tid. Ett sådant system måste då bygga på frivillighet
            och kontraktsanställning där marknadsmässig lön utgår efter den
            första grundutbildningen.
          </p>
          <p xml:id="i-S5zEzRwhTuZ16fcrWPTP8M">
            Ett personalförsöjningssystem byggt på detta vis kan i första
            hand dimensioneras utifrån behovet i de internationella insatserna.
            Redan vid rekryteringen ska det stå klart att utbildningen syftar
            till deltagande i internationella insatser. Man skulle därefter
            exempelvis kunna tänka sig att utbildningen inleds med en förberedande
            tioveckors soldatutbildning efter vilken det finns möjlighet att
            hoppa av för dem som enligt egen eller Försvarsmaktens bedömning
            inte passar för uppgiften. Därefter kunde man skriva på ett kontrakt
            på exempelvis tre år, varav det första året är en grundutbildning
            i Sverige. Under de följande två åren skulle det ingå två internationella
            insatser på vardera sex månader, varvat med vidareutbildning och
            beredskapstjänst i Sverige. Det skulle sedan vara möjligt för
            dem som så önskar att skriva på för förlängda kontrakt på 13 år,
            varav halva tiden i internationella insatser och andra hälften
            i beredskap och vidareutbildning i Sverige.
          </p>
          <p xml:id="i-XpXgHceqD5Hj4ta3GPEPU2">
            Förutom dem som rekryteras och utbildas med uttrycklig inriktning
            mot en kontraktsanställning för internationella insatser kan det
            också behövas ett intag för grundutbildning av soldater endast
            för nationella behov i de delar av armén som inte alls eller till
            bara liten del efterfrågas i internationella insatser, såsom luftvärn,
            artilleri m.m. Dessa ska tillsammans med dem som utbildats för
            och genomfört internationella insatser också fylla behovet av
            soldater i beredskap för den nationella insatsorganisationen.
            Detta behov ska de kunna fylla under en längre tid, först för
            de förband som ska ha en tillgänglighet inom ett år, sedan för
            förbanden med lägre beredskapsgrad. För att detta ska vara möjligt
            bör också systemet med repetitionsutbildningar återinföras. Detta
            blir totalt sett billigare än det nuvarande genomströmningssystemet
            med stort antal utbildade värnpliktiga som endast används i den
            nationella insatsorganisationen under kort tid.
          </p>
          <p xml:id="i-XkccmuhHFBrPtPp8S2JbWM">
            Förslagen ovan är hämtade från Miljöpartiets försvarspolitiska
            motion från år 2007 med titeln Ett försvar som vi behöver och
            har inte reviderats inför årets motion. Vi kommer säkert att få
            anledning att se över våra förslag framöver för hur försvarets
            personalförsörjningssystem skulle kunna fungera i framtiden.
          </p>
          <head type="h2" xml:id="i-RWZSTVLA96Cnvjo7FYeTud">
            7.1 Könsneutral grundutbildning
          </head>
          <p xml:id="i-RpWrrfpX1BctPEbaBkWR8T">
            Miljöpartiet har under många år förordat att ersätta den allmänna
            värnplikten med en frivillig värntjänst för både kvinnor och män.
            Det ställer hårda krav på försvaret att erbjuda en adekvat och
            relevant utbildning som lockar ungdomar i den grad som behövs
            för att fylla organisationens behov. Försvarsmakten skulle behöva
            bevisa att det är en viktig och intressant verksamhet som bedrivs.
            Det vore helt nödvändigt att försvarets roll moderniserades i
            den meningen att man utbildar och tränar för att möta hot som
            ungdomar uppfattar är reella och att man utför uppgifter som bidrar
            till en mer fredlig värld.
          </p>
          <p xml:id="i-JsrkEm6x47X5QdGNxL6PhU">
            Ett förslag är att samtliga ungdomar som har fyllt 18 år får
            information om Försvarsmakten och den utbildning som erbjuds,
            och man uppmanas sedan att göra en första uttagningsomgång genom
            en Internetbaserad enkät, ungefär på samma sätt som i dag. Därefter
            kallas de som anses lämpliga och själva vill till mönstring, så
            att rätt personer tas ut till den utbildning som man sedan kontrakteras
            för att genomgå.
          </p>
          <head type="h2" xml:id="i-LDMmkdFAqfsWPFtux72PLs">
            7.2 Nya yrkeskarriärer för officerare
          </head>
          <p xml:id="i-KD84QRNwEfviqccxe2MFFv">
            På samma sätt måste försörjningen av yrkesofficerare till försvaret
            ses över och i grunden reformeras. Den insatsorganisation med
            huvuduppgiften internationella insatser som Miljöpartiet förordar
            medför att officersyrket inte längre kommer att vara ett livstidsjobb
            utan ett yrke som för de flesta bara innehas en begränsad period
            av sitt yrkesliv. Det stora flertalet officerare bör erbjudas
            att gå ur Försvarsmaktens organisation i 40-årsåldern för att
            kunna ta civila anställningar. Officerare med internationell erfarenhet
            kommer säker­ligen att vara eftertraktade inom många olika yrkesområden,
            t.ex. inom utbildning, rättsväsende och det privata näringslivet.
          </p>
          <head type="h1" xml:id="i-2SEncM63nbpLbsKFqBRUgX">
            8 Ett försvarets Securum
          </head>
          <p xml:id="i-MWcjurZMeDWbVEMJ82KWfd">
            I förra årets försvarspolitiska motion lanserade Miljöpartiet
            idén att för att uppnå en effektivare omställning av försvaret
            bör samma metod kunna prövas som under den s.k. bankkrisen i början
            av 1990-talet. Den innebär att Försvarsmaktens resurser framöver
            renodlas till att bara omfatta det som behövs i försvarets nya
            uppgifter. Det gäller både personal, lokaler och materiel. Det
            bör vara ett första steg i omställningen att redan inom något
            år identifiera och avskilja dessa resurser. Det ska sedan vara
            ÖB:s och Försvarsmaktens uppgift att ta till vara och utveckla
            dessa resurser för att så effektivt som möjligt uppfylla försvarets
            nya mål.
          </p>
          <p xml:id="i-TA5my93KvuiHiBdRoYzJyq">
            Uppgiften att avveckla alla överflödiga delar av det nuvarande
            försvaret bör uppdras åt en separat organisation, ett försvarets
            Securum. Denna ska ha som enda uppgift att så humant, effektivt
            och kostnadsbesparande som möjligt avveckla de delar av den nuvarande
            organisationen som försvaret inte längre kommer att behöva. Målet
            bör vara att avvecklingen genomförs inom en tid av högst 57 år.
            När det gäller personal är behovet av omställning så stort att
            det inte är realistiskt att strikt tillämpa alla gällande arbetsmarknadsregler
            för hur omställningen ska gå till. I stället måste i samverkan
            med de fackliga organisationerna särskilda överenskommelser träffas.
            Det kan förväntas att försvaret främst kommer att vilja behålla
            ett större antal av de yngre medarbetarna och att många äldre
            officerare och andra medarbetare kommer att föras över till det
            nya Försvars-Securum. Uppgiften för detta kommer att bli att hitta
            nya vägar att tillvarata dessa personers resurser för nya uppgifter
            i det civila samhället. Det kan ske genom rådgivning, omskolning,
            vidare­utbildning, arbetsförmedlingsinsatser etc.
          </p>
          <p xml:id="i-QvuxLXSRmP39tjUUi58opr">
            För avveckling av överflödiga lokaler finns redan i dag betydande
            erfarenheter från tidigare nedläggningar, bland annat inom det
            statliga fastighets­bolaget Vasallen. Avvecklingen av överflödig
            materiel gäller i dag både befintlig materiel och beställd men
            ännu inte levererad materiel för vilken man i dag gör bedömningen
            att den inte kommer att behövas i framtiden. Uppdraget gäller
            då att avveckla denna materiel och omförhandla inneliggande beställningar.
            Det Försvars-Securum som bör bildas måste få en egen budget som
            täcker de omställningskostnader som beräknas uppstå under avvecklingsperioden.
            Det är en stor fördel om på det här sättet omställnings- och avvecklingskostnaderna
            kan urskiljas från försvarets ordinarie kostnader.
          </p>
          <head type="h1" xml:id="i-3UZojEeuMUzwDmHUJYsbch">
            9 Den nya Försvarsmakten
          </head>
          <p xml:id="i-CFBxhwEw18SqusUkxzzde6">
            Miljöpartiet anser att kostnaderna för förbandsverksamheten borde
            kunna sänkas med ungefär 5 miljarder kronor eller 25 procent från
            dagens 22,3 miljarder kronor till 17,3 miljarder kronor (baserat
            på budgetposterna 1.1 och 1.2). Vi anser det fullt realistiskt
            att kostnaderna för materielförsörjningen kan sänkas med ungefär
            lika mycket.
          </p>
          <head type="h2" xml:id="i-Nx6Vm3mDBt7ACb2wZ1qJnF">
            9.1 Ledningsorganisation, skolor m.m
          </head>
          <p xml:id="i-JBGqTL2iM2wjPe7Kiwvocr">
            Högkvarteret, de för Försvarsmakten gemensamma kostnaderna och
            skolor och centrum m.m. bör kunna reduceras ungefär proportionellt
            mot den verksamhet de har att serva, vilket betyder en 25-procentig
            reducering av kostnaderna. Militärhögskolorna koncentreras till
            en enhet och behovet av andra skolor och särskilda centrum m.m.
            ses över i syfte att uppnå en så långt möjligt slimmad och kostnadseffektiv
            organisation. Utbildning på högre nivå (Försvarshögskolan) bör
            om möjligt ske i samverkan med våra nordiska grannländer.
          </p>
          <head type="h2" xml:id="i-MnTpnDh5YgdiaKsTmsFx7Z">
            9.2 Internationell insatsstyrka
          </head>
          <p xml:id="i-D248dUnZGAkVi49VhjK8Dd">
            Den internationella insatsstyrkan byggs upp med hjälp av kontraktsanställd
            personal som ska möjliggöra snabba insatser. Sverige bör ha möjlighet
            att över tid kunna hålla upp till 2 000 kvinnor och män ur markstridskrafterna
            insatta internationellt och nationellt. Vi har i våra räkneexempel
            räknat med att denna styrka ska bestå av tre personalkategorier.
            Kontraktsanställda soldater kan utgöra huvuddelen, ca 1 400 personer.
            Antalet officerare har beräknats till ca 400 och antalet specialister
            till 200. De senare ska kunna hyras in vid behov. I Miljöpartiets
            budgetmotion för utgiftsområdet 6 tillför vi resurser till insatsförbanden,
            totalt 70 miljoner kronor för år 2009.
          </p>
          <head type="h1" xml:id="i-F7ii3aa6o1HKZ3oWV4cHFe">
            10 Arméns m.m. dimensionering och organisation
          </head>
          <p xml:id="i-VYPfsQ7wqfsT8GvTJRo2ui">
            Den internationella insatsstyrkan ska i huvudsak rekryteras från
            armén då sådan kompetens är den mest efterfrågade internationellt.
            De kontraktsanställda soldater som tjänstgör internationellt ska
            samtidigt utgöra en viktig resurs för den nationella insatsorganisationen.
            Under sina hemmaperioder mellan de internationella insatserna
            ska de, samtidigt som de vidareutbildar sig, utgöra en del av
            den nationella beredskapen med snabbare tillgänglighetskrav. Efter
            avslutad kontraktstjänstgöring ska de kunna kvarstå som en del
            av denna beredskap med både snabbare tillgänglighetskrav och i
            reserv.
          </p>
          <p xml:id="i-AcNNwAxhsmH1GJ7iEov7ce">
            Då inte alla kompetenser inom armén och amfibiestyrkorna är lika
            efterfrågade internationellt kommer det också att behöva grundutbildas
            vissa soldater inom t.ex. luftvärn, artilleri och amfibiestyrkor,
            som sannolikt inte kommer att komma i fråga för kontraktsanställning
            för internationella insatser. Dessa soldater ska också de närmaste
            åren efter sin grundutbildning ingå i den nationella beredskapen
            med snabbare tillgänglighetskrav och på längre sikt i beredskapen
            i reserv. Eftersom betydligt färre soldater än i dag kommer att
            grundutbildas kommer de också efter utbildningen och eventuell
            internationell tjänstgöring att behöva ingå i den nationella insatsstyrkan
            under längre tid. Därmed tillgodogörs det kapital som lagts ned
            i utbildningen av dem. För att underhålla kompetensen bör också
            repetitionsutbildningar återinföras.
          </p>
          <p xml:id="i-4fNwL18nJ1XeWLU36xokX7">
            Vi tänker oss i detta exempel att 3 000 personer tas in årligen
            för en första förberedande soldatutbildning på tio veckor. Redan
            vid rekryteringen till denna bör det göras klart att utbildningen
            syftar till att en stor del av dem så småningom ska vidareutbildas
            till och kunna delta i internationella insatser. Denna utbildning
            ska samtidigt fungera som en första urskiljare där soldater som
            själva eller av Försvarsmakten inte bedöms lämpliga att fortsätta
            kan sorteras ut. Vi har sedan räknat med att 2 000 soldater fortsätter
            i en ettårig grundutbildning och att 1 000 av dessa går vidare
            i kontraktsanställning till varvade internationella insatser och
            vidareutbildning/nationell beredskap i Sverige. De övriga 1 000
            som fått grundutbildning kan utgöras dels av soldater som utbildats
            i vapenslag som inte är så internationellt efterfrågade, dels
            av soldater som själva eller av Försvarsmakten framfört starka
            invändningar mot fortsatt kontraktsanställning i internationella
            insatser. Vi har slutligen räknat med att ca 500 av dem som genomfört
            en första kontraktsanställning för internationella insatser kommer
            att önska förlängning med ytterligare ett till tre år. Totalt
            kan detta innebära att knappt 4 800 soldater samtidigt kommer
            att befinna sig i olika stadier av utbildning eller tjänst i hemlandet
            jämfört med kanske 7 0008 000 värnpliktiga i grundutbildning i
            dag. Trots det väsentligt lägre antalet kan dessa prestera en
            avsevärt högre nytta till följd av den större erfarenhet och skicklighet
            de hinner förvärva, att denna erfarenhet kan utnyttjas av Försvarsmakten
            under en väsentligt längre tid. I dag består armén av tio förband,
            vartill kommer amfibieregementet som organisatoriskt ingår i marinen.
            Dessa elva förband bör kunna krympas till sex förband med i genomsnitt
            800 soldater i olika stadier av utbildning eller tjänst i Sverige
            samtidigt.
          </p>
          <head type="h2" xml:id="i-2ySF1j9QMxVMipx2SiqgBY">
            10.1 Flygvapnet
          </head>
          <p xml:id="i-2CQXVY5v1PcbiKc2zNpaFy">
            Försvarsmakten har uttalat att det operativa behovet är 6080
            JAS-plan jämfört med de 100 som finns inom den nuvarande organisationen.
            En enig försvarsberedning skrev i sin rapport i juni 2008 att
            antalet stridsflygplan reduceras i väsentlig grad. Enligt vår
            mening kan även siffran 6080 stridsflygplan ifrågasättas. De flesta
            länder av Sveriges storlek nöjer sig med betydligt mindre flygstridskrafter.
            För övervakning av Sveriges territorium i fredstid och för att
            upprätthålla erforderlig utbildning av piloter m.m. torde storleksordningen
            40 plan, det vill säga två divisioner, vara fullt tillräckligt.
            Men i vår beräkning räknar vi med tre divisioner och knappt 70
            plan.
          </p>
          <p xml:id="i-LzgHb2JkfXWnACx5byhWrw">
            Det finns i dag ingen efterfrågan på JAS 39 Gripen i internationella
            insatser. Miljöpartiet avvisar alla eventuella planer på att ställa
            JAS 39 Gripen till förfogande för internationella uppdrag, t.ex.
            ISAF i Afghanistan.
          </p>
          <p xml:id="i-VuyaV6opbXP6i8Lij331zg">
            Flygvapnet består i dag av tre flygflottiljer, F 7 Såtenäs, F
            17 Kallinge och F 21 Luleå. En av dessa, sannolikt någon av de
            sydsvenska, bör läggas ned, vilket ger en besparing med ungefär
            1 000 miljoner kronor årligen. Försvarets helikopterverksamhet
            bör finnas kvar i nuvarande utsträckning, liksom transportflyget.
          </p>
          <head type="h2" xml:id="i-YAqapwp55bHJMTEWt65MAZ">
            10.2 JAS 39 Gripen
          </head>
          <p xml:id="i-SQGd5Y2pMz3YU7FBNGiEo2">
            Så sent som förra året beslöt riksdagen att godkänna regeringens
            begäran att uppgradera 31 JAS 39 Gripen till Natostandarden C/D
            till en kostnad av 4,1 miljarder kronor. Skälet för detta var
            enligt regeringen att en ensad flygplansflotta som består av JAS
            39 C/D kombinerat med att antalet flygplan reduceras ner till
            100 innebär att långsiktiga besparingar uppnås. Så lät det 2007.
          </p>
          <p xml:id="i-HoVa9yfvKRPHFXGyx7VHv7">
            När försvarsminister Sten Tolgfors den 28 april 2008 åkte till
            Oslo för att överlämna offerten föregicks det av ett regeringsbeslut
            några dagar innan med innebörden att även Sverige ska skaffa 810
            JAS 39 Gripen E/F om Norge skulle bestämma sig för att köpa planet.
            Problemet är bara att när en svensk försvarsminister överlämnar
            en offert till ett annat lands regering är det ett bindande löfte
            som i god demokratisk ordning borde kräva ett riksdagsbeslut först.
            Vidare blir inkonsekvensen ett signum för den borgerliga regeringen
            när de knappt ett år efter beslutet att ha en ensad flygplansflotta
            föreslår riksdagen att köpa in nya plan så att vi återigen får
            en flygplansflotta bestående av två versioner. Det finns alltså
            ingen hejd på regeringens illa dolda industristöd som uppgraderingen
            till C/D-versionen innebar och nu satsningen på E/F med syfte
            att hjälpa Saab att sälja planet till Norge. I december månad
            2008 kommer regeringen att i efterhand söka riksdagens godkännande.
          </p>
          <p xml:id="i-4y5vKYDdZyoKQiHKYoRcoS">
            Det blir alltid fel när man diskuterar försvarspolitik som om
            det viktigaste vore näringspolitik eller en arbetsmarknadsåtgärd.
            Självklart är det viktigaste att få ut mest operativa effekt av
            Försvarsmakten. JAS-projektet har under alltför lång tid tillåtits
            svälja alltför stora resurser från försvaret. Innan vi ens har
            slutat att betala för den tredje delserien är det nu dags igen
            att kasta ytterligare miljarder av skattebetalarnas pengar i det
            svarta hål som stavas JAS 39 Gripen.
          </p>
          <p xml:id="i-7e47QH828yt7X9bFQ8cxQZ">
            Miljöpartiet har under flera års tid varnat för att teknikutvecklingen
            går mycket fortare än vad man från officiellt håll vill göra sken
            av. De plan av C/D-version som riksdagen nyligen fattade beslut
            om är redan ointressanta på exportmarknaden. De flesta intresseanmälningar
            Saab nu får gäller nästa generation E/F.
          </p>
          <p xml:id="i-SHpM8x1PBYoRMxQfwnpZ6u">
            Regeringen föreslår att riksdagen bemyndigar regeringen att under
            2009 för ramanslaget 1:3 Anskaffning av materiel och anläggningar
            fatta beslut om beställningar av materiel och anläggningar som
            inklusive tidigare gjorda beställningar medför behov av framtida
            anslag på högst 35 miljarder kronor efter 2009. Detta säger Miljöpartiet
            nej till. Vi vill inte ge regeringen fria händer att utan nämnvärd
            debatt besluta om ytterligare en delserie JAS-plan när varken
            Försvarsmakten eller en enig försvarsberedning anser att försvaret
            har behov av det nya planet. Miljöpartiet vill därför minska anslaget
            i bemyndigandet till regeringen med 7 miljarder kronor till högst
            28 miljarder efter 2009.
          </p>
          <head type="h2" xml:id="i-Xg4Y4xNaqxzQE98s1TGVcw">
            10.3 Marinen
          </head>
          <p xml:id="i-QhR1ybm8jzQ91RsEvsQiuF">
            Behovet av marin medverkan i internationella uppdrag är mycket
            begränsat. Svenska minröjningsfartyg har efterfrågats, och här
            ser vi en fortsatt möjlighet för Sverige att kunna delta. Utöver
            detta finns behov av territorialvattenintegritet och kontroll
            av svenska farvatten. Ett antal små förband med stridsbåt 90 och
            ett fåtal kustkorvetter räcker för denna uppgift. Det är också
            snabbgående resurser som kan ställas till det civila samhällets
            förfogande vid krissituationer.
          </p>
          <p xml:id="i-WcSK7K12LEot8JXgiLz94v">
            Miljöpartiet konstaterar också att det tidigare inköpet av kustkorvetter
            var en rejäl felsatsning. Nu har också regeringens genomförandegrupp
            dragit samma slutsats och strypt finansieringen för att beväpna
            dessa med luftvärnsrobotar från Sydafrika. Detta är något Miljöpartiet
            välkomnar.
          </p>
          <p xml:id="i-EgmLcyVkJf19pTxh6R7fGJ">
            Regeringen har inlett konstruktionsfasen av nästa generations
            ubåt detta trots att det inte längre finns något invasionshot
            mot Sveriges territorium och att efterfrågan för ubåt i internationella
            insatser är minimal eller obefintlig.
          </p>
          <p xml:id="i-6Ysv327diAXELuXbKQiDc2">
            Miljöpartiet drar en konsekvens av det säkerhetspolitiska läget
            och föreslår att ubåtsvapnet i stället avvecklas. Ubåtsförsvaret
            kan inte motiveras med att man ska kunna vara övningsobjekt för
            den amerikanska marinen. Under alla förhållanden finns det inte
            några skäl till att fortsätta utvecklingen och sedermera beställa
            nya ubåtar, något som inom mandatperioden beräknas bli aktuellt
            då marinen planerar att göra beställningar på fyra nya ubåtar,
            av typ A 26, till en uppskattad kostnad av 1,5 miljarder kronor
            styck. De befintliga ubåtarna borde kunna hållas moderna under
            lång tid framöver om de skulle uppgraderas efter hand. Ubåtarna
            har en beräknad livstid på ytterligare 1520 år. Då det operativa
            behovet av ubåtsvapnet inte längre finns är Miljöpartiet berett
            att, som ett första delmål för 2009, reducera antalet ubåtar i
            aktiv tjänst från fyra till tre för att sedan på sikt helt avveckla
            ubåtsvapnet .
          </p>
          <p xml:id="i-6VAeuxscTsWn2SU4zfWpig">
            När det gäller marinbaser bör en huvudbas vara fullt tillräcklig.
          </p>
          <head type="h1" xml:id="i-6yX69i6WihZb3B5SpztTtC">
            11 Materielförsörjning och försvarsindustri
          </head>
          <p xml:id="i-X5NYNHESXxX4PFb9XniejX">
            Den borgerliga regeringen gör en del besparingar på materielförsörjningen
            i budgetpropositionen, vilket Miljöpartiet välkomnar. Men det
            sätt som regeringen gått till väga på måste ändå kritiseras. Genomförandegruppen,
            som den arbetsgrupp inom Regeringskansliet kallades, hade till
            uppgift att ta fram beslutsunderlag för en fortsatt effektivisering
            av försvaret.
          </p>
          <p xml:id="i-3itydcWHc6aNhWnaZ4zx4j">
            Miljöpartiets kritik mot Genomförandegruppens dödslista grundar
            sig först och främst på gruppens oklara direktiv. Det finns inget
            skrivet dokument i botten. Ingen parlamentarisk utredning endast
            ett pressmeddelande finns tillgängligt eftersom gruppens rapport
            är hemligstämplad. Trots utlovade löften att Genomförandegruppen
            skulle samråda med Försvarsberedningen blev det aldrig något samarbete.
            Någon koppling mellan Genomförandegruppens arbete och Försvarsberedningens
            analyser har inte heller gjorts.
          </p>
          <p xml:id="i-QMwPKANfu8CxJ4iXwddxxZ">
            Inte heller har Genomförandegruppen bemödat sig med att involvera
            oppositionens försvarspolitiker i processen. Allt detta sammantaget
            ger betyget Icke godkänd för regeringens förslag och arbetssätt.
          </p>
          <p xml:id="i-R1t1HNCEj3LNjSAEYqcEg">
            Trots regeringens ovilja att förankra sina förslag i dialog med
            oppositionen delar Miljöpartiet regeringens uppfattning att det
            går att spara pengar inom budgetposten 1:3. Materiel och anläggningar.
            Ett mått på detta är att Sverige har en ovanligt hög andel av
            försvarets budget som går till anskaffning av materiel, hela 33
            procent. Motsvarande siffra i EU är 19 procent. Naturligtvis krävs
            en bättre kostnadskontroll men framför allt en bättre affärsmässighet
            vid upphandling. Det är också en hög omsättningshastighet på materielförsörjningen,
            vilket är ett problem som vi måste lösa eftersom det är ohållbart
            i längden.
          </p>
          <p xml:id="i-DWhZeRfgtyfP8B25e8S6Q8">
            Givetvis ska försvaret ha tillgång till moderna försvarsmateriel
            för att uppfylla sina uppgifter på ett professionellt sätt. Materielen
            måste också successivt förnyas för att kunna följa med i den tekniska
            utvecklingen. Detta betyder dock inte att försvaret behöver ett
            så omfattande materielprogram som ligger till grund för dimensioneringen
            av dagens materielanslag och -beställningar. Med avskaffade eller
            kraftigt bantade ambitioner inom områden som t.ex. ubåtsvapen
            kan flera av nu pågående eller planerade vapenprogram slopas eller
            bantas kraftigt.
          </p>
          <p xml:id="i-ny63iXMcij1o4tJr2PdhX">
            Detta kommer med största sannolikhet att få konsekvenser för
            den svenska försvarsindustrin. Det är dock inte rimligt att upprätthålla
            dyra försvarsbeställningar bara för att hålla i gång en överdimensionerad
            svensk försvarsindustri. Denna måste i fortsättningen klara sig
            helt på egna meriter på kontrakt de kan ta hem hos både det svenska
            försvaret och godkända utländska försvarsmakter. Sannolikt kommer
            detta att leda till en betydande bantning av försvarsindustrin
            och också en fortsatt utveckling mot sammanslagning och samverkan
            med utländska samarbetspartner. Inför fortsatta övervägningar
            om materielförsörjningen bör den danska modellen studeras, innebärande
            att man köper modernt materiel när den behövs, men kanske inte
            alltid den absolut mest avancerade, på den europeiska marknaden.
          </p>
          <p xml:id="i-y1Eizf9m5VeyznyebRLNM">
            Miljöpartiet sparar utöver regeringens besparingar på budgetposten
            1:3 ytterligare 200 miljoner kronor.
          </p>
          <head type="h1" xml:id="i-TFLdZqwa7K5i86Tu6NCDjA">
            12 Inflytande och transparens i materielprocessen
          </head>
          <p xml:id="i-bjerJmuSFGfe5CiRU1UAE">
            Riksdagen har under en lång följd av år och många gånger slagit
            fast behovet av bättre redovisning, större transparens och reell
            möjlighet för riksdagen att fatta formella beslut om större materielprojekt.
            Regeringen skriver i budgetpropositionen på följande sätt: I de
            fall sådana förändringar måste hanteras avser regeringen särskilt
            återrapportera sina ställningstaganden till riksdagen. Hanteringen
            av denna typ av beslut kommer att ske inom ramen för beslutade
            ekonomiska villkor för anslaget.
          </p>
          <p xml:id="i-TyWAA7mm6c98UpGbx91K9u">
            Då måste riksdagen markera kraftfullt mot försök till sådana
            gummiparagrafer. Det kan inte bli fråga om att regeringen kan
            fatta nödvändiga beslut om materielprojekt beroende på oförutsedda
            förutsättningar. Regeringen måste återkomma till riksdagen med
            sådana förändringar gentemot redan redovisade projekt och fattade
            beslut. Vidare måste regeringen återkomma till riksdagen med en
            beskrivning av pågående och genomfört arbete när det gäller en
            bättre redovisning av materielförsörjningsprocessen, i enlighet
            med riksdagens återkommande beslut under flera års tid.
          </p>
          <p xml:id="i-LobFnPLRFRSTRHA3vgzsVC">
            Regeringen ska för riksdagen redovisa hur man avser att förbättra
            redovisningen till budgetpropositionen för 2009.
          </p>
          <head type="h1" xml:id="i-DBERXed8NDpb6Euw96CG4u">
            13 Miljöpartiets budgetförslag utgiftsområde 6
          </head>
          <table>
            <row xml:id="i-32Fh3rr3KRbsrTB1K2cXAn">
              <cell>
                Anslagsförändring  (miljoner kronor)
              </cell>
            </row>
            <row xml:id="i-3xft7n945RJNkCg2vhGvk1">
              <cell>
                Anslag
              </cell>
              <cell>
                2009
              </cell>
              <cell>
                2010
              </cell>
              <cell>
                2011
              </cell>
            </row>
            <row xml:id="i-JmR91e8YgUD811sEHCQ1Sk">
              <cell>
                1.1 Förbandsverksamhet
              </cell>
              <cell>
                600
              </cell>
              <cell>
                1 100
              </cell>
              <cell>
                2 120
              </cell>
            </row>
            <row xml:id="i-J5aCQLS2tFG3zkU4EPyCyK">
              <cell>
                1.2 Fredsfrämjande förbandsinsatser
              </cell>
              <cell>
                70
              </cell>
              <cell>
                100
              </cell>
              <cell>
                120
              </cell>
            </row>
            <row xml:id="i-A4gJRqH4k7Eha35GjzzZzk">
              <cell>
                1.3 Anskaffning av materiel och anläggningar
              </cell>
              <cell>
                200
              </cell>
              <cell>
                1 800
              </cell>
              <cell>
                1 800
              </cell>
            </row>
            <row xml:id="i-TUL3sdQSvagU4gbnRoXUh8">
              <cell>
                1.5 Forskning och teknikutveckling
              </cell>
              <cell>
                50
              </cell>
              <cell>
                80
              </cell>
              <cell>
                120
              </cell>
            </row>
            <row xml:id="i-C5HxiHGuz2JbsULEv3e7ei">
              <cell>
                1.8 Försvarets radioanstalt
              </cell>
              <cell>
                120
              </cell>
            </row>
            <row xml:id="i-TAH9pZfo5yeoYakzvkZkEe">
              <cell>
                1.9 Totalförsvarets forskningsinstitut
              </cell>
              <cell>
                60
              </cell>
            </row>
            <row xml:id="i-34ioYTjHfGToMGHFwRYB3H">
              <cell>
                2.7 Myndigheten för samhällsskydd och beredskap
              </cell>
              <cell>
                120
              </cell>
              <cell>
                200
              </cell>
              <cell>
                200
              </cell>
            </row>
            <row xml:id="i-WcsGWKbPTd9YkSPZuqPYu6">
              <cell>
                Summa för utgiftsområdet:
              </cell>
              <cell>
                840
              </cell>
              <cell>
                2 680
              </cell>
              <cell>
                3 720
              </cell>
            </row>
          </table>
        </div>
        <div type="motSignatures">
          <list>
            <item xml:id="i-G1SRVY6xEUr7D8Secc1X6H">
              Peter Rådberg (mp)
            </item>
            <item xml:id="i-KfMQNif6AnPHdxDYPMj9Sz">
              Bodil Ceballos (mp)
            </item>
            <item xml:id="i-8rSPismT7cw7duqKaxA1M9">
              Ulf Holm (mp)
            </item>
            <item xml:id="i-FnxXJnPYPMvus8RMyR5m6j">
              Max Andersson (mp)
            </item>
            <item xml:id="i-58Sve883BaocjZ8MHXEQfq">
              Lage Rahm (mp)
            </item>
          </list>
        </div>
      </div>
    </body>
  </text>
</TEI>
