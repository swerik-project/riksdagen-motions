<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SfU-03607">
  <teiHeader>
    <fileDesc>
      <titleStmt>
        <title>med anledning av prop. 2016/17:86 En handräckningsbestämmelse i lagen om mottagande av asylsökande m.fl.</title>
        <author corresp="i-WjgeYy5RFWngMB9NwFvFEY">av Christina Höj Larsen m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3607 av Christina Höj Larsen m.fl. (V)</title>
          <idno type="rdwebb">H4023607</idno>
          <rs type="number">3607</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H4023607/text</ref>
          <ref type="dokument_url_html">http://data.riksdagen.se/dokument/H4023607</ref>
          <ref type="dokumentstatus_url_xml">http://data.riksdagen.se/dokumentstatus/H4023607</ref>
          <ref type="docx">http://data.riksdagen.se/fil/1BB78012-A777-437D-AA53-F7A545FB494B</ref>
          <ref type="pdf">http://data.riksdagen.se/fil/FB9840AB-74CD-4891-81AD-784A1275959D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-ERZs1XpC4MKhdbSwRm3sCe"/>
        <correspContext corresp="i-ERZs1XpC4MKhdbSwRm3sCe">
          <ref>Proposition 2016/17:86</ref>
        </correspContext>
        <correspAction xml:id="i-5hvNnZqt8Ynvgvjkzipo82" type="signed"/>
        <correspContext corresp="i-5hvNnZqt8Ynvgvjkzipo82">
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction type="submitted" xml:id="i-TZ3PFvR6W927EsVXfPCaed">
          <date when="2017-02-08"/>
          <time when="14:40:32"/>
        </correspAction>
        <correspAction type="dismissed" xml:id="i-MjdPeDt4SdhQnGJZTVyGmZ">
          <date when="2017-02-14"/>
        </correspAction>
        <correspAction type="reviewed" xml:id="i-NKDwQ1JieHpo5544SPFbP2">
          <date when="2017-02-14"/>
          <time when="09:19:52"/>
        </correspAction>
        <correspAction type="referred" xml:id="i-7YPKYd7dCE3SR8KVWWpLuw">
          <date when="2017-02-15"/>
        </correspAction>
        <correspAction type="assigned" xml:id="i-UYqM8d7Tb7Tdy5eFFq7YEq">
          <date when="2017-04-12"/>
          <time when="15:00:37"/>
        </correspAction>
        <correspContext corresp="i-UYqM8d7Tb7Tdy5eFFq7YEq">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-KgWR9oPcUWzttNi1MREm1"/>
        <correspContext corresp="i-KgWR9oPcUWzttNi1MREm1">
          <ref type="uppgift">2016/17:SfU7</ref>
          <ref type="ref_dok_id">H401SfU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU7</ref>
          <ref type="ref_dok_titel">En handräckningsbestämmelse i lagen om mottagande av asylsökande m.fl.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:3607 av Christina Höj Larsen m.fl. (V) med anledning av prop. 2016/17:86 En handräckningsbestämmelse i lagen om mottagande av asylsökande m.fl.</div>
      </div>
      <div type="motBody">
        <div type="motProposal" subtype="förslag">
          <head xml:id="i-9qUtJ2WvHk9jYu2q79tnHP">
            1 Förslag till riksdagsbeslut
          </head>
          <list>
            <item sortKey="Yrkande 1" xml:id="i-RhX4terKLkfGbaJHdTTJM">
              Riksdagen avslår proposition 2016/17:86 En handräckningsbestämmelse
              i lagen om mottagande av asylsökande m.fl.
            </item>
          </list>
        </div>
        <div type="motContent">
          <head type="h1" xml:id="i-QpQXvoLQw2D5VKzSRZCg5W">
            2 Inledning
          </head>
          <p xml:id="i-BqmSgnxpr7fpcanFvezceT">
            Den 1 juni 2016 trädde ändringar av rätten till bistånd enligt
            lagen (1994:137) om mottagande av asylsökande m.fl., förkortat
            LMA, i kraft. Ändringarna innebär att vuxna personer utan barn
            som har ett av- eller utvisningsbeslut som har fått laga kraft
            och där en eventuell tidsfrist för frivillig avresa har löpt ut
            inte längre har rätt till bistånd med stöd av LMA (prop. 2015/16:146).
            Regeringen föreslår nu att en handräckningsbestämmelse införs
            i lagen om mottagande av asylsökande m.fl. Förslaget innebär att
            Migrationsverket ska kunna begära att Polismyndigheten lämnar
            den hjälp som behövs för att verkställa ett beslut om att en utlänning
            som inte längre har rätt till bistånd i form av logi ska lämna
            sin plats vid anläggningsboendet. Syftet med förslaget är att
            snabbare avhysa personer från boenden de inte har rätt att stanna
            kvar i. I dagsläget sker avhysningar från asylboenden på samma
            vis som övriga avhysningar, dvs. genom en ansökan till Kronofogden,
            som i sin tur kan begära stöd från polisen.
          </p>
          <head type="h2" xml:id="i-3GVLjrxDWGGAFTK7xMpSMq">
            2.1 Förändringen av LMA har inte fått önskad effekt
          </head>
          <p xml:id="i-KJdkMR1auCRAFv6J5wsD4Z">
            Syftet med ändringen av LMA var att öka incitamenten för medverkan
            i verkställighet i av- och utvisningsärenden, att frigöra boendeplatser,
            samt att minska statens kostnader för bistånd till utlänningar.
            I propositionen som föregick lagändringen framgick att av de omkring
            10 000 personer som var kvar i mottagningssystemet trots att de
            hade beslut om avvisning eller utvisning som hade fått laga kraft,
            var ungefär 4 900 vuxna personer som inte bodde tillsammans med
            barn under 18 år. Av dessa bodde omkring 1 900 personer i anläggningsboende.
            Lagförslaget byggde på migrationsöverenskommelsen mellan regeringen
            och Moderaterna, Centerpartiet, Liberalerna och Kristdemokraterna.
            Vänsterpartiet står inte bakom överenskommelsen eftersom den utgår
            från en felaktig verklighetsbeskrivning och innebär att asylrätten
            undergrävs. Vänsterpartiet är djupt kritiskt till den utveckling
            av asylpolitiken som regeringen drivit fram, inkluderat denna
            lagändring.
          </p>
          <p xml:id="i-6tSCpChoQhtUYGKu9LEbT3">
            Vänsterpartiet anser att den som får avslag på sin asylansökan
            måste respektera beslutet. Beslut om av- och utvisning ska följas.
            Det är en viktig del av rättsordningen. Likaså att beslut fattas
            rättssäkert och på korrekta grunder. Att dra in biståndet för
            de som inte följer dessa beslut kan därmed vid en första anblick
            anses rimligt. Vänsterpartiet ifrågasatte dock om den lagändringen
            skulle få de effekter som regeringen eftersträvade. Valet mellan
            att följa ett av- eller utvisningsbeslut är valet mellan att återvända
            till den plats man flytt ifrån eller stanna kvar på den plats
            man flytt till. Även i de fall det saknas grund för asyl flyr
            människor från hemska och osäkra förhållanden. Att tro att ett
            indraget bistånd skulle vara nog för att få dessa människor att
            vilja återvända är naivt. Det finns en hel del dokumenterad erfarenhet
            om vilken typ av återvändandearbete som fungerar. Inte minst från
            Svenska Röda Korsets verksamhet. Dessa erfarenheter har regeringen
            konsekvent ignorerat. Vår bedömning var, när förslaget lades fram,
            att förändringen i lagen skulle resultera i att allt fler skulle
            leva som papperslösa i Sverige och att situationen för människor
            som redan var väldigt utsatta skulle bli ännu svårare. Vissa kostnader
            minskar i och med att rätten till bistånd och boende försvinner
            för den aktuella gruppen, men andra kostnader uppstår till följd
            av deras utsatta levnadssituation. Kostnader som belastar kommuner,
            ideella organisationer och lokalsamhället.
          </p>
          <p xml:id="i-JrjHkxBDYrAb4zWa3y1NyN">
            Vi kan redan nu konstatera att mycket pekar på att vi hade rätt
            i vår bedömning. Svenska Röda Korset har gjort en nulägesanalys
            av konsekvenserna av ändringen i LMA så här långt. Även om lagändringen
            inte varit i kraft under så lång tid är resultaten nedslående
            och oroväckande. Röda Korset har uppmärksammat en ökad oro och
            utsatthet bland de personer som berörs av lagändringen och att
            allt fler asylsökande med avslag har kontaktat dem för att få
            stöd och hjälp. Omkring 90 procent av de berörda som Röda Korset
            har haft kontakt med har efterfrågat mat. Drygt 30 procent har
            uppgivit gravt försämrad hälsa. Det handlar framför allt om personer
            som inte längre har tillgång till för dem nödvändiga mediciner
            för att behandla t.ex. cancer, diabetes eller tarmsjukdomar. Över
            80 procent av de som Röda Korset mött beskriver att de mår psykiskt
            dåligt som följd av den situation de befinner sig i.
          </p>
          <p xml:id="i-RTDWe8b6Jep7U63cfxm8xk">
            Rådgivningsbyrån lyfter flera fall där personer avhysts trots
            att de gjort allt de kunnat för att medverka vid avvisning eller
            utvisning. Röda Korsets erfarenheter stärker den bilden. Mer än
            50 procent av de personer Röda Korset mött uppger att de inte
            förstår varför rätten till bistånd har upphört och att något skriftligt
            beslut om att biståndet upphört inte överlämnats. De har inte
            heller fått information om möjligheten att överklaga. I Röda Korsets
            rapport går också att läsa om gravida kvinnor som kastas ut på
            gatan till följd av lagändringen.
          </p>
          <p xml:id="i-5oegBDp2PY2tYUG6fAN85C">
            Röda Korset beskriver också en ökning av antalet personer som
            lever utanför samhällets skyddsnät, till följd av lagändringen,
            och en ökad risk för att denna grupp exploateras genom utnyttjande
            på arbetsmarknaden, genom prostitution och droghandel. Det innebär
            en ökad utsatthet för individen, men också stora konsekvenser
            för samhället i stort.
          </p>
          <p xml:id="i-6yTcZgSVHaumc2hDRJXvgf">
            I november 2016 hade, enligt uppgifter från Migrationsverket,
            omkring 3 500 personer fått besked om att deras rätt till bistånd
            enligt LMA har upphört. Av dem hade ett hundratal verkställts
            till hemland eller annan destination. Regeringens ambition att
            öka återvändandet har därmed knappats uppfyllts. Åtminstone inte
            hittills.
          </p>
          <p xml:id="i-LKdCVKAk5SdHnyhtJB4RNx">
            Regeringen skriver i proposition 2016/17:86 En handräckningsbestämmelse
            i lagen om mottagande av asylsökande m.fl. angående förändringen
            av LMA att ”Frågan om det lämpliga i denna ordning och dess konsekvenser
            har beaktats i det lagstiftningsärendet.” Det är en bild Vänsterpartiet
            inte delar. En central kritik mot den ändringen av LMA och flera
            andra lagändringar inom migrationsområdet som den nuvarande regeringen
            drivit igenom är att de saknar underbyggda argument och analyser
            av dess konsekvenser.
          </p>
          <p xml:id="i-ETkx95Se9V2gm76CHJ5RGP">
            En av ambitionerna bakom lagförslaget var också att frigöra boendeplatser
            i en tid då det rådde brist. Efter den senaste tidens politiska
            förändringar i Sverige och Europa som delvis drivits fram av den
            svenska regeringen har antalet människor som söker asyl i Sverige
            minskat kraftigt. Behovet av lediga platser på asylboenden är
            därför betydligt mindre i dag och Migrationsverket har börjat
            säga upp kontrakt. Det gör både att ändringen i LMA är än mindre
            nödvändig i dag, samt att den nu föreslagna lagändringen om en
            handräckningsbestämmelse bör ses som mindre angelägen. Sammantaget
            har ändringen av LMA fått så svåra konsekvenser att regeringen
            bör lämna förslag om att återgå till den tidigare ordningen. De
            brister och problem som Röda Korset beskriver måste tas på största
            allvar och åtgärdas snarast möjligt.
          </p>
          <head type="h1" xml:id="i-6oyLSxMMjEGGWYnrnK53zo">
            3 Införandet av en handräckningsbestämmelse
          </head>
          <p xml:id="i-KdPWSVpSAMB8GRBDBcH8C4">
            Lagförslaget innebär att regelverket för personer som enligt
            migrationsmyndigheternas beslut ska lämna landet blir annorlunda
            än för samtliga andra grupper i samhället. Det sänder olyckliga
            signaler om att asylsökande är en speciell grupp som kräver speciella
            åtgärder.
          </p>
          <p xml:id="i-TM8MVftctKd4EBQN27nSKw">
            Både Lagrådet och Advokatsamfundet lyfter kritik mot lagförslaget
            utifrån rättssäkerhetsperspektiv. Lagrådet skriver bl.a.: ”Sammanfattningsvis
            anser Lagrådet att det lämnade förslaget om handräckning av Polismyndigheten
            när en utlänning ska lämna sitt boende kan ifrågasättas ur rättssäkerhetssynpunkt.
            Det är uppenbart att en ytterligare bedömning i detta avseende
            krävs.”
          </p>
          <p xml:id="i-MuxmFVjiTCPG7tgQvUKWa2">
            I gällande ordning finns regler till skydd för den enskilde i
            16 kap. utsökningsbalken. Flyttas ansvaret för avhysningarna över
            till Polismyndigheten, finns det inga motsvarande bestämmelser.
            Polisens beslut går därmed inte att invända mot eller överklaga.
            Det innefattar inte heller någon motiveringsskyldighet, vilket
            resulterar i att den som anser att polisens beslut är felaktigt
            eller oproportionerligt hänvisas till att i efterhand klaga på
            polisens agerande hos JO.
          </p>
          <p xml:id="i-4YmNAdKWX3Vv2rcSAmuNcW">
            Regeringen menar att beslutet om indraget bistånd enligt ändringen
            i LMA går att överklaga och att om domstolen kommer fram till
            att rätten till bistånd inte ska upphöra har utlänningen rätt
            att åter få en plats i ett anläggningsboende. Därför innebär ett
            eventuellt verkställt beslut inte någon irreparabel skada för
            den enskilde, enligt regeringens bedömning. Mot bakgrund av den
            utsatthet den berörda gruppen lever under, som bl.a. beskrivits
            av Röda Korset och att 50 procent av de som avhysts som Röda Korset
            haft kontakt med inte fått något skriftligt beslut om att biståndet
            upphört eller kännedom om att det går att överklaga får regeringens
            bedömning anses sakna grund.
          </p>
          <p xml:id="i-RfyPM1vpxDnCRABCcMXy3y">
            I regeringens beskrivning av konsekvenserna av lagändringen går
            att läsa att den föreslagna ändringen inte kommer att innebära
            några negativa konsekvenser för kvinnor. Det finns en hel del
            som talar emot denna slutsats. Sveriges Kristna Råd lyfter i sitt
            remissvar att de genom sin verksamhet tagit del av berättelser
            från olika delar av landet som pekar på att kvinnor som har mist
            rätten till boende till följd av ändringen i LMA befinner sig
            i en extra sårbar situation, just för att de är kvinnor. Erfarenheter
            från tidigare arbete med papperslösa kvinnor visar också att de
            är extra utsatta. De som lever med liten eller ingen kontakt med
            myndigheter, sjukvården och andra offentliga aktörer utsätts särskilt
            ofta för sexuellt våld och våld i nära relationer. I många fall
            får de sin frihet kraftigt inskränkt.
          </p>
          <head type="h2" xml:id="i-M8CLFNBXai4gXFTrZfaXDL">
            3.1 Ökad belastning av polisen
          </head>
          <p xml:id="i-4rP2VTEbD1u258Afwm5XyJ">
            Polismyndigheten är kritisk mot förslaget, delvis på grund av
            att det skulle innebära en större arbetsbelastning för myndigheten
            som redan är under stort tryck. De menar att förslaget inte ligger
            i linje med vad regeringen aviserat i budgetpropositionen för
            2017, att polisens arbetsuppgifter ska renodlas. Polismyndigheten
            ifrågasätter också regeringens bedömning att behovet av handräckning
            kommer att bli relativt litet och pekar särskilt på att fler av
            de förväntade ärendena kommer att utföras i områden utanför storstäderna,
            vilket medför längre restid för polisen och en större arbetsbelastning.
            Vänsterpartiet instämmer i Polismyndighetens kritik och ställer
            sig frågande till att belasta myndigheten ytterligare i detta
            skede, och dessutom med arbetsuppgifter som det finns goda skäl
            att låta andra aktörer hantera.
          </p>
          <head type="h2" xml:id="i-FP2Eh5XYvzxquAhGMJGvH9">
            3.2 Förenligheten med svenska konventionsåtaganden
          </head>
          <p xml:id="i-QNPZmEAGFuW4RV4sN86MNK">
            Även frånvaron av beskrivning och analys av vilka skyldigheter
            Sverige har i förhållande till internationella konventionsåtaganden
            kritiseras av Lagrådet och Advokatsamfundet. De menar att förslagen
            kan vara i direkt strid mot Sveriges folkrättsliga konventionsåtaganden.
            Artikel 8 i Europakonventionen som stadgar rätt till respekt för
            hem, privatliv, familjeliv, m.m. har inte tagits hänsyn till,
            enligt dem. Begreppet ”hem” ska tolkas utifrån de faktiska omständigheterna
            i det enskilda fallet och oberoende av om boendet enligt nationell
            rätt är tillåten eller inte. Enligt Europadomstolens praxis krävs
            att varje person som riskerar avhysning har rätt att få prövat
            om åtgärden är proportionerlig och rimlig i förhållande till ändamålet.
            Vänsterpartiet instämmer i Lagrådets och Advokatsamfundets analys
            och menar att det är mycket tveksamt om det föreslagna avlägsnandeförfarandet
            uppfyller kraven på nödvändighet, rimlighet och proportionalitet.
          </p>
          <p xml:id="i-EQz5KXP3iQSZ5daTSwPuLT">
            Vidare menar Advokatsamfundet att en överflyttning av avlägsnandena
            till polismyndigheten även skulle vara oförenlig med kravet på
            rättsmedel och rätten att invända mot beslut enligt artikel 6
            och artikel 13 i Europakonventionen. Dessa principer handlar om
            att båda parterna i en process ska ges möjlighet att motsätta
            sig motpartens argument och kunna ta del av grunderna för argumenten.
            Sammantaget har detta lagförslag så många brister att Vänsterpartiet
            inte kan ställa sig bakom det. Riksdagen bör avslå proposition
            2016/17:86 En handräckningsbestämmelse i lagen om mottagande av
            asylsökande m.fl. Detta bör riksdagen besluta.
          </p>
        </div>
        <div type="motSignatures">
          <list>
            <item xml:id="i-FmQjmpjDUeLhSZ9s3kPcUy">
              Christina Höj Larsen (V)
            </item>
            <item xml:id="i-DmX6wonDgjCBkfaLxorgYz">
              Ulla Andersson (V)
            </item>
            <item xml:id="i-XF7TYGnw55Rqf9w8GB4aGg">
              Ali Esbati (V)
            </item>
            <item xml:id="i-VGrXHueo4X1JBrTRib98BV">
              Wiwi-Anne Johansson (V)
            </item>
            <item xml:id="i-WX1ee8XGExuDeDqabW4JWR">
              Daniel Riazat (V)
            </item>
            <item xml:id="i-B4819oN7kE1maQ6iopp549">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
