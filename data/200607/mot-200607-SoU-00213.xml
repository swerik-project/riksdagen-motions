<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00213">
  <teiHeader>
    <fileDesc>
      <titleStmt>
        <title>Benskörhet</title>
        <author corresp="i-MtQDAwnav9eHyeftxbQLvf">av Inger René (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Benskörhet</title>
          <idno type="rdwebb">GU02So213</idno>
          <rs type="number">So213</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So213/text</ref>
          <ref type="dokument_url_html">http://data.riksdagen.se/dokument/GU02So213</ref>
          <ref type="dokumentstatus_url_xml">http://data.riksdagen.se/dokumentstatus/GU02So213</ref>
          <ref type="doc">http://data.riksdagen.se/fil/448258B9-1F31-4FB8-8A77-C1B9CACD66D4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MtQDAwnav9eHyeftxbQLvf</idno>
            <name>Inger René</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E4Wh78kK9tkSTNcj5jtC1Z" type="signed"/>
        <correspContext corresp="i-E4Wh78kK9tkSTNcj5jtC1Z">
          <note type="signatory" corresp="i-MtQDAwnav9eHyeftxbQLvf"/>
        </correspContext>
        <correspAction xml:id="i-CyAcH5qQU2MZ3cXNVk7gd6" type="referral">
          <date when="2006-11-07"/>
        </correspAction>
        <correspAction xml:id="i-Stkvoft2scnFokUDmasmEC" type="dismissal">
          <date when="2006-11-07"/>
        </correspAction>
        <correspAction xml:id="i-C6A5X5LsQhMhvgBG1Rtiy9" type="submission">
          <date when="2006-10-31"/>
        </correspAction>
        <correspAction xml:id="i-XefuWiSaW61bRpGUWaER93" type="numbering">
          <date when="2006-10-30"/>
        </correspAction>
        <correspAction xml:id="i-Unq88oUeBo71rcnxd7kwZ" type="transfer">
          <date when="2006-10-23"/>
        </correspAction>
        <correspAction xml:id="i-HdiEQ5srdG5yDsqzntC6wA" type="assigned"/>
        <correspContext corresp="i-HdiEQ5srdG5yDsqzntC6wA">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RzLYjrQD5813NNKBTHnyrQ" type="motBody">
        <div xml:id="i-M29mm3uctf27oBK1EbNGaz" type="motProposal" subtype="förslag">
          <head xml:id="i-Fa9vWsZcC8qarc4dwZbmit">
            Förslag till riksdagsbeslut
          </head>
          <p xml:id="i-VVaXsTenDZPBbi9Lr1RDbe">
            Riksdagen tillkännager för regeringen som sin mening vad som
            i motionen anförs om behovet av att tidiga åtgärder för att motverka
            uppkomsten av frakturer på grund av benskörhet hos äldre beaktas
            i det fortsatta arbetet med äldres vård och hälsa.
          </p>
        </div>
        <div xml:id="i-5D1FKYq4dBbEtToRKNYsTE" type="motContent">
          <head xml:id="i-XMhSxAeXHKAbGkFE7Yp7iN" type="h1">
            Benskörhet
          </head>
          <head xml:id="i-SeSqFn2t9Jqk6WXLxkjjnW" type="h1">
            Motivering
          </head>
          <p xml:id="i-FZMLBEGTxdhRig2BT7cc1H">
            Benskörhet, osteoporos, är en av Sveriges största men samtidigt
            minst uppmärksammade folksjukdomar, ofta med svåra konsekvenser
            för de drabbade.
          </p>
          <p xml:id="i-DbfVddxwX1PpVdYJPeSNdo">
            Det snabbt ökande antalet frakturer utgör ett problem för dem
            som drabbas och för samhället. Ett problem som kan förutses accelerera
            med den väntade ökningen av antalet äldre i befolkningen. Problemet
            är internationellt och har länge uppmärksammats av FN:s världshälsoorganisation
            (WHO) och EU. Sverige är särskilt utsatt och ligger jämte Norge
            högst i den internationella statistiken över höftfrakturer och
            kotkompressioner. Osteoporosfrakturer är huvudsakligen, men inte
            enbart, ett åldersrelaterat tillstånd. Risken för en svensk kvinna
            att någon gång i livet få osteoporosrelaterad fraktur är 50 procent
            och hos en svensk man 25 procent. Kvinnor löper särskilt hög risk
            att drabbas av fraktur i samband med menopausen och därefter.
          </p>
          <p xml:id="i-GZr12nW5r2n6HNAdnUtK3D">
            Totalt inträffar i Sverige varje år cirka 70 000 frakturer av
            vilka mer än 75 procent antas bero på osteoporos (benskörhet);
            höftfrakturer beräknas till 90 procent vara osteoporosrelaterade.
            De frakturer som har de allvarligaste konsekvenserna är höftfrakturer
            och kotkompressioner som ofta leder till långvarigt smärtfyllt
            lidande, betydande funktionshinder och förtida död. Men också
            mindre allvarliga frakturer i exempelvis handled, överarm och
            fotled kan leda till långvariga funktionshinder. I Sverige konsumerar
            enbart höftfrakturpatienter fler vårddagar på sjukhus än patienter
            med hjärtinfarkt, lungsjukdomar, reumatoid artrit, diabetes och
            ett antal andra sjukdomar tillsammans. Den årliga kostnaden för
            sjukvård och omsorg beräknas enbart för det första året efter
            fraktur uppgå till cirka fem miljarder kronor.
          </p>
          <p xml:id="i-RRKFDPqH71fha7RapbtbxF">
            Trots att utredning och behandling av osteoporos har hög vetenskaplig
            dokumentation bl.a. två SBU-rapporter är majoriteten av äldre
            patienter med osteoporosfraktur fortfarande inte diagnostiserade
            och behandlade. Mycket få av landets ortopeder tar hand om benskörhetsfrakturer.
            Osteoporos är troligen vår tids mest underdiagnostiserade och
            underbehandlade folksjukdom, troligen som en följd av det numera
            föråldrade synsättet att osteoporosfrakturer är en naturlig följd
            av, framför allt, kvinnors åldrande. Denna uppfattning har numera
            inget vetenskapligt stöd.
          </p>
          <p xml:id="i-FStDhpbpK4qqTB5Hny9JsF">
            Det är väl känt att utredning och behandling av tidiga frakturer
            motverkar den risk för ytterligare frakturer som varje fragilitetsfraktur
            annars för med sig. Genom att alltid initiera en utredning av
            osteoporos vid misstänkt fraktur också hos yngre patienter, skulle
            de allvarliga problem som multipla frakturer leder till längre
            fram i livet kunna undvikas eller lindras. Patienterna skulle
            kunna behålla hälsa, rörelseförmåga och vitalitet högre upp i
            åldrarna. Härigenom skulle också risken för fallolyckor minska.
            Framför allt skulle risken minska för att en fallolycka leder
            till fraktur.
          </p>
          <p xml:id="i-7MFgZgWWte3W4VFFXNDZk6">
            För att få till stånd den halvering av antalet osteoporosfrakturer
            som numera anses möjlig behöver tidiga åtgärder för att motverka
            uppkomsten av frakturer på grund av benskörhet beaktas i det fortsatta
            arbetet med äldres vård och hälsa.
          </p>
        </div>
        <div xml:id="i-U6hFjGLurDQKb2s77drnPc" type="motSignatures">
          <list xml:id="i-2uhZKLxuLPjnCjj847xiUc">
            <item xml:id="i-RXnShVAy3kPyyzy1towuMe" who="i-MtQDAwnav9eHyeftxbQLvf">
              Inger René (m)
            </item>
          </list>
        </div>
      </div>
    </body>
  </text>
</TEI>
