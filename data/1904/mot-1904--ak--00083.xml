<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1904/mot_1904__ak__83/mot_1904__ak__83-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra Kammaren, N:o 83. 11
          </p>
          <p>
            N:o 83.
          </p>
          <p>
            Af herr J. G. Forsberg, om skrifvelse till Kungl. Maj:t angående
            undanskiftande i mindre bemedlade dödsbon af medel till mäinderårigt
            barns uppfostran.
          </p>
          <p>
            Om man såsom förmyndare, eller af andra orsaker, kommer att medverka
            vid utredande af mindre bemedlade dödsbon, där barn af olika åldrar
            förefinnas, måste man erfara, att tillämpningen af vår arfslag
            föran- leder orättvisor, som i många fall kunna anses upprörande.
            Vår ärfdabalk medgifver ej något undantag för sådana dödsbon,
            fastän där finnas minderåriga barn, om ej den aflidna fadern eller
            modern haft den sällsynta omtänksamheten att genom testamente
            förordna om dessa barns underhåll. Följden däraf är, att när uti
            ett ringare hem den ena af föräldrarne aflidit och förmyndare
            blifvit förordnad, så anser denne sig skyldig att låta verkställa
            arfskifte, äfven om orättvisan däraf är tydlig; han vågar ej låta
            de äldre barnen afhändas hvad lagen föreskrifver, fastän sten
            därigenom lägges på den börda, som den efterlefvande af föräldrarne
            ändock kan hafva att bära. Vid arfskiftet måste då, äfven af de
            obe- tydligaste tillgångar, alla barnen tilldelas lika lotter,
            om än det ena ligger vid moderns bröst och det andra uppnått sådan
            ålder, att det kan för- sörja sig själft, som vid de förhållanden,
            hvarom här är fråga, vanligen inträffar vid 15 års ålder. De af
            barnen, som då uppnått denna ålder, erhålla alltså såsom arf ett
            belopp, som fastän det af den förmögne kan anses ringa, dock ofta
            med bekymmer och försakelse af den efterlefvande af föräldrarne
            måste utlämnas för att få bibehålla det lilla boet orubbadt och
            som för dessa barn får tillväxa med räntor, tills de såsom myndiga
          </p>
          <pb facs="riksdagen-motions-pdf/data/1904/mot_1904__ak__83/mot_1904__ak__83-002.pdf"/>
          <p>
            12 Motioner i Andra Kammaren, N:o 83.
          </p>
          <p>
            erhålla detsamma. För de minderåriga barnen beror det på deras
            ålder om de skola få något kvar af sitt arf eller icke, oftast
            åtgår deras arfs- lott såsom ett välbehöfligt bidrag till deras
            uppfostran, som för öfrigt efter förmåga får besörjas af efterlefvande
            fader eller moder med den lott de erhållit såsom fördel och giftorätt.
            Skulle båda föräldrarna aflida, innan en del af barnen hunnit
            att blifva uppfostrade, blir den orättvisa fördelningen mellan
            barnen lika verkande och påtaglig. Då de ömmande fall, där dessa
            förhållanden inträffa, nu torde kunna räknas i tusental inom vårt
            land för hvarje år, torde det icke böra anses förmätet att fästa
            lagstiftarnes uppmärksamhet härpå. En ändring i vår arfslag, för
            att i någon mån afhjälpa dessa miss- förhållanden, behöfde för
            de samhällsklasser, där den skulle tillämpas, vara enkel, tydlig
            och bestämd, så att den kunde begagnas utan omsvep och omkostnader,
            äfven om dessa egenskaper skulle vinnas på bekostnad af fullkomligheten
            i teoretiskt afseende. Mig förefaller, att detta mål skulle kunna
            ernås om 12 kap. 3 S ärfdabalken hade ungefär följande innehåll:
            »Lefver man eller hustru efter; tage då först sin fördel ut, och
            därnäst sin giftorätt i boet efter lottning. Är det hustru, som
            efterlefver, njute hon ock morgongåfva sin efter ty, som i giftermålsbalken
            stadgadt är.» Finnes efter den aflidna mannen eller hustrun barn,
            som ej af eget arf eller annan tillgång kan erhålla nödtorftig
            uppfostran till femton års ålder, så skall för hvarje sådant barn
            af boets behållning, så vidt den därtill förslår, undantagas ett
            belopp, som jämte barnets arfslott och öfriga tillgångar sammanräknade
            med kapital och räntor, är tillräckligt att till barnets uppfostran
            lämna fem kronor för hvarje månad från den dagen boet utskiftas
            och tills barnet fyller femton år, om endera af föräldrarna lefver,
            och dubbelt så mycket, om båda föräldrarna äro döda. — »&gt;Arf-
            vingarna skifta sedan arfvet sig emellan.» Väl inseende min oförmåga
            att stilisera lagrum, har jag med detta förslag endast velat framställa
            ett innehåll, som enligt min tanke skulle afhjälpa de svåraste
            missförhållandena. Mången änkling eller änka med minderåriga barn
            uti ett ringa hem, skulle genom ett stadgande i denna riktning,
            få sitta i orubbadt bo, där nu förmyndaren anser sig skyldig att
            ingripa. Afven där behållningen i boet vore större, så att arfskifte
            måste hållas, men arfslotten för de minderåriga barnen för liten
            till deras upp- fostran, skulle ett sådant stadgande verka välgörande,
            ehuru det ej kunde afbjälpa olikheten af bhehållna arfvet barnet
            emellan, en olikhet
          </p>
          <pb facs="riksdagen-motions-pdf/data/1904/mot_1904__ak__83/mot_1904__ak__83-003.pdf"/>
          <p>
            Motioner i Andra Kammaren, N:o 83. 13
          </p>
          <p>
            hvars utjämnande vore ur rättvisans synpunkt önskvärdt, men som
            väl svårligen genom lagstifning kan åstadkommas.
          </p>
          <p>
            På grund af hvad jag sålunda anfört, får jag vördsamt hemställa,
            att Riksdagen måtte i skrifvelse till Kungl. Mait anhålla, det
            Kungl. Maj;t täcktes låta utarbeta och för Riksdagen framlägga
            förslag till sådan ändring i vår arfslag, att uti mindre bemedlade
            dödsbon medel
          </p>
          <p>
            till minderårigt barns underhåll och uppfostran måtte kunna undanskiftas.
          </p>
          <p>
            Stockholm den 27 januari 1904. J. G. Forsberg.
          </p>
          <p>
            Bih. till Riksd. Prot. 1904. 1 Saml. 2 Afd. 2 Band. 31 Hift.
            3
          </p>
        </div>
      </div>
    </body>
  </text>
</TEI>
