<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__19/mot_1948__ak__19-001.pdf"/>
      <div type="motHeader" xml:id="i-V368eELyzp2pb3QXwk8HuZ">
        <div type="motTitle" xml:id="i-N3nwEaZzfNPPwMX76WyBbH"/>
        <div type="motSubmissionInfo" xml:id="i-5PTTD2xi7tFpxKGJuNrck2"/>
      </div>
      <div type="motBody" xml:id="i-UBRBqDUgdkUrFnGLv8jz9q">
        <div xml:id="i-BPsVFBaadq2si1KQQ766i">
          <p xml:id="i-PYBRQuFprDZJFEeSXprHG2">
            Motioner i Andra kammaren, nr 19. 13
          </p>
          <p xml:id="i-9csmhnpr7ZF9cpatGmQ8er">
            Nr 19.
          </p>
          <p xml:id="i-P32VEsZuaHskMQZUcCioGT">
            Av herr Johanson i Norrköping och fru Linderot, om utredning
            angående statliga bidrag till veckohem för barn.
          </p>
          <p xml:id="i-91UxzmKHiy3oxsHGaxLfSH">
            I en tid av brist på värdeskapande arbetskraft framstår tydligare
            än förut nödvändigheten av en väl utbyggd barnavård. Kvinnans
            ökade deltagande i produktionen och hemmamödrarnas behov att för
            vissa tider av dagarna befrias från barntillsynen ha ställt vår
            barnavård på ett prov, som den på många områden inte består. De
            olika formerna för kortare vård och till- syn ha visat sig helt
            otillräckliga. Det finns vidare former av barnavård som samhället
            ägnat föga uppmärksamhet. Dit höra de s. k. veckohemmen där mödrar
            kunna lämna barnen ej blott för tillsyn under dagen utan även
            för natten. En orsak till att så litet intresse från samhällets
            sida visats veckohem torde vara att vissa barnpsykologer haft
            invändningar att göra mot denna form. De ha menat att barnen under
            för långa tider komme att vistas borta från sina föräldrar och
            hemmiljön. Utan att utsätta denna uppfattning för kritik kan man
            dock påstå att de sociala och ekonomiska förhållandena f. n. äro
            sådana att veckohemmen ha en uppgift att fylla. Särskilt är detta
            fallet på de orter där industrien arbetar i skift med kvinnlig
            arbetskraft. I exempelvis Norrköping finnes ett verkligt behov
            av sådana veckohem som dock endast i ringa mån till- fredsställts
            i det att två industriföretag upprättat sådana för sina anställ-
            das barn. Det finnes ju även yrken som betraktas som speciellt
            kvinnliga där arbetstiden förlägges in i sena timmar, exempelvis
            servitrisens. Det är dock ej endast med tanke på mödrars arbetstid
            som veckohem- men ha sin uppgift. Många andra familjeproblem kunde
            därmed underlät- tas, såsom problem med barnen vid en moders sjukdom,
            tillfälliga bostads- svårigheter m. m. Det måste vara samhällets
            uppgift att ingripa och hjälpa mödrarna lösa dessa problem. Såväl
            medicinalstyrelsen som socialstyrelsen är i princip mot veckohem-
            men men tvingas dock under rådande förhållanden acceptera formen,
            om än med vissa reservationer. I ett gemensamt uttalande skriver
            man till frågan i tidskriften »Råd och anvisningar i socialvårdsfrågor»
            nr 24 1945: »Om man utgår ifrån det tillstånd, som för närvarande
            är rådande inom textilindustrien, är det otvivelaktigt, att skapandet
            av veckohem inneburit en förbättring för barnen. Då mödrarna sett
            sig nödsakade att taga skiftes- arbete, ha de måst lämna barnen
            antingen helt utan tillsyn eller också hos anhöriga eller grannar,
            ofta under mycket otillfredsställande förhål- landen».
          </p>
          <pb facs="riksdagen-motions-pdf/data/1948/mot_1948__ak__19/mot_1948__ak__19-002.pdf"/>
          <p xml:id="i-xk8g8V5h2SaBNa4cNjDu3">
            14 Motioner i Andra kammaren, nr 19.
          </p>
          <p xml:id="i-8nAW6AWjMMzbZnKdVJSUWL">
            Man fortsätter: »Det är sålunda angeläget, att mödrar med minderåriga
            barn icke bli hänvisade till skiftesarbete. Så länge emellertid
            detta är fallet och det över huvud taget föreligger en framträdande
            brist på kvinnlig arbetskraft, torde man icke kunna komma ifrån
            att på sina håll veckohem inrättas, dels för att tillmötesgå arbetsmarknadens
            krav, dels med hänsyn till att barnen kanske eljest skulle ha
            det ännu sämre.» För närvarande kan kommun, stiftelse, förening
            eller industriföretag som upprättar daghem och lekskolor erhålla
            statliga bidrag till driftkost- naderna. Bidrag kan även erhållas
            till byggnadskostnaderna genom all- männa arvsfonden. Denna hjälp
            har enligt myndigheterna »i betydlig grad stimulerat det kommunala
            intresset så att verksamheten för närvarande överallt genomgår
            en kraftig utveckling och kommunalisering blir allt- mera allmän.»
            Det pågår för övrigt en utredning, 1946 års kommitté för den halvöppna
            barnavården, som säkerligen kommer att föreslå ett ökat statligt
            stöd i detta fall. Dessa statliga stöd äro icke till finnandes
            vid upprättandet av veckohem. När dock veckohem äro av behovet
            påkallade vore det angeläget att staten även här bidroge med vissa
            kostnader för att underlätta iordningställandet och driften av
            veckohem. Med hänvisning till vad ovan framförts få undertecknade
            hemställa,
          </p>
          <p xml:id="i-65KwGkogC6t5fB6SYXy64m">
            att riksdagen måtte besluta att hos Kungl. Maj:t anhålla om snabb
            utredning och förslag angående statliga bidrag till såväl byggnads-
            som driftkostnaderna av veckohem för barn.
          </p>
          <p xml:id="i-QxR8pC6Fd7b6dix8UrznAc">
            Stockholm i januari 1948.
          </p>
          <p xml:id="i-ygCRmQeYoRZyJsHRTMy1r">
            Harald Johanson. Gerda Linderot.
          </p>
        </div>
      </div>
    </body>
  </text>
</TEI>
