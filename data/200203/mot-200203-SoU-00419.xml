<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-SoU-00419">
  <teiHeader>
    <fileDesc>
      <titleStmt>
        <title>Myndighetsansvaret för transpersoners folkhälsosituation</title>
        <author corresp="i-9x2nw6aosA3pyEJfJTc1eD i-9CH1KbWwyrj8DRqAQB3Fza">av Ulf Holm och Gustav Fridolin (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Myndighetsansvaret för transpersoners folkhälsosituation</title>
          <idno type="rdwebb">GQ02So419</idno>
          <rs type="number">So419</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GQ02So419/text</ref>
          <ref type="dokument_url_html">http://data.riksdagen.se/dokument/GQ02So419</ref>
          <ref type="dokumentstatus_url_xml">http://data.riksdagen.se/dokumentstatus/GQ02So419</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FcGcTeRiPUJ4XxTxXsK1Dj" type="signed"/>
        <correspContext corresp="i-FcGcTeRiPUJ4XxTxXsK1Dj">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-9CH1KbWwyrj8DRqAQB3Fza"/>
        </correspContext>
        <correspAction xml:id="i-4SNZMT75FJTw4Xj2A25YAv" type="referral">
          <date when="2002-10-30"/>
        </correspAction>
        <correspAction xml:id="i-Jda32Gcmdm9VciezGx5MFf" type="dismissal">
          <date when="2002-10-30"/>
        </correspAction>
        <correspAction xml:id="i-LFN1aVccFfkNysb6kCjAJb" type="submission">
          <date when="2002-10-23"/>
        </correspAction>
        <correspAction xml:id="i-C5TcoqoExYwL1jZVCNtArm" type="assigned"/>
        <correspContext corresp="i-C5TcoqoExYwL1jZVCNtArm">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_So_0419/mot_200203_So_0419-0001.pdf"/>
      <div xml:id="i-KF9wrfm8qpRVDRiwQ3oyEC" type="motHeader">
        <div xml:id="i-B7PYVzKz6uoo9bBmLgUECP" type="motTitle"/>
        <div xml:id="i-XriXM6NjNbhLkGpcfdYRPV" type="motSubmissionInfo"/>
      </div>
      <div xml:id="i-VtbV7J43S88voAPsysHtcG" type="motBody">
        <div xml:id="i-AGryokMFXKPHUxFdAMarEp">
          <p xml:id="i-JzrvuEa57yaAmPJwHzUarZ">
            2002/03 mnr: S0419 pnr: mp828
          </p>
          <p xml:id="i-UqFFH4VH7KUV9Rmkh3tU6f">
            Motion till riksdagen 2002/03:S0419
          </p>
          <p xml:id="i-CcavEuRATihrr9fNp9GtHK">
            av Ulf Holm och Gustav Fridolin (mp)
          </p>
          <p xml:id="i-AqCJmghPm4NAkwLvHX837Z">
            Myndighetsansvaret för transpersoners folkhälsosituation
          </p>
          <p xml:id="i-ARAkmT8kif96BL57gLFydr">
            Förslag till riksdagsbeslut
          </p>
          <p xml:id="i-HkgNyXzuVhwsTZzSMNtpwq">
            Riksdagen tillkännager för regeringen som sin mening vad i motionen
            anförs om att det skall finnas ett myndighetsansvar att uppmärksamma
            transpersoners situation ur ett hälsoperspektiv och att följa
            och initiera forskning om transpersoners förhållanden ur ett folkhälsoperspektiv.
          </p>
          <p xml:id="i-BVyoNZFCVSTbMeYaYj9vc6">
            Inledning
          </p>
          <p xml:id="i-DejFtv8zd5QhqQX2bgnyVN">
            Hur innevånarna i ett land mår och hur deras livsvillkor ser
            ut påverkar hela samhället. Därför är den nationella folkhälsan
            mycket = viktig. Förutsättningarna för en jämställd och jämlik
            folkhälsa bör finnas på alla plan i samhället, för alla befolkningsgrupper.
            De faktorer som påverkar folkhälsan är bland annat möjligheterna
            till delaktighet, trygga uppväxtvillkor, hälsosamt arbetsliv,
            säker sexualitet och minskad smittspridning och social och ekonomisk
            trygghet. Hur dessa faktorer ser ut för gruppen transpersoner
            vet vi idag ingenting om. Ingen forskning har bedrivits för att
            utröna hur gruppen mår och hur vi bör säkerställa en jämlik folkhälsa
            också för transpersoner. Ingen myndighet har heller något specifikt
            ansvar för att detta sker.
          </p>
          <p xml:id="i-RSPJBbiF9X91ZEuQMGkos3">
            Statens folkhälsoinstitut — Bakgrund
          </p>
          <p xml:id="i-WaBNb4oH4ht9kcJ3QssFq4">
            Statens folkhälsoinstitut har sedan flera år i uppdrag att uppmärksamma
            de homosexuellas situation ur ett hälsoperspektiv, bland annat
            vad gäller eventuell förekomst av diskriminering och i sådant
            fall i vilka former diskriminering kan motverkas. I uppdraget
            ingår också att följa forskningen
          </p>
          <p xml:id="i-JKsSp5CJ1gfTEQhY2pUHPg">
            21
          </p>
          <pb facs="riksdagen-motions-pdf/data/200203/mot_200203_So_0419/mot_200203_So_0419-0002.pdf"/>
          <p xml:id="i-DfMtzgUo5yvxze34kXxuEB">
            2002/03:S0419
          </p>
          <p xml:id="i-WC5Uh7B24ADNKeY3hcshbC">
            12
          </p>
          <p xml:id="i-E7xVRKfXv9MJLrbzPBwc7e">
            om homosexualitet och homosexuellas = förhållanden ur = ett folkhälsoperspektiv.
            Som ett resultat av detta uppdrag har ett flertal forskningsprojekt
            initierats, bla om hot och våld mot homosexuella, om allmänhetens
            attityder till homosexuella samt om situationen i Sverige för
            homosexuella som tillhör olika etniska minoriteter. En mängd informationsmaterial
            har också producerats. Idag finns det en vetskap om att det finns
            en grupp personer i samhället som på liknande vis som homo- och
            bisexuella riskerar att utsättas för våld, hot, hatbrott och allmän
            diskriminering, dvs gruppen transpersoner. Men man vet ytterst
            lite om gruppers storlek, komplexitet, problematik och livssituation.
            Då är det självklart att, på motsvarande vis som har gjorts med
            gruppen homo- och bisexuella, en myndighet tar ansvar för att
            säkerställa gruppens rätt till en bra folkhälsa.
          </p>
          <p xml:id="i-NrYiEqbptnC5MCiaYmVxWE">
            Målen med folkhälsan
          </p>
          <p xml:id="i-2kn7HxPGV7bEEUXBVYN6io">
            För att uppnå en jämställd och jämlik folkhälsa har Statens folkhälsoinstitut
            idag arton formulerade mål. Som exempel redovisas här två av de
            första: ”Stödjande sociala miljöer för individen.” och ”Trygga
            och jämlika uppväxtvillkor.” Under målet ”stödjande sociala miljöer
            för individen” finns bland annat som mål att stärka föreningslivet.
            Ett brett och varierat föreningsliv anses vara en god grund för
            bättre folkhälsa. Men för att vara det är det viktigt att alla
            har tillgång till detta föreningsliv och känner sig sedda och
            välkomnade med de egenskaper de har som unika individer utan att
            de behöver anpassa sig till en viss norm om hur man bör vara för
            att få vara delaktig. Föreningar som bejakar homo- och bisexuellas
            identiteter är ännu i minoritet jämfört med de där normen blir
            en, tyst eller uttalad, önskan att den homo- eller bisexuella
            skall leva som de heterosexuella medlemmarna i föreningen. Med
            tanke på okunskapen om gruppen och samhällets tabun kring genus,
            könsidentiteter och -uttryck är det sannolikt att de föreningar
            där transpersoner känner sig välkomna som de individer de är,
            är betydligt färre. Antalet organisationer som erbjuder sociala
            aktiviteter specifikt för transpersoner inskränker sig till en
            handfull, och det stora flertalet har aktiviteter endast på ett
            fåtal orter. Majoriteten av dem vänder sig också traditionellt
            till man-till-kvinna-transpersoner. Sammantaget innebär det att
            möjligheten för transpersoner att inom föreningslivet träffa andra
            med liknande livserfarenhet, problematik och bakgrund är mycket
            små. Ännu mindre blir möjligheterna för dem som inte bor i storstäder
            eller är kvinna- till-man-transpersoner. Det finns alltså starka
            skäl att stödja organisationer som vänder sig till transpersoner.
            Mot bakgrund av ovanstående är skälen dessutom extra starka att
            stödja organisationer som vänder sig till alla transpersoner och
            erbjuder föreningsaktiviteter även utanför storstäderna.
          </p>
          <pb facs="riksdagen-motions-pdf/data/200203/mot_200203_So_0419/mot_200203_So_0419-0003.pdf"/>
          <p xml:id="i-WUKQYfcvMnPMfwvq9983GB">
            Under trygga och jämlika uppväxtvillkor betonar man bland annat
            att den psykiska hälsan är viktig. Det finns idag kunskap om att
            unga homo- och bisexuella utsätts för en extra stor påfrestning.
            Detta avspeglar sig i en sämre psykosocial hälsa än hos heterosexuella
            ungdomar i samhället. En nyligen publicerad avhandling av Hans
            Hanner, psykolog, ger liknande siffror som den norska folkhälsoundersökningen
            NOVA kom fram till, det vill säga att 20 260 av alla homo- och
            bisexuella ungdomar har funderat på att ta sitt liv. Utifrån att
            gruppen är mer marginaliserad, att tabuna sannolikt är större
            och att möjligheten att spegla sig i jämlikar sannolikt är betydligt
            mindre finns det inga skäl att tro att den psykosociala hälsan
            hos transungdomar är bättre. Snarare finns det skäl att tro att
            den är betydligt sämre. Transungdomar uppger själva att de sällan
            finner förståelse för sin identitet, sina problem och sina behov
            vare sig hos sina föräldrar, sina lärare eller sina kamrater.
            Detta kan resultera i ätstörningar, suicidrisk, depressioner,
            minskad studieförmåga, sämre socialt skyddsnät och psykisk ohälsa.
            Det finns alltså skäl att anta att det finns stora behov av forskning
            kring transungdomars situation, ökad kompetens om transungdomars
            livssituation och hälsa bland skolpersonal, barn- och ungdomspsykiatrin,
            vårdpersonal, barnomsorgspersonal och socialtjänstpersonal. Likaså
            finns det skäl att anta att det finns ett behov av stöd till föräldrar
            till transungdomar så att de har möjlighet att stödja sina barn.
            Av de övriga sexton målen kan bland andra nämnas målet att ha
            ett hälsosamt arbetsliv. Transpersoner har, bortsett från transsexuella,
            inget lagskydd mot diskriminering i arbetslivet, och det finns
            ingen forskning om i hur stor utsträckning de diskrimineras eller
            hur det påverkar deras hälsa. Det finns dock skäl att anta att
            de inte utsätts för mindre diskriminering än homo- och bisexuella
            eftersom de grundläggande orsakerna till diskrimineringen är desamma.
            De mål staten har för folkhälsan, som slås fast i Statens folkhälsoinstituts
            verksamhetsplan, omfattar även transpersoner. Men idag bedrivs
            inget arbete för att undersöka hur denna grupps hälsa ser ut och
            hur man skall förbättra deras hälsa. Detta måste åtgärdas om man
            ska kunna hävda att man arbetar för en jämställd och jämlik folkhälsa
            som omfattar alla grupper i samhället.
          </p>
          <p xml:id="i-F3iKomT2se5mcK7S1Jgf24">
            Inrättande av ett ”transuppdrag”
          </p>
          <p xml:id="i-NrPzVA7Am9j7eMY6KC4Uh7">
            För att uppnå en jämställd och jämlik folkhälsa som även inkluderar
            gruppen transpersoner behövs som vi ser det ett specifikt myndighetsansvar.
            Att utanförskap och diskriminering, för att inte tala om utsattheten
            för hot, hat och våld, är riskfaktorer för en sämre folkhälsa
            vet vi. Men hur dessa faktorer ser ut i gruppen transpersoner
            vet vi idag mycket lite om. Vi kan bara anta utifrån de fakta
            vi har om gruppen homo- och bisexuella, som på liknande vis utsätts
            för diskriminering på grund av samhällets normer kring sexualitet
            och könsidentitet, att situationen sannolikt är allvarlig.
          </p>
          <p xml:id="i-2EAJcm42JG5W2uce1PvG5p">
            2002/03:S0419
          </p>
          <p xml:id="i-3FhuzP3mLicQ41H8j8uJhL">
            13
          </p>
          <pb facs="riksdagen-motions-pdf/data/200203/mot_200203_So_0419/mot_200203_So_0419-0004.pdf"/>
          <p xml:id="i-FJMKtu5pgW8UKhQZwYwY6j">
            2002/03:S0419
          </p>
          <p xml:id="i-UzuZDxtKcV6A1CxgtBHUrm">
            14
          </p>
          <p xml:id="i-27yp6hnE5BAsy4ckiRNybu">
            För att arbeta för en ökad folkhälsa hos homosexuella finns det
            ett regeringsuppdrag som ålägger Statens folkhälsoinstitut att
            uppmärksamma de homosexuellas situation ur ett hälsoperspektiv,
            bland annat vad gäller eventuell förekomst av diskriminering och
            i sådant fall i vilka former diskriminering kan motverkas. I uppdraget
            ingår också att följa forskningen om homosexualitet och homosexuellas
            förhållanden ur ett folkhälso- perspektiv. Mot bakgrund av vad
            som ovan anförts anser vi att det finns starka skäl att inrätta
            ett motsvarande ”transuppdrag”. Ansvaret för utförandet bör ligga
            på en statlig myndighet och utföras på liknande sätt som ”homouppdraget”,
            dvs i samarbete med frivilligorganisationer som arbetar för alla
            transpersoners rättigheter.
          </p>
          <p xml:id="i-Y4QvSCdooRmJZ4YoQ2FYEL" type="date">
            Stockholm den 23 oktober 2002
          </p>
          <div xml:id="i-3rMW26GbBn6W6dQRrQSYHt" type="signatureBlock">
            <p xml:id="i-7ZJcaYCo5DgjiN4fmpYHLo" who="i-9x2nw6aosA3pyEJfJTc1eD" type="signature">
              Ulf Holm (mp)
            </p>
            <p xml:id="i-N59sdv1oMDPmvd3J6VtCYo" who="i-9CH1KbWwyrj8DRqAQB3Fza" type="signature">
              Gustav Fridolin (mp)
            </p>
          </div>
        </div>
      </div>
    </body>
  </text>
</TEI>
