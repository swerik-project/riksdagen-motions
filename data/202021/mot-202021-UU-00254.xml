<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-00254">
  <teiHeader>
    <fileDesc>
      <titleStmt>
        <title>Religionsfrihet och förföljelse av kristna </title>
        <author corresp="i-BaBRFz7sgjhbuqYiz8u7vt i-PBSxPmi2qJkmc16jpZDA6Y">av Désirée Pethrus och Robert Halef (båda KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:254 av Désirée Pethrus och Robert Halef (båda KD)</title>
          <idno type="rdwebb">H802254</idno>
          <rs type="number">254</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H802254/text</ref>
          <ref type="dokument_url_html">http://data.riksdagen.se/dokument/H802254</ref>
          <ref type="dokumentstatus_url_xml">http://data.riksdagen.se/dokumentstatus/H802254</ref>
          <ref type="docx">http://data.riksdagen.se/fil/645C6EAE-EBD8-4097-8696-D84E453873C6</ref>
          <ref type="pdf">http://data.riksdagen.se/fil/43C729EB-BDA7-42CF-8B40-3C7B29DBD846</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TKwxadepZ3742phtMVEkTj" type="signed"/>
        <correspContext corresp="i-TKwxadepZ3742phtMVEkTj">
          <note type="signatory" corresp="i-BaBRFz7sgjhbuqYiz8u7vt"/>
          <note type="signatory" corresp="i-PBSxPmi2qJkmc16jpZDA6Y"/>
        </correspContext>
        <correspAction type="submitted" xml:id="i-QsHfWB4x5cj7WKisjJUqND">
          <date when="2020-09-22"/>
          <time when="14:42:19"/>
        </correspAction>
        <correspAction type="reviewed" xml:id="i-Lixp4v3Vv5xcMr37aBPL1X">
          <date when="2020-09-22"/>
          <time when="15:30:20"/>
        </correspAction>
        <correspAction type="referred" xml:id="i-C5jraxgh8XDKzoj9BW4hcT">
          <date when="2020-10-14"/>
        </correspAction>
        <correspAction type="assigned" xml:id="i-Rdkb8hrvS6xsTRRhzUxB2u">
          <date when="2020-12-10"/>
          <time when="15:39:20"/>
        </correspAction>
        <correspContext corresp="i-Rdkb8hrvS6xsTRRhzUxB2u">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-LAVUtc82NgVFPbbGoDMUUR"/>
        <correspContext corresp="i-LAVUtc82NgVFPbbGoDMUUR">
          <ref type="uppgift">2020/21:KU1</ref>
          <ref type="ref_dok_id">H801KU1</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU1</ref>
          <ref type="ref_dok_titel">Utgiftsområde 1 Rikets styrelse</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-DUfgpdb78Jo77DfiYrgywo"/>
        <correspContext corresp="i-DUfgpdb78Jo77DfiYrgywo">
          <ref type="uppgift">2020/21:UU2</ref>
          <ref type="ref_dok_id">H801UU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt utvecklingssamarbete</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:254 av Désirée Pethrus och Robert Halef (båda KD) Religionsfrihet och förföljelse av kristna</div>
      </div>
      <div type="motBody">
        <div type="motProposal" subtype="förslag">
          <head xml:id="i-TL1CAhwBySck9NGkAt2V2K">
            Förslag till riksdagsbeslut
          </head>
          <list style="ol">
            <item xml:id="i-8ceBWe6gTxioSHkLwcQFHC">
              Riksdagen ställer sig bakom det som anförs i motionen om att
              Sida och FBA ska arbeta med metodikutveckling och i större utsträckning
              använda religiösa ledare lokalt för att förändra negativa strukturer
              såsom på exempelvis jämställdhetsområdet, och detta tillkännager
              riksdagen för regeringen.
            </item>
            <item xml:id="i-L4cMCxqNaHHoDh8XSKWC9k">
              Riksdagen ställer sig bakom det som anförs i motionen om att
              Utrikesdepartementet bör öka kunskapen om religiös läskunnighet
              samt religionsfrihetsfrågor hos sin personal och tillkännager
              detta för regeringen.
            </item>
            <item xml:id="i-7GYHdTgZnhyz1D8ZPFLow4">
              Riksdagen ställer sig bakom det som anförs i motionen om att
              i svenskt bistånd lägga mer resurser på att lyfta frågor om religionsfrihet
              och att detta skrivs in i den svenska biståndsplattformen och
              tillkännager detta för regeringen.
            </item>
            <item xml:id="i-YEwwS34vgNVVwxH74JbyvY">
              Riksdagen ställer sig bakom det som anförs i motionen om att
              Sida bör ges i uppdrag att ta fram en handlingsplan för att konkretisera
              hur arbetet med religions- och religionsfrihetsfrågor ska integreras
              i utvecklingssamarbetet och tillkännager detta för regeringen.
            </item>
            <item xml:id="i-SN794pjRXX2i6mAEGAPXD1">
              Riksdagen ställer sig bakom det som anförs i motionen om att
              regeringen bör verka för att i ökad utsträckning kanalisera humanitärt
              bistånd genom trosbaserade organisationer och andra lokala civilsamhällesorganisationer
              som finns på plats lokalt och tillkännager detta för regeringen.
            </item>
            <item xml:id="i-Lz3yo9UbT4PEwhHipaHna9">
              Riksdagen ställer sig bakom det som anförs i motionen om att
              det i de landstrategier som tas fram alltid bör finnas en analys
              av situationen för religions- och övertygelsefriheten och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-JYZcpSjn5t1UQGugoHgzRZ">
            Religionsfrihet
          </head>
          <p xml:id="i-KknWxe2AgHggQKaPUonnfg">
            Religionsfrihet är en av rättigheterna i FN:s förklaring om de
            mänskliga rättigheterna (paragraferna 18–20) samt i Europeiska
            konventionen om skydd för de mänskliga rättig­heterna och de grundläggande
            friheterna (paragraferna 9–10). Dessa blev svensk lag 1995. Ändå
            har religionsfriheten haft en alldeles för låg profil i Sveriges
            utrikespolitiska policy och praxis. Genom synen på att religion
            främst är något privat har förståelsen för religionsfrihetens
            innebörd förts till det privata området. Däremot ser man i ett
            interna­tionellt perspektiv att religion och tro kraftigt påverkar
            människors relationer och hur stater relaterar till varandra och
            sina medborgare.
          </p>
          <p xml:id="i-NYGJQAzFjmKWC4G3cSRo5p">
            Religionsfrihet är en grundläggande frihet. Det är något som
            gäller alla och som alla tjänar på eftersom det skapar och bidrar
            till förutsättningar för fred, demokratisering, ut­veckling och
            de övriga mänskliga fri- och rättigheterna. Brotten mot religionsfriheten
            är dock enorma i en internationell kontext och i många länder
            ser man en negativ trend. Över hälften av världens befolkning
            lever i länder där staten kraftigt begränsar eller för­bjuder
            medborgarnas frihet att tro, lära sig om tro och utöva tro. Dessa
            begränsningar har negativ påverkan på människor från alla trosuppfattningar
            och övertygelser (inklu­sive ateister, agnostiker och pacifister).
          </p>
          <p xml:id="i-5ZXkTCZSF7yTbJrrW3FRFD">
            Religionsfrihet är en viktig mänsklig rättighet i sig och omfattar
            rätten till en identi­tet, att bilda sig en egen uppfattning om
            livs- och trosfrågor och att själv eller tillsam­mans med andra
            utöva sin tro eller livsåskådning. Religionsfrihet är också ett
            exempel på de mänskliga fri- och rättigheternas odelbarhet. Bristande
            religionsfrihet hotar män­niskors rätt till liv och privatliv,
            associationsfrihet och yttrandefrihet och till sociala, ekonomiska
            och kulturella rättigheter. Rättigheten är tillsammans med de
            övriga åsikts­friheterna en förutsättning för demokratiskt deltagande
            och utrymme.
          </p>
          <head type="h2" xml:id="i-4vNAssesgb7V67d6fW15aw">
            Religionens roll i biståndet
          </head>
          <p xml:id="i-DG5UkiEgsKsWkNk8uQ6Rr7">
            En majoritet av världens befolkning beskriver sig själv som religiös
            och religiösa ledare inger många gånger störst förtroende bland
            olika befolkningar. Detta är ett faktum som svenskt utvecklingssamarbete
            måste förhålla sig till. Religion har både visat sig kunna vara
            en positiv faktor för utveckling men även ett hinder. Oavsett
            vilket måste religion­ens och religiösa ledares betydelse för
            människor och samhällen alltid beaktas.
          </p>
          <p xml:id="i-KtW7878HEobWoqbmy4sWiM">
            I Svenska missionsrådets publikation For better for Worse, The
            Role of Religion in Development Cooperation (2019) tas flera goda
            exempel upp på hur religionen kan an­vändas som positiv kraft
            för förändring, samtidigt som negativa aspekter problematise­ras.
            Religion används ofta av olika stater och samfund som ett argument
            mot kvinnors rättigheter. Samtidigt finns flera exempel som visar
            att ett aktiv arbete som beaktar reli­gion och trosbaserade organisationer
            inte går i stäv med Sveriges engagemang i frågor som till exempel
            rör reproduktiv hälsa och kvinnors rättigheter. Ett exempel är
            arbetet med hiv i Sydafrika där trosbaserade organisationer har
            involverat religiösa ledare i det förebyggande arbetet. Ett medborgarhus
            i samma land, kallat Ujamaa Centre for Community Develop­ment
            and Research, har tillsammans med forskare, i flera år arbetat
            med bibeln och historien om Tamar för att motverka mäns våld mot
            kvinnor. Arbets­sättet har sedan framgångsrikt spridits till stora
            delar av Afrika samt Sydamerika och Mellanöstern. Det finns även
            flera exempel där svenska trosbaserade organisationer har kunnat
            nå ut till och påverka religiösa samfund och organisationer i
            andra länder. Dessa svenska trosbaserade organisationer har många
            gånger en helt annan möjlighet att på ett konstruktivt sätt påverka
            andra religiösa grupper än vad religiöst obundna organisatio­ner
            och myndigheter kan. Vi menar att Sida, FBA och UD i större utsträckning
            bör sam­arbeta med religiösa ledare lokalt för att förändra negativa
            strukturer inom exempelvis jämställdhetsområdet (våld mot kvinnor,
            könsstympning, barnäktenskap m.m.) och i ett effektivt och inkluderande
            fredsbyggande.
          </p>
          <head type="h2" xml:id="i-YS3SE8hi69cKMFsSvubEka">
            Förföljelsen av kristna
          </head>
          <p xml:id="i-NjfNMqfRGkqpgEVwMtszuu">
            När det gäller frågan om förföljelse av kristna är utvecklingen
            särskilt oroande då förföl­jelsen har ökat kraftigt de senaste
            åren. Den är nu värre än någonsin och kristna världen över riskerar
            fängelsestraff, misshandel, tortyr, konfiskering av hem och tillgångar,
            på grund av sin kristna tro. Den långsiktiga trenden är tydlig
            och mycket nedslående. Det visar Open Doors senaste rapport från
            januari 2020.
          </p>
          <p xml:id="i-JodiijFD8rbSiCZSG721oW">
            Rapporten listar de femtio länder som är värst för kristna att
            leva i och i dessa länder utsätts totalt 260 miljoner kristna
            för systematisk förföljelse.
          </p>
          <p xml:id="i-Chr8SwiWEGqRmEyBJdpsaa">
            Förföljelsen mot kristna i världen har ökat ständigt under de
            senaste decennierna. Våld, förtryck och systematiskt planerade
            övergrepp av islamistiska terrororganisationer hotar kristnas
            existens i Mellanöstern och i flera länder i Afrika. Ökande förföljelse
            förekommer även i kommunistiska länder, såsom Nordkorea och Kina,
            där intoleransen är stor. Det bör samtidigt betonas att denna
            typ av mycket allvarliga och illegitima be­gränsningar av religionsfriheten
            inte bara drabbar de kristna som i ökande utsträckning är offer
            för förföljelse. Begränsningarna drabbar alla oliktänkande minoriteter
            i dessa kontexter och moderata majoritetsmuslimer. Dessa begränsningar
            av religionsfriheten har också direkt påverkan på dessa länders
            demokratiska och rättsstatliga utveckling, det totala demokratiska
            utrymmet för civilsamhället samt inre säkerhet och stabilitet.
          </p>
          <p xml:id="i-Cc17Q9UZKwkAYBERaAP43V">
            Under 2019 tog det brittiska utrikesdepartementet fram en rapport
            som slår fast att kristna är de mest förföljda i världen. Rapporten
            konstaterar att förföljelsen av kristna på alltfler platser närmar
            sig definitionen av ett folkmord. Vi har redan sett hur Islamiska
            staten (IS) gjort sig skyldiga till detta avsevärda brott i Syrien
            och Irak. I den brittiska rapporten framgår att kristna utgjorde
            20 procent av befolkningen i Mellanöstern och Nordafrika för hundra
            år sedan. Idag är siffran bara 4 procent.
          </p>
          <p xml:id="i-UMnCWpvWXMfJwgwamGBcEH">
            Att Nordkorea i år igen toppar Open Doors lista vad avser förföljelse,
            är tyvärr ingen nyhet och föga förvånande. Men även i flera andra
            länder går utvecklingen åt fel håll. En tredjedel av världens
            befolkning bor i Kina och Indien, vilket ger dem ett stort inflyt­ande.
            I Kina, med cirka 100 miljoner kristna, vilket är fler än vad
            som är medlemmar i det regerande Kommunistpartiet, har nya lagar
            införts som exempelvis innebär att barn och unga inte får lyssna
            till religiös undervisning, såsom söndagsskola eller undervis­ning
            inför konfirmation. Genom en ny förordning flyttade Kina över
            ansvaret från en statlig myndighet till att det ska ligga direkt
            underställt partiet, hos en enhet som också ansvarar för etniciteten
            i landet. De kristna syns alltmer i samhällsbilden vilket ses
            som ett hot. Man har därför lanserat en femårsplan som heter ”Principer
            för hur kristendom ska bli mer kinesisk”. Den teknologiska utvecklingen
            gör det möjligt att använda teknik för att övervaka människors
            trosutövning. Kyrkor i Kina har tvingats stänga då man vägrat
            att videoövervaka sina församlingsmedlemmar inne i kyrkan.
          </p>
          <p xml:id="i-Gj2fK779xE4cGRwhGVqiiK">
            I Indien används istället hindunationalism för att särbehandla
            kristna minoriteter. Regeringspartiet BJP och den hindunationalistiska
            rörelsen agerar för att motverka den kristna minoriteten. Indien,
            med sina 1,3 miljarder invånare, genomförde i maj 2019 val där
            BJP med sin ledare och premiärminister Narendra Modi vann en överlägsen
            seger. Modi anses som företagsvänlig men för även en hårdför politik
            kring nationell säkerhet och ”hinduer först”. I Indien har flera
            delstater antagit lagar mot rätten att konvertera.
          </p>
          <p xml:id="i-QJXjgMBXJcqQAzmvCYAmWY">
            I Mellanöstern ser vi en mycket allvarlig situation där religiösa
            minoriteter riskerar att helt försvinna på flera platser, även
            om situationen blivit något bättre efter att IS be­kämpats i framförallt
            Irak. Men den radikaliserade islamismen har spridits från Mellan­östern
            till afrikanska länder söder om eller nära Sahara. Det beräknas
            idag finnas cirka 30 militanta islamistiska grupper i länderna
            söder om Sahara. Detta påverkar Afrika och de kristna i regionen.
            Svaga regeringar som inte har kontroll har svårt att försvara
            sin befolkning, inklusive de kristna grupperna.
          </p>
          <head type="h2" xml:id="i-3ZvCYjZm9xChUmNLYLBvSH">
            Kristdemokraternas förslag
          </head>
          <p xml:id="i-V4kRdRFA3qXdtaWibJKrok">
            Kristdemokraterna har oförtrutet påpekat att religionsfriheten
            är en grundläggande fri­het. Men intresset från regeringen har
            minst sagt varit svalt. Med tanke på den oroande utvecklingen
            bör dessa frågor få högsta prioritet. Under alliansåren fick vi
            till en hel del förbättringar med exempelvis utbildningar på UD,
            men detta måste ständigt följas upp och vidareutvecklas.
          </p>
          <p xml:id="i-X1tJEGR6yVrTyE2XNaczVE">
            Kristdemokraterna menar att Utrikesdepartementet måste ha hög
            kunskap om reli­gionsfrihetsfrågor och religionens roll i de samhällen
            där arbete bedrivs. Ute på ambas­sader måste Sverige, i sitt arbete
            för mänskliga rättigheter, ha grundläggande kunskaper om tro och
            religion men också hur kristna, och andra minoriteter, i aktuella
            länder för­följs på grund av sin tro. För att detta ska vara möjligt
            krävs både fortsatt integrering av frågorna i Diplomatprogrammet
            och nya digitala utbildningar för personal placerad på ambassader.
          </p>
          <p xml:id="i-37tXrWPLaBdaQHy6gonmyy">
            När det gäller frågan om förföljelse av kristna är utvecklingen
            allvarlig. Open Doors rapport visar att det krävs konkreta och
            systematiska åtgärder. Även svenskt bistånd måste förhålla sig
            till detta. Tyvärr strök regeringen den enda skarpa formuleringen
            om religionsfrihet som fanns i utkastet till regeringens nya biståndsplattform.
            Sida saknar också en handlingsplan för att konkretisera hur arbetet
            med religions- och religionsfri­hetsfrågor ska integreras i utvecklingssamarbetet.
            Sveriges bistånds- och utrikespolitik bör därför inte bara främja
            religionsfriheten utan även ta hänsyn till religionens roll i
            kontexten där vi bedriver utvecklingssamarbete. Religiösa aktörer
            är närvarande före, under och efter en kris, därför är de också
            ofta de som först kan svara och erbjuda hjälp när en katastrof
            inträffar; men också de som finns kvar när andra humanitära aktörer
            har försvunnit. Religiösa aktörer är också ofta knutna till stora
            globala nätverk vilka snabbt kan mobiliseras. Trots detta osynliggörs
            ofta just religiösa aktörer inom frågor som be­rör humanitärt
            arbete och dess koppling till övrigt utvecklingsarbete. Sverige
            bör därför verka för att i ökad utsträckning kanalisera humanitärt
            bistånd genom trosbaserade orga­nisationer och andra lokala civilsamhällesorganisationer
            som finns på plats. Dessa har många gånger en helt annan möjlighet
            att nå de mest utsatta. I de landstrategier som tas fram bör det
            alltid finnas en analys av situationen för religions- och övertygelsefriheten.
          </p>
          <p xml:id="i-RSkTJyTe6zMab6WMQSgnDL">
            EU kan också göra mer i frågan. Sverige bör verka för att EU
            i ökad grad bör inklu­dera religions- och övertygelsefrihet i
            sina landrapporter om mänskliga rättigheter, att EU:s humanitära
            bistånd i högre grad kanaliseras till religiösa aktörer och andra
            lokala civilsamhällesorganisationer samt att EU ska göra en översyn
            av tillämpningen av de riktlinjer kring religionsfrihet som antogs
            2013. EU som världens största biståndsaktör med över 90 miljarder
            kronor bör kunna göra mer.
          </p>
          <p xml:id="i-NxXxgSQGy2MmrXsuYpgez1">
            Religion och religionsfrihet får allt större betydelse på den
            internationella politiska arenan men frågorna har länge haft lägre
            prioritet i svensk utrikespolitik. Sverige bör prioritera religionsfrihet
            för att den är viktig i sig men också för att den är en av förut­sättningarna
            för att nå resultat i Sveriges övriga utrikespolitiska prioriteringar.
          </p>
          <p xml:id="i-R8TCMTmM2pZworUEU2QKyh">
            Vi kristdemokrater kommer fortsätta kämpa för att religionsfriheten
            ska få en mer framskjuten plats i svensk utrikespolitik så att
            vi kan garantera alla religionsfrihet.
          </p>
        </div>
        <div type="motSignatures">
          <list>
            <item xml:id="i-VLcuCXbgaNX67h4PsMVism">
              Désirée Pethrus (KD)
            </item>
            <item xml:id="i-CDyn25oX2HHeVStGu1CwMz">
              Robert Halef (KD)
            </item>
          </list>
        </div>
      </div>
    </body>
  </text>
</TEI>
