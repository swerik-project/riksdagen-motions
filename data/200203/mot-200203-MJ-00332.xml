<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0332/mot_200203_MJ_0332-0001.pdf"/>
      <div type="motHeader" xml:id="i-L8DBas4yukwzGL3C1KukJY">
        <div type="motTitle" xml:id="i-KRafwGfVe5ancBUvke54Gr"/>
        <div type="motSubmissionInfo" xml:id="i-CMubURiqqZgyvvgZfvhAjZ"/>
      </div>
      <div type="motBody" xml:id="i-QXAa4XUTe2AfzRgTCeseBs">
        <div xml:id="i-6xQRTrPDkX3ssS52HJzyBg">
          <p xml:id="i-9CzEMHX6bQNVvTmG6K5wE7">
            2002/03 mnr: MJ332 pnr: v707
          </p>
          <p xml:id="i-DdzkCcAkLfdTcC5JGSDcS9">
            Motion till riksdagen 2002/03:MJ332
          </p>
          <p xml:id="i-EUWoTWWyUsM2zbCPWFKw8Q">
            av Lennart Beijer m.fl. (v)
          </p>
          <p xml:id="i-Xtu5PCgnC3niic6iUUCaP1">
            Åtgärder för bättre skogsvård
          </p>
          <p xml:id="i-CyXiEVDVpDPs8scRn4j2Bb">
            Förslag till riksdagsbeslut
          </p>
          <p xml:id="i-JCgpeA7gKYnbUmvtV1cmuL">
            Riksdagen begär att regeringen kommer med förslag på hur man
            skall öka de skogsvårdande åtgärderna i svenskt skogsbruk, för
            att säkra ett långsiktigt hållbart skogsbruk.
          </p>
          <p xml:id="i-5q8jWj7GsM7oeYQexjn3wY">
            Bakgrund
          </p>
          <p xml:id="i-2bJA6gZAiPaeWrGu1EzzJM">
            Den svenska skogen har varit, är och kommer att vara viktig för
            svensk sysselsättning och ekonomi. Nettoexportvärdet är i dag
            90 miljarder kronor årligen. Ingen annan näring kan konkurrera
            i detta avseende. Skogen är dessutom viktig från miljö- och rekreationssynpunkt.
            Sveriges stora skogsmarker kommer i framtiden att spela en allt
            större roll för utländsk turism. Den svenska skogen spelar i dagsläget
            samma viktiga roll för Sverige som oljan gör för grannlandet Norge.
            Den stora skillnaden är dock att våra skogar — rätt skötta — fortsätter
            att spela en viktig roll även när de norska oljekällorna sinat.
            Det är viktigt att denna stora resurs — ur många aspekter — förvaltas
            på allra bästa vis. Skogsbruk är emellertid en långsiktig verksamhet
            — med hundraåriga omloppstider från planta till avverkningsbar
            stock. Kvartalskapitalismens krav på snabba vinster passar inte
            in i ett långsiktigt, hållbart skogsbruk. Det är också stora problem
            för enskilda skogsägare att ta det ansvar som fordras. De kostnader
            man har för återplantering, röjning (som måste göras flera gånger
            vid lövskog) samt den första gallringen, får man inte igen på
            många år — antagligen inte förrän slutavverkningen gjorts. Enligt
            Riksskogstaxeringen (år 2000) är det svårt att få fart på röjningarna.
            Det är visserligen något olika resultat över landet — men generellt
            röjs knappt 30 246 av det röjningsbehov som finns. Det fordras
            således konkreta åtgärder för att få till stånd en godtagbar skötsel
            av de svenska skogarna. I Finland, där skogen spelar en minst
            lika viktig roll för sysselsättning och ekonomi som i Sverige,
            har man genom
          </p>
          <pb facs="riksdagen-motions-pdf/data/200203/mot_200203_MJ_0332/mot_200203_MJ_0332-0002.pdf"/>
          <p xml:id="i-94Vnf3GumFQ1GP58YPVoNq">
            2002/03:MJ332
          </p>
          <p xml:id="i-U7xyQZ29f85sYkitPNVRip">
            riktade bidrag till skogsskötselåtgärder fått till stånd en mycket
            hög verksamhet i sina skogar. Dessa bidrag får till följd att
            det skapas många nya jobb i finskt skogsbruk. Det startas företag
            som är specialiserade på skogsvård, och man kan med säkerhet påstå
            att finska staten får tillbaka mer än man satsat. Även från kvalitetssynpunkt
            är det viktigt att skogen vårdas redan från plantstadiet. Även
            om Sverige och Finland är skogsnationer ökar konkurrensen från
            övriga Europa. Vad gäller själva volymen skogsråvara kommer den
            att öka även här — den stora skillnaden blir då kvaliteten på
            råvaran. Där har vi ännu ett försprång, som dock hotas på sikt
            av den alltför bristfälliga skogsskötseln. Det gröna guldet måste
            vårdas om det också i framtiden skall kunna utgöra ryggraden i
            svensk ekonomi, sysselsättning, rekreation och turism. Därför
            behövs en plan för att öka de skogsvårdande insatserna. Detta
            bör ges regeringen till känna.
          </p>
          <p xml:id="i-62P8XdHR1v2euw7QJMKmHf">
            Stockholm den 18 oktober 2002
          </p>
          <p xml:id="i-29H6nzndX2LuRaTfmNprfb">
            Lennart Beijer (v)
          </p>
          <p xml:id="i-T6VHZuGm52Ef7D1p1xqpaf">
            Marie Engström (v) Siv Holma (v) Johan Lönnroth (v) Per Rosengren
            (v) Gunilla Wahlén (v) Kjell-Erik Karlsson (v)
          </p>
          <p xml:id="i-EnNVRaxzq6VJXckPAL5tG5">
            Sven-Erik Sjöstrand (v)
          </p>
        </div>
      </div>
    </body>
  </text>
</TEI>
