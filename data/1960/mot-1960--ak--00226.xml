<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--ak--00226">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__226/mot_1960__ak__226-001.pdf"/>
      <fw xml:id="i-Sim9muLDNXgxS5Bc2EnRqV">
        12 Motioner i Andra kammaren, nr 226 år 1960
      </fw>
      <div xml:id="i-M95BehMCrqJUdCJDRqzRnq" type="motHeader">
        <div xml:id="i-F8huMTAysLxYcf7B2AMi5K" type="motTitle"/>
        <div xml:id="i-EZAQD632h9WExeASYfzReF" type="motSubmissionInfo"/>
      </div>
      <div xml:id="i-HgLNWTnXm5hZFntHagxPeW" type="motBody">
        <div xml:id="i-UDEfmUQgKidoeGvtDVRojt">
          <p xml:id="i-2uvMhvj4okHQ215TtspYWk">
            Nr 226
          </p>
          <p xml:id="i-Aji3tEGfrKGrwqy49nM7fC">
            Av herr Johansson i Öckerö m. fl., i anledning av Kungl. Maj:ts
            framställning om anslag till Byggande av fiskehamnar.
          </p>
          <p xml:id="i-9oqLdFKibhq8mq7aRVg11B">
            I statsverkspropositionen har Kungl. Maj:t under tionde huvudtiteln,
            punkt (78) 23 Byggande av fiskehamnar, föreslagit riksdagen att
            anvisa ett anslag av 1,5 milj. kronor. Anslaget till byggande
            av fiskehamnar har under senare år utgått med 3 milj. kronor per
            år med undantag för innevarande budgetår, då anslaget sänktes
            till 2 milj. kronor. Dessa anslag är väsentligt mindre än som
            förut- sattes av 1944 års fiskehamnsutredning, vars femårsplan
            för byggande av fiskehamnar i princip godkändes av 1948 års riksdag.
            Femårsplanen i fråga förutsatte sålunda ett årligt statsbidrag
            av 5,4 milj. kronor per år. Den av Kungl. Maj:t förordade översynen
            av fiskehamnsutredningen har, såsom framgår av propositionen,
            givit vid handen att det på vissa kustavsnitt föreligger ett starkt
            behov av fiskehamnsförbättringar för att underlätta rationaliseringen
            av fiskerinäringen i form av koncentration till ett mindre antal
            hamnar och övergång till större fiskebåtar. Det måste också anses
            angeläget, att även hamnar av mindre betydelse för fisket som
            dock måste anses vara av livsviktig betydelse för den berörda
            befolkningen icke lämnas i sticket av det allmänna. Sjöfartsstyrelsen
            har i anslutning till nämnda för- hållanden för den närmaste femårsperioden
            förutsatt ett årligt anslag av 3 milj. kronor, sålunda av samma
            storlek som utgått under de senaste åren men med successivt sjunkande
            realvärde. I 1959 års statsverksproposition framhöll vederbörande
            departementschef, att han var medveten om det stora behovet av
            nya fiskehamnsbyggnader och ville medverka till att detta ut-
            byggnadsbehov tillgodosågs. Mot bakgrunden av medelsåtgången närmast
            föregående budgetår och då föreliggande reservationer ansågs det
            dock möj- ligt att för budgetåret 1959/60 något sänka anslaget.
            I propositionen föreslogs ett anslag av 2 milj. kronor, vilket
            också blev riksdagens beslut. Enligt vad vi har erfarit är emellertid
            i dagens läge reservationen väsentligt mindre än vid tidpunkten
            för statsrådets uttalande medan samtidigt medelsåtgången ökat
            avsevärt. Med hänsyn till den koncentration av fiskehamnsutbyggnader,
            som sker, blir vidare flertalet byggnadsobjekt av sådan storlek,
            att ansla- get måste uppdelas på flera år. En plötslig sänkning
            av anslaget kommer då att innebära, att anslaget helt förbrukas
            för att fullfölja pågående företag medan medel kommer att saknas
            för igångsättande av nya. Nu föreslagna anslag på 1,5 milj. kronor
            torde sålunda icke möjliggöra igångsättning av
          </p>
          <pb facs="riksdagen-motions-pdf/data/1960/mot_1960__ak__226/mot_1960__ak__226-002.pdf"/>
          <fw xml:id="i-PcNnYPzTzVsjvwoGcPW14m">
            Motioner i Andra kammaren, nr 226 år 1960 13
          </fw>
          <p xml:id="i-EPmsdeoVJBomtLK6RCCGvN">
            något enda mera betydelsefullt arbete under budgetåret 1960/61.
            Detta synes icke förenligt med de uttalanden vilka såväl Kungl.
            Maj:t som riks- dagen tidigare gjort beträffande det allmännas
            skyldigheter i dessa avseen- den. Avbräck vållas vidare i den
            byggnadsverksamhet som här bedrives, med svårigheter att utnyttja
            arbetskraft och maskiner på ett rationellt sätt som följd. Vid
            den företagna reduktionen av fiskehamnsanslaget har besparings-
            utredningens utlåtande åberopats. Däri framhålles att vid bedömningen
            av medelsbehovet för byggande av fiskehamnar beredskapsarbeten
            på detta område bör beaktas. Beredskapsarbetena i fråga: har emellertid
            utvalts främst med sikte på att bereda sysselsättning åt arbetskraft
            inom vissa områden och har därför endast i vissa fall berört fiskehamnsanläggningar,
            som varit mest angelägna. Vi vill därmed icke underskatta den
            betydelse de haft i detta sammanhang, men vi anser att de endast
            i begränsad om- fattning kan ersätta ordinarie fiskehamnsarbeten.
            Därtill kommer att i nuvarande sysselsättningsläge beredskapsarbeten
            i någon större omfattning inom detta område knappast är att förvänta.
            Ehuru vi är medvetna om de svårigheter som dagens statsfinansiella
            situa- tion ställer oss inför anser vi, att en till hälften vidtagen
            reduktion av detta för fiskarna så betydelsefulla anslag icke
            är försvarbart, icke minst mot bakgrunden av riksdagens tidigare
            uttalande i denna fråga. Man bör beakta att det gäller i jämförelse
            med andra verksamhetsgrenar mycket måttliga investeringar, som
            emellertid i de enskilda fallen är av sådan storlek, att de icke
            rimligen kan bäras av de mestadels ekonomiskt svaga intressenterna
            men ändock kan vara ett livsvillkor för dem. Under åberopande
            av det anförda får vi föreslå, att riksdagen måtte besluta, att
            till Byggande av fiske- hamnar anvisa ett reservationsanslag av
            3 milj. kronor.
          </p>
          <p xml:id="i-4QJ7KStzZDpubzvUGockCe" type="date">
            Stockholm den 26 januari 1960
          </p>
          <div xml:id="i-K7BzczaW7yjfVuDRZBxFMx" type="signatureBlock">
            <list xml:id="i-XP91nzDqikjaJbAdVcuEXZ">
              <item xml:id="i-CSw6GVGsnRSK6bRu2P9Juz" who="unknown" type="signature">
                Olof Johansson Ernst V Staxäng Ture Königson i Öckerö i
              </item>
              <item xml:id="i-EPdruCAHFqQ2BcrxuPAfPb" who="unknown" type="signature">
                Evert Svensson Wald
              </item>
              <item xml:id="i-FwwFFUiRKDHRVwmvq3nCve" who="unknown" type="signature">
                Svensson Bengt Bengtsson i Kungälv Johannes Antonsson Carl E
                Johansson
              </item>
            </list>
          </div>
          <p xml:id="i-DMnCiABEnK6CzBhCUf5ufx">
            i Torp
          </p>
        </div>
      </div>
    </body>
  </text>
</TEI>
