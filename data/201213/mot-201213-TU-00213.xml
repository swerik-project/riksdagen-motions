<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00213">
  <teiHeader>
    <fileDesc>
      <titleStmt>
        <title>Övergivna fordon utmed vägarna</title>
        <author corresp="i-Nywj47pd422wBAiv8K2vPV i-24CbHNwsRznss4Yas6HseU">av Jan Ertsborn och Anita Brodén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Övergivna fordon utmed vägarna</title>
          <idno type="rdwebb">H002T213</idno>
          <rs type="number">T213</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T213/text</ref>
          <ref type="dokument_url_html">http://data.riksdagen.se/dokument/H002T213</ref>
          <ref type="dokumentstatus_url_xml">http://data.riksdagen.se/dokumentstatus/H002T213</ref>
          <ref type="doc">http://data.riksdagen.se/fil/02FC7F9F-765C-4274-B3D0-574A24B37209</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QUGwzQr9C3AEF1sRCN6QdL" type="signed"/>
        <correspContext corresp="i-QUGwzQr9C3AEF1sRCN6QdL">
          <note type="signatory" corresp="i-Nywj47pd422wBAiv8K2vPV"/>
          <note type="signatory" corresp="i-24CbHNwsRznss4Yas6HseU"/>
        </correspContext>
        <correspAction xml:id="i-D33TiYrXDL78yBNZxY2wpN" type="numbering">
          <date when="2012-10-03"/>
        </correspAction>
        <correspAction xml:id="i-FxVo5FiXGz5P6WpToFHLsm" type="submission">
          <date when="2012-10-02"/>
        </correspAction>
        <correspAction xml:id="i-SjSCSAD7PGjiLDKzQ7iuEv" type="transfer">
          <date when="2012-10-02"/>
        </correspAction>
        <correspAction xml:id="i-3RVUkDX1Wg5mZyGDe83AfZ" type="assigned"/>
        <correspContext corresp="i-3RVUkDX1Wg5mZyGDe83AfZ">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Us8UWiU9D9ixxreaGwc5jw" type="motHeader"/>
      <div xml:id="i-88gBHNPGB4knXTwEC7bzqK" type="motBody">
        <div xml:id="i-JiELQs1ncKcsqNXe8ZpkzQ" type="motProposal" subtype="förslag">
          <head xml:id="i-E3pf8XqAq5D5uLe7E7CPFk">
            Förslag till riksdagsbeslut
          </head>
          <p xml:id="i-LaR5tdKw27FFoR3pPHjUSe">
            Riksdagen tillkännager för regeringen som sin mening vad som
            anförs i motionen om att införa föreskrifter om att övergivna
            fordon på och utmed motorvägarna omedelbart ska forslas bort.
          </p>
        </div>
        <div xml:id="i-EjVHez4TB7gZjjz2b4frCr" type="motContent">
          <head xml:id="i-3bNoy6sP9jwK9FiywQXYwi" type="h1">
            Motivering
          </head>
          <p xml:id="i-XDCRovjDVbqdxybkQvTNcN">
            Utmed våra motorvägar och för all del även utmed andra vägar
            och även direkt i skog och mark står numera allt som oftast övergivna
            fordon, i de flesta fall äldre personbilar, många säkert stulna
            och sedan övergivna. Antalet förefaller ha ökat under senare tid.
            Gällande regler säger att polisen äger rätt att beordra flyttning
            av fordon endast om det är uppställt på sådant sätt att det utgör
            en omedelbar trafikfara. Om så ej är fallet åligger det Vägverket
            att fatta beslut om flyttning av fordonet när detta övergivits
            på eller intill allmän väg. Sådana beslut fattas då först efter
            utredning om varför fordonet hamnat på platsen och vem som är
            ägare samt, om ägare påträffas, denne beretts tillfälle att själv
            omhänderta fordonet. Det säger sig självt att detta tar tid. Förvisso
            har Vägverket utfärdat föreskrifter om ett snabbare agerande,
            men en uppföljning inom Vägverket har funnit att tillämpningen
            varierar över landet.
          </p>
          <p xml:id="i-BKtrBMCwkCXDmwbq8APJBv">
            Under tiden som fordonen står kvar utmed motorvägen (eller andra
            vägar) föranleder detta att andra bilister stannar för att se
            om någon olycka nyss inträffat eller om man på något sätt kan
            hjälpa till. Detta innebär att andra fordon stannar på motorvägen
            eller vägrenen, vilket är förenat med stora faror för olyckor
            och i princip förbjudet. Det är alltså inte bara de övergivna
            fordonen i sig som kan medföra olyckor utan allt som händer däromkring.
            Ofta förekommer det att fordonen blir utsatta för plundring och
            skadegörelse, vilket i sig kan leda till miljöproblem när olja
            eller bensin rinner ut från bilvraken. Dessutom är ju förekomsten
            av bilvrak utmed motorvägarna en ren nedskräpning i naturen som
            måste åtgärdas.
          </p>
          <p xml:id="i-WzMV3QtpmCpkYv7PQGg3zM">
            Det har inträffat flera trafikolyckor, några med dödlig utgång,
            som en följd av att en övergiven personbil lämnats kvar i avvaktan
            på Vägverkets utredning och åtgärder. Trots att polisen bedömt
            att någon omedelbar trafikfara inte föreligger kan den övergivna
            personbilen ändå utgöra ett väsentligt störningsmoment i den snabba
            och intensiva trafiken på framförallt våra motorvägar.
          </p>
          <p xml:id="i-CZHKfegH2xrJv39PgcE5S4">
            Det finns starka skäl till varför det är förbjudet att stanna
            fordon på och utmed motorvägarna. Det finns också mycket starka
            skäl till varför det är förbjudet för personer att gå eller uppehålla
            sig på eller utmed motorvägarna. Varför ska då övergivna fordon
            lämnas kvar under flera dagar eller kanske veckor utmed motorvägarna
            och föranleda att andra bilister i strid mot gällande bestämmelser
            stannar och går av sina fordon för att i vällovligt syfte se om
            någon behöver hjälp?
          </p>
          <p xml:id="i-KzCveyKhkfoRJYuwpKUusM">
            I lagen (1982:129) om flyttning av fordon i vissa fall finns
            reglerat hur en flyttning ska gå till, vilken utredning som ska
            göras och bilägarens skyldigheter att betala kostnaderna för flyttningen
            m.m. Det skulle vara en enkel sak att tydligt föreskriva att övergivna
            fordon på och utmed motorvägarna omedelbart ska flyttas och att
            polisen är den som beslutar härom.
          </p>
          <p xml:id="i-Wwzo2zw2LSs7K9AdymYoLk">
            Fordonets rätte ägare, om sådan anträffas, ska naturligtvis få
            tillbaka sitt fordon och åtgärden att flytta detta kan absolut
            ej vara mer ingripande mot fordonsägaren än att detta måste tolereras.
            Trafiksäkerheten måste gå i första hand.
          </p>
          <p xml:id="i-TGmYDcndHX7KYL9HjTEzK3">
            Frågan om övergivna fordon har aktualiserats i riksdagen under
            en följd av år och ändringar i lag och föreskrifter har vidtagits
            vid flera tillfällen. Ändå föreligger alltjämt problemen, vilket
            tydligt visar att behov av ytterligare åtgärder föreligger. Trafikutskottet
            har i tidigare betänkanden konstaterat att det föreligger behov
            av samordning mellan de berörda myndigheterna när det gäller flyttning
            av fordon. Vidare har trafikutskottet ställt sig frågan om i vilken
            utsträckning som kraven på myndigheterna att flytta fordon bör
            skärpas.
          </p>
          <p xml:id="i-61Vn3G982kF99YVmhLWAJU">
            Den av Vägverket på regeringens uppdrag genomförda utredningen
            Kostnader för transporter av uttjänta bilar till bilskrotar handlar
            förvisso till stora delar om just kostnaderna för bortförandet
            av fordonen. Vägverket har dock också föreslagit att en uttalad
            skyldighet att flytta fordonsvrak så snart som möjligt medför
            ett ökat incitament för kommuner och Vägverket att flytta fordonsvraken
            och kräva ägaren på kostnaderna samt föreslagit att en sådan skyldighet
            bör införas i förordningen om flyttning av fordon.
          </p>
          <p xml:id="i-U8XMr1wquXK9qiWtCrz1ot">
            En omständighet som förtjänar att uppmärksammas i detta sammanhang
            är att bredden på vägrenen utmed motorvägarna minskats ner under
            senare år. 1994 fastställdes att vägrenen skulle vara minst 2,75
            m bred från att tidigare ha varit 3,0 meter bred. Numera byggs
            vägar med en vägren om 2,0 meters bredd. Fordonsbredden för bussar
            och lastbilar, även vissa husvagnar, uppgår till 2,6 meter. Med
            andra ord kan de större fordonen inte ställas upp på vägrenen
            utan måste ta en del av själva vägbanan i anspråk, vilket naturligtvis
            förvärrar trafiksäkerheten avsevärt.
          </p>
          <p xml:id="i-Wu6yhqBGfGzmMV3KLJjcXv">
            I trafikutskottets uppföljning har de speciella förhållandena
            på motorvägarna och därtill hörande stora trafiksäkerhetsrisker
            inte särskilt framhållits. Detta är bekymmersamt och förvånande.
            Det händer alltför ofta olyckor och incidenter i trafiken på motorvägarna
            som motiverar ett kraftfullare ingrepp beträffande där övergivna
            fordon, som i många fall sannolikt är stulna. I lagstiftningshänseende
            bör det därför högprioriteras att just behandla ett snabbt bortforslande
            av fordon, som övergivits på eller invid motorvägarna, även om
            hela denna aktuella problematik med övergivna fordon snart borde
            få en tillfredsställande lösning.
          </p>
          <p xml:id="i-WhT1RhtjoWRwEf91zSfzYx">
            Regeringen genom Miljödepartementet gav 2010-05-06 Naturvårdsverket
            i uppdrag att utreda hur omhändertagandet av uttjänta bilar och
            bildelar fungerar i praktiken. I uppdraget ingick bl.a. att utreda
            och kartlägga hur kommunernas hantering av övergivna uttjänta
            bilar fungerar/upplevs samt hur markägares hantering av övergivna
            uttjänta bilar fungerar/upplevs m.m. Naturvårdsverkets rapport
            Uttjänta bilar och miljön lämnades till regeringen i juni 2011.
            Den rapporten avser i första hand inte omhändertagande av bilar
            utmed motorvägarna eller utmed andra vägar. Den har dock sitt
            intresse däri att här föreslås hur omhändertagande kan ske och
            kostnaderna härför m.m.
          </p>
          <p xml:id="i-8MPFB6SzgkVneJ1RnjozDb">
            Av hänsyn till vår miljö måste mera tidsenliga regler om omhändertagande
            av bilar snarast komma på plats. Av hänsyn till trafiksäkerheten
            är det än mer angeläget att nya regler fastställs omgående så
            att inte flera personer kommer till skada i den alltmer intensiva
            trafiken på våra vägar.
          </p>
        </div>
        <div xml:id="i-YXyf44ATcJo1MHEibdE6y" type="signatureBlock">
          <list xml:id="i-K8jnF1hfDmeh7XzE86UbZf">
            <item xml:id="i-SqNVL2VDnZJVugULU9bVwq" who="i-Nywj47pd422wBAiv8K2vPV" type="signature">
              Jan Ertsborn (FP)
            </item>
            <item xml:id="i-JASjpnaQntP8erKusq7Dcz" who="i-24CbHNwsRznss4Yas6HseU" type="signature">
              Anita Brodén (FP)
            </item>
          </list>
        </div>
      </div>
    </body>
  </text>
</TEI>
