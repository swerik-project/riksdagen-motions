<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00009">
  <teiHeader>
    <fileDesc>
      <titleStmt>
        <title>med anledning av prop. 2008/09:74 Vårdval i primärvården</title>
        <author corresp="i-DDTGf6wkyXKiMd3kYJ4KQv">av Anne Ludvigsson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:74 Vårdval i primärvården</title>
          <idno type="rdwebb">GW02So9</idno>
          <rs type="number">So9</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So9/text</ref>
          <ref type="dokument_url_html">http://data.riksdagen.se/dokument/GW02So9</ref>
          <ref type="dokumentstatus_url_xml">http://data.riksdagen.se/dokumentstatus/GW02So9</ref>
          <ref type="doc">http://data.riksdagen.se/fil/4E3D6915-C2AF-42FF-B4FC-2AA7AFEA9568</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DDTGf6wkyXKiMd3kYJ4KQv</idno>
            <name>Anne Ludvigsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y9PELWMKBpxKEqEZ7MgoS8" type="basedOn"/>
        <correspContext corresp="i-Y9PELWMKBpxKEqEZ7MgoS8">
          <ref>Proposition 2008/09:74</ref>
        </correspContext>
        <correspAction xml:id="i-CG44KmwFcwZo72cFDtW8kp" type="signed"/>
        <correspContext corresp="i-CG44KmwFcwZo72cFDtW8kp">
          <note type="signatory" corresp="i-DDTGf6wkyXKiMd3kYJ4KQv"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-8Nio1rUw3hSjL6pvCGw22Y"/>
        </correspContext>
        <correspAction xml:id="i-JjvNDBWdQyBNNH8FBMJyMs" type="referral">
          <date when="2009-01-21"/>
        </correspAction>
        <correspAction xml:id="i-2VdHvmW7qqq6kvb13ixQG2" type="dismissal">
          <date when="2009-01-20"/>
        </correspAction>
        <correspAction xml:id="i-7GZ2NCTmPfdQc7Xhr2aBG9" type="dismissal">
          <date when="2009-01-20"/>
        </correspAction>
        <correspAction xml:id="i-QTQHC945sxbvUUsnsSCFC3" type="transfer">
          <date when="2009-01-16"/>
        </correspAction>
        <correspAction xml:id="i-8zw2eHT8Pg72GcE2s3STBr" type="submission">
          <date when="2009-01-16"/>
        </correspAction>
        <correspAction xml:id="i-M29YrTxEHC6CGwkQ43B1oF" type="assigned"/>
        <correspContext corresp="i-M29YrTxEHC6CGwkQ43B1oF">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PKYmawSAoHuAknaWPkaUzx" type="motBody">
        <div xml:id="i-M9ncyCNvXz3HA57UWQkLUY" type="motProposal" subtype="förslag">
          <head xml:id="i-QHSR4D2NvwBdSPTeeh2vJz">
            Förslag till riksdagsbeslut
          </head>
          <p xml:id="i-Qyex7hn7uy6QwvuzmfUd7A">
            Riksdagen beslutar att avslå proposition 2008/09:74 Vårdval i
            primärvården.
          </p>
        </div>
        <div xml:id="i-NPTcG45FCw835A97KibvFB" type="motContent">
          <head xml:id="i-4TDBbCTgbQ3avtmqhLw5Nr" type="h1">
            Motivering
          </head>
          <p xml:id="i-RMh91RvStn1vqgUKvtMtaC">
            Den 9 december 2008 lämnade regeringen propositionen Vårdval
            i primärvården till riksdagen med förslag att landstingen i januari
            2010 ska bli skyldiga att införa vårdvalssystem inom primärvården.
            Detta innebär att primärvården ska omfattas av den lag om valfrihetssystem
            (LOV) som riksdagen redan antagit och som kommer att gälla fr.o.m.
            den 1 januari 2009. Systemet utgår från att pengarna ska följa
            patientens val. Alla primärvårdsmottagningar som ansöker om att
            få vara med i systemet och som uppfyller landstingets krav godkänns
            och ett kontrakt upprättas mellan vårdgivaren och landstinget.
            Landstingen specificerar själva vilka krav som ska ställas på
            vårdgivaren, men enligt propositionen bör regeringen och landstingen
            samverka för att skapa en gemensam definition av primärvårdens
            uppdrag. Kravet på att patienter ska ha tillgång till en fast
            läkarkontakt med specialistkompetens i allmänmedicin tas bort.
            Socialstyrelsen ska övervaka att patienterna får både god vård
            och möjlighet att välja. Konkurrensverket ska i uppbyggnadsskedet
            bevaka att konkurrensen sker på lika villkor mellan privata och
            offentliga vårdgivare.
          </p>
          <p xml:id="i-VVH2eWLNx2BsbJ4YpJmdcA">
            Det främsta motivet till att låta pengarna följa patienten är
            att öka patienternas valfrihet. Tanken är att när patienten får
            ökat inflytande över var han eller hon vill söka vård stärks patientens
            ställning gentemot vården. Konkurrensen mellan vårdgivare förväntas
            öka tillgängligheten, ge en kostnadseffektiv vård och leda till
            nytänkande. Propositionen följer i stort förslagen i ett delbetänkande
            från den utredning som har i uppdrag att föreslå hur fri etableringsrätt
            kan införas i primärvården. I betänkandet beskrivs regelverket
            för fri etableringsrätt inom några offentligt finansierade verksamheter:
            vårdvalen i Hallands och i Stockholms läns landsting, det norska
            vårdvalet samt det svenska friskolesystemet. Där finns däremot
            ingen analys av konsekvenserna vare sig för patienterna eller
            för landtingens ekonomi. Propositionen vittnar om en påfallande
            brådska och beslutsunderlaget är synnerligen magert.
          </p>
          <p xml:id="i-FYxTbtiB2XiGpgm7oeDeB9">
            Därför kvarstår en del viktiga frågor som måste belysas innan
            det är möjligt att ta ställning till denna stora reform.
          </p>
          <p xml:id="i-QnDiG5zjMikg3u8AAXZpYm">
            Det första frågetecknet gäller fördelningen av vårdresurserna.
            Propositionen lämnar till landstingen att själva bestämma hur
            ersättningssystemet ska se ut. De befintliga vårdvalssystemen
            har olika avvägningar mellan fast ersättning och prestationsersättning
            samt olika viktning av vårdtyngd. Dessa avvägningar påverkar systemets
            förmåga att styra resurser till dem som bäst behöver vård och
            motverka att tyngdpunkten förskjuts mot enkla lättbehandlade krämpor.
            Det är orimligt att införa ett nationellt vårdvalssystem på basis
            av så vag uppfattning om konsekvenserna för fördelningen.
          </p>
          <p xml:id="i-GnFAigQBkTJ2RX8BySWeiG">
            Det andra frågetecknet gäller patienternas tillgång till information
            inför vårdvalet. För att kunna välja krävs enligt propositionen
            att brukaren ges möjlighet att göra rationella val utifrån egna
            behov och preferenser. Detta kräver tillgänglig och jämförbar
            information om valalternativen. Regeringen tänker därför ge Socialstyrelsen
            i uppdrag att tillsammans med SKL sammanställa data för öppna
            jämförelser inom primärvården via webben. Ett sådant framtida
            kvalitetsindex kan visserligen ge vägledning inför valet av vårdcentral
            men blir med nödvändighet ett ganska grovt mått. Svårigheterna
            för en enskild patient att bedöma vårdgivarnas kvalitet kommer
            därför att bestå. Vårdgivarna kommer själva att vara medvetna
            om detta och tvingas hänvisa till andra egenskaper hos sin produkt
            när de marknadsför sina vårdtjänster. Det ligger därför i vårdgivarnas
            intresse att differentiera sina produkter, t.ex. genom att vända
            sig till en viss grupp av patienter. Vi kan alltså vänta oss en
            utveckling mot nischade vårdcentraler. Differentiering behöver
            inte vara något dåligt i sig, men det finns klara risker som måste
            beaktas.
          </p>
          <p xml:id="i-KyPUHPd1q8kk8Dk7kV4QUV">
            För det första: Eftersom kvalitet är dyrt och inte helt synligt
            för patienterna finns det en risk att oseriösa vårdgivare som
            hittat en nisch hävdar sig på bekostnad av seriösa vårdgivare
            som bara erbjuder god vård. Denna tendens kan förstärkas om fördelningssystemet
            missgynnar vårdtunga områden. Det är inte säkert att landstingens
            kravspecifikationer på vårdgivarna eller Socialstyrelsens granskning
            förmår hindra detta.
          </p>
          <p xml:id="i-XBTNcaNKxawejXnA8tYFAq">
            För det andra: Vårdgivarnas intresse av att differentiera sin
            produkt kan leda till en segmentering av vården på religiös eller
            etnisk grund. Detta skulle vara en mycket olycklig utveckling.
            För kvinnor som lever i patriarkala eller religiösa miljöer kan
            familjens frihet att välja en vårdcentral på religiös/etnisk grund
            innebära en mycket stor inskränkning av den personliga friheten.
            För de unga kvinnorna och för flickorna kan det få förödande konsekvenser.
            Det har nämligen visat sig att just primärvården förmår fånga
            upp deras problem; ett samtal om magont eller huvudvärk har ofta
            blivit ingången till fortsatt stöd för unga människor som lever
            under stor press i strikta introverta miljöer. Ett sammanhängande
            problem är den negativa inställningen till preventivmedel och
            abort som finns i vissa religiösa kretsar. Om ledning och personal
            vid en vårdcentral delar denna negativa inställning är det svårt
            att tänka sig att det inte skulle färga av sig på hur de bemöter
            kvinnor som söker abort eller vill få råd om preventivmedel.
          </p>
          <p xml:id="i-DX56tvuL8HoVs3gaWwLqCW">
            För det tredje: Det finns inget som hindrar att patienter ges
            möjlighet att välja läkare och vårdcentral även i system som inte
            medger fri etableringsrätt för vårdgivare. Så var fallet i Stockholms
            läns landsting innan Vårdval Stockholm infördes vid årsskiftet
            2007/08.
          </p>
          <p xml:id="i-VvwpNf7W7pW1h4VQ65d8i4">
            För det fjärde: Redan i dag finns problem med att rekrytera läkare
            som vill arbeta på vårdcentraler i glesbygd. Hur kommer vårdval
            att påverka intresset för att driva vårdcentraler i glesbygd?
            Om vårdcentralen försvinner får reformen motsatt verkan för kvinnor
            som bor och arbetar i glesbygd. När vårdcentralen försvinner,
            försvinner också mödravård och t.ex. preventivmedelsrådgivning.
          </p>
          <p xml:id="i-HAkLPyYs2UnvLy2mcfsh8J">
            Vad tillför vårdvalet i form av ökad valfrihet för patienterna?
          </p>
          <p xml:id="i-Bn5dBzLrZWH9K22eTD6CmZ">
            Hur konstrueras ett ersättningssystem som fördelar vård efter
            behov?
          </p>
          <p xml:id="i-J8tEQ9kmxoHzpdUSNCX6Bp">
            Hur ska patienter kunna skaffa sig information om vårdens kvalitet?
          </p>
          <p xml:id="i-Ui2NNjee1yPvpJ3Bf7BwRQ">
            Hur motverkas att systemet missgynnar seriösa vårdgivare?
          </p>
          <p xml:id="i-3GPRaBNHUdCqizD2ktkdgY">
            Hur förhindras att vårdvalssystemen leder till ökad segregering?
          </p>
          <p xml:id="i-PrdsFgTduRCuj9cCcPks4i">
            Propositionen ger inget underlag för att besvara dessa frågor.
            Därför föreslår vi att riksdagen beslutar att avslå proposition
            2008/09:74 Vårdval i primärvården.
          </p>
        </div>
        <div xml:id="i-Hyy5wiHorJrzfYHY3BRxfc" type="signatureBlock">
          <list xml:id="i-TjjfJaoHGnMTdf3Y261gEw">
            <item xml:id="i-WAE8KZvNRWr1qgajQ9Pb1q" who="i-DDTGf6wkyXKiMd3kYJ4KQv" type="signature">
              Anne Ludvigsson (s)
            </item>
            <item xml:id="i-WEp6M1ffVgKM6bLT6ThgVm" who="i-FL3Tee8NjTSCkq4XGmHcyw" type="signature">
              Carina Adolfsson Elgestam (s)
            </item>
            <item xml:id="i-EkAQXcyhxLvbkhvWB15JzP" who="i-EgqHRHVoW5y9USDYuNoYuA" type="signature">
              Hillevi Larsson (s)
            </item>
            <item xml:id="i-5kRTKRaf8HXdF3hy1CZX1r" who="i-Uxe3rhosBnSZpqJX5d7gpy" type="signature">
              Carina Ohlsson (s)
            </item>
            <item xml:id="i-EurTRAQiQyxfcCrpF1ukGC" who="i-8Nio1rUw3hSjL6pvCGw22Y" type="signature">
              Carina Hägg (s)
            </item>
          </list>
        </div>
      </div>
    </body>
  </text>
</TEI>
