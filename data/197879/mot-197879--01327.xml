<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--01327">
  <teiHeader>
    <fileDesc>
      <titleStmt>
        <title>om könsrollsfrågorna i skolundervisningen</title>
        <author>av Gunilla André och Karin Andersson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om könsrollsfrågorna i skolundervisningen</title>
          <idno type="rdwebb">G2021327</idno>
          <rs type="number">1327</rs>
          <ref type="dokument_url_text">http://data.riksdagen.se/dokument/G2021327/text</ref>
          <ref type="dokument_url_html">http://data.riksdagen.se/dokument/G2021327</ref>
          <ref type="dokumentstatus_url_xml">http://data.riksdagen.se/dokumentstatus/G2021327</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>GUNILLA ANDRÉ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-8DX2HEsXGBiY7R9ZYRTmeN</idno>
            <name>KARIN ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TTYNmRo2oar1o1z6mjPr8N" type="signed"/>
        <correspContext corresp="i-TTYNmRo2oar1o1z6mjPr8N">
          <note type="signatory" corresp="i-JbQ4LaZceHR3Dk6TCPfuHh"/>
          <note type="signatory" corresp="i-8DX2HEsXGBiY7R9ZYRTmeN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__1327/mot_197879__1327-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1978/79:1327
          </p>
          <p>
            av Gunilla André och Karin Andersson om könsrollsfrågorna i skolundervisningen
          </p>
          <p>
            Sedan tio år tillbaka har vi i grundskolans läroplan inskrivet
            att könsrolls- frågor skall ingå i undervisningen. Enligt läroplanens
            mål och riktlinjer ”bör skolan verka för jämställdhet mellan män
            och kvinnor i familjen, på arbetsmarknaden och inom samhället
            i övrigt. Den bör orientera om könsrollsfrågan, stimulera eleverna
            till att debattera och ifrågasätta rådande förhållanden.” Det
            beskrivs mycket ingående hur denna undervisning bör ske på olika
            stadier och i skilda ämnen. Uttrycket ”verka för” måste innebära
            att skolan då det gäller könsrollsfrågor medvetet skall påverka
            eleverna i deras synsätt. Detsamma gäller också demokratisk fostran
            och internationell förståelse. Könsrollsfrågor och jämställdhet
            har således givits en hög prioritet i undervisningen. Vi kan i
            dag konstatera att skolan på intet sätt lyckats leva upp till
            den fina målsättningen. Det finns skäl att söka finna orsaken
            till detta förhållande. Eleverna påverkas självfallet i sin hemmiljö
            och övriga omgivning till sin könsrollsuppfattning. Skolans uppgift
            är enligt läroplanen att ”i sitt arbete motverka traditionella
            könsrollsattityder och stimulera eleverna att debattera och ifrågasätta
            de skillnader mellan män och kvinnor i inflytande, arbets- uppgifter
            och löner som finns på många områden i samhället”. Men vilka förutsättningar
            har lärarna att undervisa i könsrollsfrågor? Vilka kunskaper har
            de fått i sin utbildning? Då det gäller grundutbildningen har
            ingen högskola för lärarutbildning någon speciell tjänst för undervisning
            i köns- rolls- och jämställdhetsfrågor. Det finns inte heller
            speciella undervisnings- timmar avsatta för ändamålet. Inom lärarnas
            fortbildning finns JIF-kurser (Jämställdhet och internatio- nell
            förståelse). Vid dessa kurser finns inga speciella kompetenskrav
            på kursledarna, och deltagarna har vida ramar att själva bestämma
            kursinrikt- ningen, vilket innebär att kursinnehållet i hög grad
            beror på deltagarnas intresseinriktning. Dessa kurser är också
            helt frivilliga och är förlagda till sommaruppehållet. Det är
            därför ett relativt litet antal lärare som får del av denna utbildning.
            Könsrolls- och jämställdhetsfrågor ingår således inte i den ordinarie
            lärarutbildningen, och fortbildningen har ytterst begränsad räckvidd.
            Finns det skäl att förmoda att lärare utan utbildning har förmåga
            att förmedla kunskaper och insikter inom detta område? Det är
            knappast troligt. Det traditionella könsrollstänkandet är så djupt
            rotat hos de flesta människor att det krävs ingående kunskaper
            för att över huvud taget bli medveten om vidden av frågan.
          </p>
          <pb facs="riksdagen-motions-pdf/data/197879/mot_197879__1327/mot_197879__1327-002.pdf"/>
          <p>
            Mot. 1978/79:1327 5
          </p>
          <p>
            Lärarna har inte fått några förutsättningar att leva upp till
            läroplanens målsättning, eftersom det helt saknas utbildning på
            detta område. Eftersom könsrolls- och jämställdhetsfrågorna av
            många människor uppfattas som kontroversiella och provocerande
            är det speciellt viktigt att de framställs på rätt sätt. Det finns
            annars en uppenbar risk för blockering och avståndstagande. Vi
            måste därför genom kunskaper som ger fakta om bakgrunden till
            våra könsroller, hur de växer fram och förstärks, söka komma fram
            till en medvetenhet. Den historiska bakgrunden till våra könsroller
            är inte särskilt väl doku- menterad. Om männen, speciellt de mer
            framträdande i gången tid, har historien berättat åtskilligt.
            Kvinnorna, med några få undantag, har glömts bort. I likhet med
            de färgade i Amerika är det dags för kvinnorna att söka sina rötter.
            Det är hög tid att också kvinnorna får del av sin historia — del
            av tidigare generationers kvinnoliv. Också för männen är det angeläget
            att få hela det historiska perspektivet. För denna gigantiska
            uppgift att söka dokumentera halva befolkningens historia har
            vi i dag i vårt land två forskare. Humanistisk- samhällsvetenskapliga
            forskningsrådet i Göteborg har en tjänst i kvinnohis- toria som
            innehas av docent Gunnar Qvist, och docent Karin Westman-Berg
            i Uppsala innehar en personlig forskartjänst i kvinno- och könsrollsforskning
            vid humanistiska fakulteten inom Uppsala universitet. Den sista
            tjänsten inrättades så sent som i juli 1977. Dessutom finns särskilda
            medel anslagna —i årets budgetproposition föreslås 500 000 kr.
            Sammantaget är det blygsamma belopp som satsas i jämförelse med
            andra forskningsområden. Det är angeläget att stimulera till en
            bredare forskning som kan medverka till ökad kunskap i könsrolls-
            och jämställdhetsfrågan. Dess karaktär av tvärveten- skaplig forskning
            innebär att vi måste få till stånd många projekt som belyser frågan
            ur olika aspekter. Den forskningsrådsorganisation inom utbildnings-
            departementets verksamhetsområde som inrättades 1977 har därvidlag
            ett stort ansvar. I dess uppgifter ingår att finansiera forskning
            men också att initiera forskning av betydelse från samhällelig
            synpunkt. Forskning i jämställdhetsfrågor bör enligt vår mering
            räknas dit. Ett uttalande från riksdagens sida om angelägenheten
            av ökad forskning om könsroller och jämställdhet skulle enligt
            vår mening ange en viljeinrikt- ning som kunde leda till att forskningen
            inom detta område skulle få en högre status. UHÄ (Universitets-
            och högskoleämbetet) har arbetat fram ett handlings- program för
            jämställdhet inom högre utbildning och forskning. Det har remissbehandlats
            och är föremål för fortlöpande översyn. Det är självfallet ett
            angeläget och värdefullt material. Förhoppningsvis kommer det
            att få effekter också på det lokala arbetet för jämställdhet i
            högskolan. Däremot finns det inte, som tidigare nämnts, vid lärarhögskolorna
            någon tjänst för könsrolls- och jämställdhetsfrågor eller några
            undervisningstimmar avsatta för ändamålet. Ämnesområdet finns
            inte med i UHÄ:s centrala utbildnings- planer. Vi ser det som
            en stor brist och kanske grundorsaken till att dessa
          </p>
          <pb facs="riksdagen-motions-pdf/data/197879/mot_197879__1327/mot_197879__1327-003.pdf"/>
          <p>
            Mot. 1978/79:1327 6
          </p>
          <p>
            frågor fått så liten genomslagskraft inom skolväsendet. Självfallet
            måste de blivande lärarna i sin utbildning få kunskaper också
            inom detta område. Ämnet är i hög grad tvärvetenskapligt och måste
            integreras i undervisningen. Eftersom insikterna på detta område
            ännu så länge är ganska ytliga hos lärarutbildare i allmänhet
            torde det vara lämpligt att speciella undervisnings- timmar avsattes
            för könsrolls- och jämställdhetsfrågor. Utbildningen skulle då
            ledas av lärare eller forskare med specialkunskaper inom området.
            Lika viktigt som grundutbildningen är lärarnas fortbildning. Vi
            anser att ämnesområdena är så viktiga att det skall anordnas särskilda
            fortbildnings- kurser i dessa frågor. Könsrolls- och jämställdhetsfrågorna
            måste på samma sätt som i grund- utbildningen ingå såväl i den
            tvååriga skolledarutbildningen som i övrig fort- och vidareutbildning
            för lärare, skolledare och övriga inom skolan verk- samma. En
            viktig förutsättning för att nå resultat i denna undervisning
            som av många uppfattas som kontroversiell är att läromedlen ger
            stöd och inte motverkar jämställdhetsarbetet. Tyvärr finns det
            exempel på detta i dagens läromedel. Den granskning som nu sker
            av vissa läromedel i skolöverstyrel- sens läromedelsnämnd är splittrad:
            Dels tas ett flertal olika aspekter upp, varav jämställdhetsfrågan
            endast är en och därför lätt skyms bort. Dels behandlas läromedlen
            separat i den ordning de kommer in till nämnden, vilket gör att
            jämförelser mellan läromedel av samma slag försvåras och överblicken
            går förlorad. Varje år granskas minst 300 tryckta läromedelskom-
            ponenter, och urvalet begränsas till s. k. centrala läromedel.
            En samtidig temagranskning av läromedel ur könsrollssynpunkt,
            som även utsträcks till icke-centrala läromedel, är därför nödvändig.
            Speciellt i de lägre klasserna, där läromedel i matematik, engelska,
            orienteringsämnen har en framträ- dande plats, är en sådan genomgång
            viktig. Via illustrationer och exempel på mäns och kvinnors beteende
            kan ju annars lika gärna en fördomsfull som en framsynt bild av
            könsroller förmedlas. Att inte samtliga läromedel granskas ur
            denna synpunkt är en allvarlig brist. För jämställdhetsarbetet
            inom utbildningen är det avgörande att även skolstyrelser, länsskolnämnder
            och föräldrar på olika sätt görs medvetna om frågans räckvidd
            och betydelse. Det är genom en medveten satsning på olika plan
            som man kan förändra och förbättra relationerna mellan kvinnor
            och män — uppnå verklig jämställd- het. Detta är en förutsättning
            för ett bättre samhälle. Med hänvisning till det anförda hemställs
            att riksdagen som sin mening uttalar 1. att forskning om könsroller
            och jämställdhet skall ges hög prioritet vid fördelning av forskningsmedel,
            2. attiallutbildning av lärare för grund- och gymnasieskolan skall
            avsättas undervisningstimmar för könsrolls- och jämställdhets-
            frågor i enlighet med vad i motionen anförts,
          </p>
          <pb facs="riksdagen-motions-pdf/data/197879/mot_197879__1327/mot_197879__1327-004.pdf"/>
          <p>
            Mot. 1978/79:1327 7
          </p>
          <p>
            3. att könsrolls- och jämställdhetsfrågor skall ingå i lärarnas
            fort- och vidareutbildning i enlighet med vad som anförts i motio-
            nen, 4. att regeringen skall beakta vad som i motionen anförts
            om läromedelsgranskning ur jämställdhetssynpunkt.
          </p>
          <p>
            Stockholm den 25 januari 1979
          </p>
          <p>
            GUNILLA ANDRÉ (c) KARIN ANDERSSON (c)
          </p>
        </div>
      </div>
    </body>
  </text>
</TEI>
