<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00384">
  <teiHeader>
    <fileDesc>
      <titleStmt>
        <title>Riktvärden för flygbuller</title>
        <author corresp="i-BZ7PcK8D1efvHXsafGEMKE">av Andreas Norlén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riktvärden för flygbuller</title>
          <idno type="rdwebb">GX02C384</idno>
          <rs type="number">C384</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C384/text</ref>
          <ref type="dokument_url_html">http://data.riksdagen.se/dokument/GX02C384</ref>
          <ref type="dokumentstatus_url_xml">http://data.riksdagen.se/dokumentstatus/GX02C384</ref>
          <ref type="doc">http://data.riksdagen.se/fil/F4416BB2-6B37-42A8-982E-29257C55ADC0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8nq7ewaXKrZqeykznDdjkX" type="signed"/>
        <correspContext corresp="i-8nq7ewaXKrZqeykznDdjkX">
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction type="numbering" xml:id="i-8RtpKykvVXKEVdhzHb743e">
          <date when="2009-10-06"/>
        </correspAction>
        <correspAction type="submission" xml:id="i-Vh1HpTvYeS7kT1Pxmf7jT4">
          <date when="2009-10-05"/>
        </correspAction>
        <correspAction type="transfer" xml:id="i-8ZdyRKwQ3DWeAcfqkmu212">
          <date when="2009-10-05"/>
        </correspAction>
        <correspAction type="assigned" xml:id="i-6eKxz8MiSDQhVTaawje9ig"/>
        <correspContext corresp="i-6eKxz8MiSDQhVTaawje9ig">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-CEkJX6Sqgpnw4Hw2zEKEc8">
            Förslag till riksdagsbeslut
          </head>
          <p xml:id="i-NJfrGTF7bRoroJDkW7cWcM">
            Riksdagen tillkännager för regeringen som sin mening vad som
            anförs i motionen om riktvärden för flygbuller som inte hindrar
            angelägen stadsutveckling.
          </p>
        </div>
        <div type="motContent">
          <head type="h1" xml:id="i-2PJiSo1yr6S32qf6nDmkNN">
            Motivering
          </head>
          <p xml:id="i-UPbYmyqU7QgAySJci58U62">
            Linköping är Sveriges första och största flygindustristad. Linköping
            är också en expansiv del av den fjärde storstadsregionen. Båda
            dessa förhållanden är viktiga för Linköping och för Östergötland.
            Det är dags att ändra de orimliga statliga bullernormer för flygverksamhet
            som har skapat en helt onödig konflikt mellan flyget och staden.
          </p>
          <p xml:id="i-TaJCcaKPKNzHmfjzDWaBwE">
            I september 2009 lämnade Boverket sitt förslag till nya allmänna
            råd om lokalisering av bostäder i områden utsatta för flygbuller
            på remiss till olika myndigheter m.m. Översynen av de allmänna
            råden kom till efter påtryckningar från bl.a. Linköpings kommun
            och länsstyrelsen i Östergötland, sedan det blivit uppenbart att
            rådande regelverk hämmar bebyggelseutvecklingen i Linköpings stad
            och dess omgivningar på ett oacceptabelt sätt. Det är glädjande
            att Boverket föreslår konkreta och realistiska lösningar på detta
            problem, men beklagligt att Naturvårdsverket och Socialstyrelsen
            i sina remissvar på Boverkets förslag fortsätter att motarbeta
            angelägna förändringar.
          </p>
          <p xml:id="i-JfzxmZzZVHqqYKVmPDTLfK">
            Bakgrunden är att regeringen i 1996/97 års infrastrukturproposition
            (prop. 1996/97:53) angav riktvärden för acceptabelt buller från
            väg-, järnvägs- och flygtrafik i områden med bostadsbebyggelse.
            Dessa riktvärden är inte rättsligt bindande, men har i rättstillämpningen
            och i de statliga myndigheternas arbete kommit att få en mycket
            stark ställning vid prövning av var nya bostäder i potentiellt
            bullerstörda områden ska få uppföras. Riktvärdena säger att ekvivalent
            (genomsnittligt) utomhusbuller vid bostäder inte bör överstiga
            55 dB(A) (i fortsättningen benämnt decibel), medan det inte bör
            förekomma enstaka bullertoppar utomhus vid bostäder på mer än
            70 decibel.
          </p>
          <p xml:id="i-ER48fp7JHEhXohtrCP1B9n">
            När ett Gripenplan startar överstiger bullret 70 decibel inom
            ett stort område runt flygplanet och eftersom planet rör sig fort
            sprids bullret över en stor yta. Det innebär att kortvariga bullertoppar
            på mer än 70 decibel förekommer över stora delar av Linköpings
            stadskärna och kringliggande landsbygd. I flera fall på senare
            år har länsrätten upphävt bygglov för bostäder i dessa områden
            (Tannefors, Bankekind m.fl.), med hänvisning till att riktvärdena
            för maximalt buller överskrids på de aktuella platserna. Byggloven
            har beviljats av Linköpings kommun och överklagats av Saab AB,
            eftersom Saab inte vill riskera att efter framtida miljötillståndsprövningar
            behöva begränsa sin verksamhet med hänvisning till flygbuller
            som överstiger riktvärdena kring nyuppförda bostäder. Detta innebär
            att möjligheterna att bygga nya bostäder i attraktiva lägen i
            och kring Linköping beskärs kraftigt.
          </p>
          <p xml:id="i-HtqHAPgkyzXP2Z5bCnHdbL">
            Den grundläggande kritiken mot tillämpningen av riktvärdena för
            bullertoppar är att de angriper ett problem som man kan ifrågasätta
            om det finns. Det som har störst betydelse för kvaliteten i boendet
            är nivån på den totala mängd buller man utsätts för, vilket bäst
            anges som ett genomsnittsmått. Att några få gånger per dag under
            några korta ögonblick bli överröstad av ett startande Gripenplan
            är inget stort problem. Det är en naturlig del av livet i en flygstad
            som Linköping. Av både Socialstyrelsens och Naturvårdsverkets
            remissyttranden över Boverkets förslag framgår att några entydiga
            forskningsresultat, när det gäller hur människor påverkas av enstaka
            bullertoppar, inte föreligger. Det är också värt att notera den
            obegripligt stora skillnaden i tillämpningen av bullerriktvärdet
            70 decibel vad gäller väg och järnväg kontra flyg. För väg och
            järnväg accepteras hela 80 överskridanden per dag/kväll och för
            flyg accepteras endast tre överskridanden!
          </p>
          <p xml:id="i-B8hbHKTgWPBTudfQggubrF">
            Ett särskilt problem i sammanhanget är att riktvärdena i regeringens
            proposition från 1996 inte har infogats i någon lag eller förordning,
            utan enbart omnämns i propositionen och sedan har utgjort utgångspunkt
            för statliga myndigheters allmänna råd. Dessa allmänna råd är
            inte heller rättsligt bindande. Anledningen till att regeringen
            valde denna teknik torde vara just för att man ville ge utrymme
            för flexibilitet och anpassning av bullerbedömningarna till omständigheterna
            i varje enskilt fall. Så har riktvärdena dock inte kommit att
            tillämpas, utan de har i rättspraxis och hos de statliga myndigheterna
            i hög grad använts som om de slagits fast i bindande lagstiftning.
            Den använda lagstiftningstekniken gör att det inte är helt tydligt
            hur man ska agera som lagstiftare, om man är missnöjd med det
            sätt på vilket riktvärdena tillämpas.
          </p>
          <p xml:id="i-4d3Pa4UaiC3FJqN7kyvSSr">
            Ett annat problem är att statens olika delar inte drar åt samma
            håll. Boverket har i sitt förslag till nya allmänna råd redovisat
            förslag som skulle undanröja huvuddelen av de problem som Linköpings
            kommun och Saab brottas med. Boverket föreslår att man inte längre
            ska tillämpa riktvärdet för maxbuller från flyg och istället låta
            genomsnittliga bullernivåer vara avgörande, i kombination med
            att man begränsar antalet bullertoppar som får förekomma nattetid.
            Mot detta protesterar Socialstyrelsen och Naturvårdsverket häftigt
            och kräver att riktvärdet för maxbuller ska fortsätta att vara
            styrande. Om Boverket står fast vid sitt förslag skulle Boverkets
            allmänna råd angående flygbuller stå i konflikt med Naturvårdsverkets
            allmänna råd om riktvärden för flygtrafikbuller. Det är en orimlig
            situation. Kommuner, företag och enskilda medborgare måste kunna
            få ett och samma svar från staten. De ska inte behöva vänta på
            att förvaltningsdomstolarna löser tvister om vilken statlig myndighet
            som har rätt. Linköpings kommun arbetar just nu med planärenden
            som rör över 2 000 bostäder och som direkt påverkas av hur den
            här frågan hanteras. Om ingen ändring kommer till stånd, riskerar
            det att allvarligt bromsa bebyggelseutvecklingen i Linköping.
          </p>
          <p xml:id="i-GNJaUvDf6rAy2y499F5Uif">
            Det vore olyckligt om regeringen i det här läget skulle välja
            att skicka tillbaka ärendet till sina tre myndigheter, Boverket,
            Socialstyrelsen och Naturvårdsverket, med uppmaningen att lösa
            motsättningarna. Det kommer inte att fungera. Om det skulle bli
            en kompromiss, innebär den med största sannolikhet att Boverket
            tvingas backa. Istället bör regeringen ta ställning för innehållet
            i Boverkets förslag. Regeringen kan exempelvis i en ny proposition
            till riksdagen och med stöd av Boverkets underlag lämna förslag
            till en revidering av de riktvärden för flygbuller som framgår
            av 1996/97 års proposition. Då får såväl domstolarna som de statliga
            myndigheterna en tydlig signal om vad som gäller, och det är vad
            som behövs.
          </p>
          <p xml:id="i-RuFpuL2SjcQDp2KEuJ4R7p">
            Gripenprojektet är av stort nationellt intresse. Att man i Linköping
            kan bygga tusentals nya bostäder är av stor betydelse för hela
            östgötaregionen. Det är orimligt att spela ut dessa båda intressen
            mot varandra. Regeringen och riksdagen måste lösa det allvarliga
            problem som uppstått. På så sätt kan Saab och Linköping fortsätta
            att utvecklas sida vid sida på det sätt som varit så framgångsrikt
            i över 60 år.
          </p>
        </div>
        <div type="motSignatures">
          <list>
            <item xml:id="i-5RARfbdGjCnwbXsktMTUYx" who="i-BZ7PcK8D1efvHXsafGEMKE">
              Andreas Norlén (m)
            </item>
          </list>
        </div>
      </div>
    </body>
  </text>
</TEI>
