<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1950--fk--00035">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__fk__35/mot_1950__fk__35-001.pdf"/>
      <fw xml:id="i-TLt5y1foJwwiqFe7GnfGso">
        10 Motioner i Första kammaren, nr 35.
      </fw>
      <div xml:id="i-2mjXKMWG2A3zVShFa8fsbE" type="motHeader">
        <div xml:id="i-WYTUgaQPpP4UWsouzy72B9" type="motTitle"/>
        <div xml:id="i-FBfaNshiPQ4yUTZRiRFj3m" type="motSubmissionInfo"/>
      </div>
      <div xml:id="i-5JNsmpjRY6EHzg8JrGoogA" type="motBody">
        <div xml:id="i-59Ca4FE9CndAyGcDaYTisp">
          <p xml:id="i-JDJVjrTgBcGjnRuNxDxDhi">
            Nr 35.
          </p>
          <p xml:id="i-THPuhh1PvXQGEMbZDstfeC">
            Av herr Lundqvist, angående auktorisation inom resebyråverk-
            samheten.
          </p>
          <p xml:id="i-A91nCtNcvTTwfd9UfDs3XG">
            Frågan om resebyråernas auktorisation har under en lång följd
            av år vid olika tillfällen varit uppe till diskussion. Erfarenheterna
            under de se- naste åren ha gjort frågan särskilt aktuell. En resebyrås
            service: tillhandahållandet av resebiljetter, anskaffning av hotellrum,
            planläggning av resor och ordnande av resevalutor m. m. är en
            invecklad och ömtålig verksamhet, som ställer stora krav på företaget.
            Den fordrar bl. a. en solid underbyggnad, kvalificerad fackkunskap,
            god admi- nistration och ekonomisk vederhäftighet. Resebyråernas
            verksamhet skiljer sig från andra vanliga former av affärs- verksamhet
            bl. a. så till vida, att kunden redan i förskott betalar den begärda
            prestationen, dvs. resan, hotelluppehållet och dylikt. Transportföretagen
            och hotellen å sin sida fullgöra därefter den av resenärerna betalda
            presta- tionen på kredit genom att acceptera resebyråernas biljetter
            och kuponger. Såväl resenärer som trafikföretag och hotell ha
            och måste sålunda kunna ha fullständig tillförsikt till resebyråerna,
            till deras lojalitet samt förmåga och vilja att tillfredsställande
            uppfylla sina förpliktelser åt olika håll. Resebyråerna ha mer
            och mer kommit att bli viktiga länkar inom rese- och turistlivet,
            det internationella likaväl som det nationella. Det måste därför
            anses angeläget, att sunda och ordnade förhållanden här upprätt-
            hållas. Vilken svensk enskild person eller sammanslutning som
            helst kan emel- lertid för närvarande i vårt land utan vidare
            starta en rörelse, som veder- börande kallar resebyrå. Under senare
            tid — särskilt efter det senaste världskriget — ha också tillfälliga
            reseoperatörer under resebyrånamnets täckmantel framträtt på marknaden
            i betydande antal. Det torde icke vara någon överdrift att säga,
            att dessa tillfälliga reseoperatörer uppgå till nära nog det tredubbla
            antalet vanliga resebyråer. En sak torde vara gemensam för alla
            dessa »outsiders», som operera inom reselivet, nämligen att verksamheten
            icke på något sätt kan sägas ha direkt samband med vad som inom
            svenskt reseliv hittills förknippats med nam- net resebyrå. Försäljningsverksamheten
            tager praktiskt taget endast sikte på vissa sällskapsresor till
            utlandet samt vissa arrangemang i fråga om resenärernas valutor.
            Den nuvarande lättvindigheten att kunna igångsätta en verksamhet
            av detta slag samt den totala avsaknaden av kontroll av vederbörandes
            sak- kunskap och kvalifikationer i övrigt måste ge anledning till
            allvarliga erin-
          </p>
          <pb facs="riksdagen-motions-pdf/data/1950/mot_1950__fk__35/mot_1950__fk__35-002.pdf"/>
          <fw xml:id="i-BKBf8WZbFTusyr72cPpQEc">
            Motioner i Första kammaren, nr 39. 11
          </fw>
          <p xml:id="i-7aB3SqHe37np2RZ6Z4DQka">
            ringar. Här må endast pekas på några verkningar, som ett fortsatt
            bedri- vande av denna »amatörverksamhet» kan innebära i olika
            avseenden. Risken för att allmänheten kan bli otillbörligt utnyttjad
            är obestridlig. Allmänhetens förtroende för resebyråyrket äventyras.
            Dessa arrangörer syssla praktiskt taget endast med nöjesresor
            till utlandet men bedriva ingen verksamhet för att draga utlänningar
            till Sverige eller för att omhändertaga dessa efter hitkomsten.
            De fungera alltså som hund- raprocentiga valutaexportörer. Svensk
            affärsverksamhet inom eller utom vårt land kan icke gärna vara
            betjänad av en resebyrårörelse, som icke kan lämna komplett reseservice.
            Denna »outsiderverksamhet» synes icke heller alltid ta sikte på
            ett lojalt, neutralt tillvaratagande av den enskilde resenärens
            önskemål och intressen utan i stället åtminstone ofta låta det
            egna ekonomiska utbytet vara det primära. Återkommande tidningsuttalanden
            vittna härom. Researrangemangens standard torde icke alltid motsvara
            vad resenärerna tänkt sig och som rimligen bör kunna fordras för
            en resa i svensk regi. Dagspressen har vid flera tillfällen påtalat
            de mindre angenäma upplevel- ser, som sådana resenärer vilka medföljt
            dessa researrangörer varit utsatta för. De till Svenska resebyråföreningen
            anslutna resebyråerna äro de svenska trafikföretagens och den
            svenska hotellnäringens officiella agenter, på vilka såväl den
            resande allmänheten som nyssnämnda företag ställa höga krav i
            fråga om vederhäftighet och lojalitet gent emot de resande. Genom
            sin verk- samhet giva ovannämnda »outsiders» allmänheten tyvärr
            sken av att be- sitta, även de, motsvarande kvalifikationer och
            fullmakter. Detta kan icke ligga i trafikföretagens eller hotellens
            eller den resande allmänhetens in- tresse. Att det kan skada de
            egentliga resebyråernas anseende hos allmän- heten är naturligt.
            Ingen kan ha något som helst att erinra emot att personer eller
            samman- slutningar, som med nya initiativ och nya idéer kunna
            komma att berika rese- och turistlivet, få möjlighet att öppna
            resebyråverksamhet. Angeläget är emellertid, icke minst av hänsyn
            till den stora allmänheten, att detta sker först efter vederbörlig
            prövning av sökandens kompetens och förut- sättningar i olika
            avseenden. I detta sammanhang må erinras om att i Norge redan
            genomförts lagstiftning om auktorisation av resebyråer. Med stöd
            av vad sålunda anförts tillåter jag mig hemställa, att riksdagen
            ville i skrivelse till Kungl. Maj:t anhålla, att Kungl. Maj:t
            måtte vidtaga åtgärder för att genom auktorisation eller på annat
            sätt åt resebyråyrket inom vårt land bereda sådant skydd, att
            nöjaktiga trygghetsgarantier skapas för den resande allmänheten.
          </p>
          <p type="date" id="i-2aV2Vh9Cg3t4io7sseAnKg">
            Stockholm den 16 januari 1950.
          </p>
          <p type="signatureBlock" id="i-MueCvxjmeP4TvBVtF2jFEi">
            R. Lundqvist.
          </p>
        </div>
      </div>
    </body>
  </text>
</TEI>
