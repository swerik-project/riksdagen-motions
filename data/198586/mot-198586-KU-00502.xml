<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-KU-00502">
  <teiHeader>
    <fileDesc>
      <titleStmt>
        <title>Förbättrad rättssäkerhet vid förvaltningsbeslut och i</title>
        <author corresp="i-QF9w7weamuxjZGtJKPPkwp">Marianne Karlsson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrad rättssäkerhet vid förvaltningsbeslut och i</title>
          <idno type="rdwebb">G902K502</idno>
          <rs type="number">K502</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/G902K502/text</ref>
          <ref type="dokument_url_html">http://data.riksdagen.se/dokument/G902K502</ref>
          <ref type="dokumentstatus_url_xml">http://data.riksdagen.se/dokumentstatus/G902K502</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QF9w7weamuxjZGtJKPPkwp</idno>
            <name>Marianne Karlsson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JzppQM1qKiwftSs2L86C7e" type="signed"/>
        <correspContext corresp="i-JzppQM1qKiwftSs2L86C7e">
          <note type="signatory" corresp="i-QF9w7weamuxjZGtJKPPkwp"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_k_502/mot_198586_k_502-001.pdf"/>
      <div xml:id="i-PHH1mbCzxqurht8iYYTaRa" type="motHeader">
        <div xml:id="i-TiaFbiqKAkfTL299AirCT8" type="motTitle"/>
        <div xml:id="i-WqwpEwHe6hQL9mJLWAuodA" type="motSubmissionInfo"/>
      </div>
      <div xml:id="i-FhvW34i1k73KtiYJw78qVp" type="motBody">
        <div xml:id="i-NGeiTEx1dQQ6nTSnw5Pw8y">
          <p xml:id="i-P7WFuFYbskEFNi7H8GTDen">
            Motion till riksdagen 1985/86:K502
          </p>
          <p xml:id="i-QuP4nGXWffjSdhhKRxmtLo">
            Marianne Karlsson (c)
          </p>
          <p xml:id="i-8CgByPiQ3PbBGUCMqbftTQ">
            Förbättrad rättssäkerhet vid förvaltningsbeslut och i förvaltningsprocessen
          </p>
          <p xml:id="i-h9Lk2YUyXxHmKqfUtNx83">
            Enligt artikel 6 av den europeiska konventionen om de mänskliga
            rättighe- terna och de grundläggande friheterna har man rätt att
            få sin sak hörd av domstol, så snart det rör sig om civila rättigheter
            och skyldigheter. Det är tydligt att alla förvaltningsbeslut som
            angår enskilda inte rör civila rättigheter eller skyldigheter,
            men gränsen är svår att dra, kanske långt svårare än den svenske
            lagstiftaren föreställde sig, när konventionen antogs för Sveriges
            del. Rättsutvecklingen har kanske inte heller tagit den väg man
            från början trodde. Ett ledande rättsfall i domstolen i Strasbourg
            gällde frågan om indragning av läkarlegitimation kunde vara en
            fråga om civila rättigheter. Domstolen besvarade frågan jakande,
            med den för oss i Sverige i förstone något förvånande motiveringen,
            att förhållandet mellan läkare och patient är ett privat förhållande,
            eller t.o.m. ett kontraktsförhållande. Den härskande meningen
            är numera att rätten att erhålla läkarlegitimation inte är någon
            civilrättighet som måste domstolsprövas, men att man inte kan
            ta ifrån läkaren hans legitimation utan domstolsförfarande. Analog
            tillämpning synes nu komma att stadfästas för en mängd liknande
            rättigheter, t.ex. trafiktillstånd, utskänkningstillstånd, skrothandlartillstånd
            och allehanda koncessioner av olika slag. Nyligen ansåg domstolen
            i Strasbourg att en belgisk bensinhandlare hade rätt till domstolsprövning
            av indragningen av hans tillstånd av säkerhetsskäl. Detta kommer
            alldeles tydligt att medföra en hel del problem för den svenska
            förvaltningen. Emellertid finns flera sätt att lösa detta problem.
            Så torde uppenbart vara att alla dylika ärenden inte måste avgöras
            i allmän domstol, utan vad det gäller är att se till att dylika
            saker avgörs i en instans som uppfyller vissa minimikrav av offentlighet,
            opartiskhet, lagbundenhet och rättvisa. Enligt min mening, och
            jag tror inte att någon vill offentligt motsätta sig det, bör
            en skälig grad av rättvisa råda vid alla förvaltningsbeslut. Det
            vore ju alltför opassande att utala att enskilda borde utsättas
            för påtaglig orättvisa. Samtidigt är det förstås riktigt, som
            uttalats bl. a. av justitieministern vid en generaldirektörskonferens,
            att myndigheterna har att avväga intressena mellan enskilda och
            ett berättigat allmänintresse, som på grund av sakens natur ofta
            ej ens kan presenteras av en i ärendet föreliggande motpart. Visserligen
            har det i allt större utsträckning införts särskilda ombud för
            det allmänna intresset, t. ex. i körkortsmål eller när det gäller
            rättshjälp enligt rättshjälpslagen. I skattemål har vi ju alltid
            haft ombud för det allmänna. Fördelen härmed är att domstolen
            kan verka mer objektivt och så att säga
          </p>
          <pb facs="riksdagen-motions-pdf/data/198586/mot_198586_k_502/mot_198586_k_502-002.pdf"/>
          <p xml:id="i-JLFf4nZebHZTdLruCRyp9w">
            väga mera jämställt mellan intressena. En mera tvetydig partsställning
            föreligger, när det gäller omhändertagande av barn, där föräldrarna
            normalt har ett ombud och barnet ett annat, men där föräldrarnas
            verkliga motpart är de sociala myndigheterna, varför ett medgivande
            från barnets ombud saknar väsentlig betydelse i dylika mål. En
            förutsättning för en god rättssäkerhet måste anses vara iakttagande
            av vad man brukar kalla den kontradiktoriska principen. Litet
            slarvigt brukar man därvid tala om att båda parterna skall höras.
            Vid rena civila tvister tar sig den principen uttryck genom vad
            man kallar åberopsbördan: Varje part måste åberopa de omständigheter
            som talar till hans fördel. Domstolen kan ju inte sitta och gissa
            och tro. Om en omständighet som inte blivit åberopad får ligga
            till grund för en dom, så kan ett rättsfel begås. Motparten har
            ju inte kunnat bemöta den när den inte ens påståtts. Orsaken till
            att den inte åberopats är kanske att den inte håller vid saklig
            prövning, och skulle då domstolen, som naturligen ej kan vara
            allvetande, självmant ta upp den, så blir det med säkerhet en
            felaktig dom. Ett dylikt system med åberopsbörda är inte hållbart
            i förvaltningsproces- sen, åtminstone inte när det allmänna intresset
            ej företräds av ett ombud. Problemet att genomföra en kontradiktorisk
            process är ändå inte olösligt, men man måste i regel välja en
            annan lösning än den muntliga processens. Den lösning jag vill
            förespråka återfinns på s. 142-143 i proposition 1977/78:1, del
            C, nämligen i den europeiska patentkonventionen, artikel 113,
            (1). Den svenska översättningen klargör inte alldeles tydligt
            vad det rör sig om. Den franska texten är kanske lättast att analysera
            i översättning:
          </p>
          <p xml:id="i-SZg5Tg6efKMvDsZHZSwenW">
            (1) Det europeiska patentverkets beslut kan inte träffas på annat
            än sådana grunder, till vilka parterna haft tillfälle att taga
            ställning.
          </p>
          <p xml:id="i-H7JDXzPryfvXiS7EenGGva">
            Myndigheter skall sålunda utreda ärendet och därefter i förväg
            meddela parterna grunderna för ett tilltänkt beslut, innan beslut
            får fattas. Det föreligger nu ett mycket klart utslag från Europapatentverkets
            besvärskammare (O.J. EPO 1985 s. 166), med följande sammanfattning
            (originaltext på franska):
          </p>
          <p xml:id="i-W5yHRKvCNdn5k1DyRKYS2N">
            Den kontradiktoriska principen, som är fastslagen genom artikel
            113 av konventionen, har ej iakttagits när avslagsbeslutet väsentligen
            vilar på handlingen, som ingivits av sökanden till tid för hans
            ansökan, men som brukats till hans nackdel för att skapa en grund,
            över vilken han ej givits möjlighet att yttra sig.
          </p>
          <p xml:id="i-CLPtqXQWC9Y4qaGJiNCX77">
            Besvärskammaren fann då att ett så grovt rättsfel begåtts, att
            man beslöt återbetala besvärsavgiften. Om den kontradiktoriska
            principen används på detta sätt, uppfylls otvivelaktigt ett viktigt
            krav på rättssäkerhet. I engelska domstolar tillämpas den principen
            att domaren har skyldighet att begära parternas kommentar över
            själva den rättsregel han ifrågasätter att tillämpa. Detta ställer
            sig förstås naturligt i ett system, där en oöverskådlig mängd
            prejudikat så ofta tillämpas, i brist på skriven lag. Europarådskonven-
            tionen går inte så långt, vilket engelsk klagande mot en tysk
            domstolshand- läggning fick veta, när han klagade i Strasbourg.
            Likväl måste det anses att en dylik regel fyller ett behov, särskilt
            i vår förvaltningsprocess. Vi torde faktiskt
          </p>
          <p xml:id="i-JtxnCGjgJwLiWSwoxNiGtb">
            Mot. 1985/86 K502
          </p>
          <pb facs="riksdagen-motions-pdf/data/198586/mot_198586_k_502/mot_198586_k_502-003.pdf"/>
          <p xml:id="i-7C1abAHwRoPQYG4C2gTFbK">
            en gång för länge sedan ha haft en liknande princip inför Kungl.
            Maj:t före högsta domstolens inrättande, i det att parterna hade
            rätt att kort i förväg läsa igenom föredragandes promemoria och
            tillägga kortare påminnelser. Den kontradiktoriska principen blir
            då renare, till rättssäkerhetens fromma. Den kontradiktoriska
            principen uppfattas ibland som motsatt den s.k. officialprincipen,
            vilken ger våra myndigheter och förvaltningsdomstolar skyldigheten
            att göra egen utredning. Denna motsättning behöver inte finnas,
            om man tillämpar den kontradiktoriska principen på det förnuftiga
            viset att låta parterna yttra sig i förväg över de grunder som
            domstolen eller myndigheten avser att använda för beslut. I många
            sammanhang har man börjat tillämpa en princip med omprövning av
            den beslutande myndigheten, när besvär anförts, varvid myndigheten
            i fråga kan sätta annat beslut i stället. Skillnaden mot det här
            ställda förslaget är då ingen, såvitt avser arbetsinsatsen, utan
            skillnaden är bara formell, i det att grunderna blir kända med
            beslutet, som kan upphävas av samma instans. Frågan om den kontradiktoriska
            principens avvägning mot officialprinci- pen gör sig särskilt
            gällande, när en överordnad instans finner huvudinstan- sens beslut
            felaktigt när det gäller grunderna. Man kan här välja antingen
            återförvisning eller insättande av annat beslut i stället för
            det kasserade. Båda lösningarna har sina fördelar. Återförvisning
            (kassation) innebär att underinstanser, som ofta har bättre praktiska
            utredningsmöjligheter efter återförvisning, kan komma med ett
            nytt beslut med andra grunder, kanske i annan riktning. Utbytande
            mot annat beslut har kanske snabbhetens fördel men är mera arbetskrävande
            för överinstansen, som då inte bara behöver konstatera att beslutet
            är fel utan måste lägga ned arbete på att göra nytt beslut, trots
            att man kanske har sämre förutsättningar. En genomförd kontradiktorisk
            process enligt förslaget kan tänkas ge alla fördelar. I motsats
            mot omprövningsinstitutet anstränger den mindre instansernas prestige.
            Sannolikt är den därmed också mindre arbetskrävan- de, i och med
            att man kan lita på att parten eller parterna på tidigast möjliga
            stadium vid missförstånd rättar instansen, och detta innan den
            bundit fast sig vid ett fattat beslut. Man kan här minnas Olaus
            Petri domarregel 16:12: ”Det är icke allt sant som sanning är
            likt.” Vad domarna vid sin enskilda överläggning diskuterar kan
            ju faktiskt vara en ren missuppfattning, så att det fattade beslutet
            skulle vara riktigt om fakta vore de förmodade. Att då låta parterna
            ta del av ett preliminärt beslut samt ge dem rätt till en påminnelse
            skulle då vara ett enkelt och verksamt sätt att förebygga rättsfel.
            I normalfallet, då grunderna står sig, blir kostnaden obetydlig,
            väsentligen bestående av porto- och kopiekostnader. I de fall
            då det tilltänkta beslutet måste ändras, har kostnaderna för ett
            överklagande inbesparats. Mitt förslag innebär därmed både en
            förbättrad rättssäkerhet och en sannolik besparing både för det
            allmänna och för den rättssökande allmänheten. Mången säger sig
            nu att vad jag föreslår helt strider emot all svensk rättstradition.
            Möjligen är detta riktigt såvitt avser förvaltningsrätten, men
            mera allmänt sett är en dylik invändning ej helt berättigad. 1734
            års lag förutsatte (RB 22:1,2) att domaren skulle författa en
            ”skriftlig berättelse”, vilken utlämnades till parterna, ”med
            förelagd tid och vite, i Hofrätten tijo, i Rådstufurätten fem
            daler, at then hvar för sig genomse, underskrifva och
          </p>
          <p xml:id="i-QcBxHzhf3F4oWX8bNUHgT2">
            ER Tan Nn Sö ur ne SE RR
          </p>
          <p xml:id="i-XnMpuhfZL279eiAyCoUnW4">
            Mot. 1985/86 K502
          </p>
          <pb facs="riksdagen-motions-pdf/data/198586/mot_198586_k_502/mot_198586_k_502-004.pdf"/>
          <p xml:id="i-MQTNorLuw1nm2xKnHxyGgW">
            återställa”. ”Finner parten nödigt, at något vid berättelsen
            påminna; hafve then lof til.” Även inför Kungl. Maj:t (högsta
            domstolen fanns inte) hade revisionssekreteraren motsvarande skyldigheter:
            ”RB 30:13 $. Then saken hos Konungen i hans Rådföredrager, upsätte
            förut skriftelig berättelse om sakens beskaffenhet, och hvar i
            tvisten egenteliga består, med skiälen å båda sidor, och låte
            parterna skrifva under: vilja the påminna något ther vid; thet
            må them ej vägras.” Revisionssekrete- raren kallade alltså till
            sig parterna strax innan han skulle gå upp till rådet och lät
            dem läsa igenom sin promemoria och göra sina anmärkningar, innan
            de underskrev den. Mitt förslag är alltså inte alls så nytt för
            svensk rättstradition utan väl i linje med vad som tidigare gällt
            vid skriftlig process, ehuru mitt förslag innebär en viss precisering,
            i det att man rent teoretiskt kan tänka sig samma skäl tillämpade
            på olika grunder. Speciellt innebär mitt yrkande en ändring i
            fyra olika lagar. Genom ändring i förvaltningslagen och i förvaltningsprocesslagen
            kommer flertalet administrativa rättsområden att beröras. Ett
            svåröverskådligt antal andra fält av myndighetsutövande kommer
            utanför, varav de som jag känner till täcks av mitt förslag. Helt
            visst finns det andra, varför listan torde böra kompletteras.
            Jag föreslår att en dylik komplettering genomförs genom vederbörligt
            utskotts försorg, varefter det kompletterade förslaget sänds till
            lagrådet för yttrande. Måhända kan även lagrådet komplettera förslaget,
            så att det blir helt täckande för alla de ärenden där rättssökande
            har att söka rätt hos annan myndighet än allmän domstol.
          </p>
          <p xml:id="i-JYfdyaYjaT8te1QrLaRHe4">
            Hemställan
          </p>
          <p xml:id="i-XzE7X14xMAxsQjhQXD6Y6F">
            Med hänvisning till vad som anförts hemställs att riksdagen beslutar
            anta följande förslag till
          </p>
          <p xml:id="i-HoBQjwN9DCHcoZq7UTJ34T">
            1. Lag om ändring i förvaltningslagen (1971:290) Härmed föreskrivs
            att i lagen skall införas en ny paragraf, 8 a $, av nedan angivna
            lydelse. 8 a $. Myndighets beslut får fattas endast på grunder,
            varöver sökande eller annan part haft tillfälle att yttra sig.,
          </p>
          <p xml:id="i-9SuKjmyHt5VMm6iomAkGPe">
            2. Lag om ändring i förvaltningsprocesslagen (1971:291) Härmed
            föreskrivs att i lagen skall införas en ny paragraf, 30 a $, av
            nedan angivna lydelse. 30 a $. Beslut, varigenom rätten avgör
            målet, får fattas endast på grunder, varöver sökande, klagande
            eller annan part haft tillfälle att yttra sig.,
          </p>
          <p xml:id="i-M3fCjvihk1qsuReL8MPssS">
            3. Lag om ändring i lagen (1977:729) om patentbesvärsrätten Härmed
            föreskrivs att i lagen skall införas en ny paragraf, 13 a $, av
            nedan angivna lydelse. 13 a $. Beslut, varigenom målet avgöres,
            får fattas endast på grunder, varöver part haft tillfälle att
            yttra sig.,
          </p>
          <p xml:id="i-7Nv9a6LgMmVsKZqCHwquNS">
            4. Lag om ändring i jordförvärvslagen (1979:230) Härmed föreskrivs
            att i lagen skall införas en ny paragraf, 17 a $, av nedan angivna
            lydelse.
          </p>
          <p xml:id="i-SUG2s9CDycBt56b6ogDf5a">
            Mot. 1985/86
          </p>
          <p xml:id="i-Y9tcn1gkVPeF8iscGtQtuH">
            K502
          </p>
          <pb facs="riksdagen-motions-pdf/data/198586/mot_198586_k_502/mot_198586_k_502-005.pdf"/>
          <p xml:id="i-HHQBHtmHXTSx8eUjeZaKMk">
            17 a $. Beslut, varigenom ärende avgöres enligt denna lag, får
            fattas Mot. 1985/86 endast på grunder, varöver sökande, klagande
            eller annan part haft tillfälle K502 att yttra sig.
          </p>
          <p xml:id="i-L6nQAbRcm5C3rxrWNpRze4" type="date">
            Stockholm den 21 januari 1986
          </p>
          <div xml:id="i-B25oXsGWosBa5m1j8xvTSG" type="signatureBlock">
            <p xml:id="i-JNDTiqtuftTwiQWVJgZfD2" who="i-QF9w7weamuxjZGtJKPPkwp" type="signature">
              Marianne Karlsson (c)
            </p>
          </div>
        </div>
      </div>
    </body>
  </text>
</TEI>
