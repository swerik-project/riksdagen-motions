<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0478/mot_200102_MJ_0478-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ478 pnr: s33003
          </p>
          <p>
            Motion till riksdagen 2001/02:MJ478
          </p>
          <p>
            av Lilian Virgin och Lennart Klockare (s)
          </p>
          <p>
            Svensk svampforskning
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om möjligheterna med och behovet av en permanent svampforskning
            i Sverige.
          </p>
          <p>
            Motivering
          </p>
          <p>
            På Gotland pågår forskning kring odling av gotländsk sommartryffel.
            Försöket är mycket lyckosamt och spännande. 1997 upptäcktes bourgognetryffel
            i rikliga mängder på Gotland. Efter den inventering som gjordes
            under år 2000 känner man till 22 lokaler för bourgognetryffel
            och nio lokaler för en i Sve- rige hittills okänd ätlig tryffel,
            Bagnolitryffeln Tuber mesentericum. Ett stort antal ek- och hasselplantor
            med tryffelmykorrhiza av gotländsk sort har planerats och rotprovtagningar
            för att kontrollera tryffelutvecklingen på trädrötterna har utförts
            och resultatet ser mycket lovande ut. Genom tryffelprojektets
            information till allmänheten har privata markägare kunnat sälja
            färsk gotländsk tryffel för mellan 2 000 och 4 000 kronor per
            kilo. Forskningen genomförs på Gotland i samarbete med Högskolan
            på Gotland men är knuten till Sveriges lantbruksuniversitet. Även
            handledare för orskningen finns hos SLU. En forskning i Sverige
            om svampar borde kunna utökas till flera arter och orskningen
            kompletteras med en folkbildningsdel. Goda exempel finns från
            England, Japan, Nederländerna och Ungern, som satsat hundratals
            miljoner på svampforskning och utbildning. Dessa länder är storproducenter
            till skillnad rån Sverige som saknat forskning och i produktionshänseende
            stagnerade redan för 30 år sedan. Vi bör kunna satsa på svampar
            och svampprodukter som andra länder saknar kunskaper om (kantarell,
            tryffel och goliatmusseron och mindre kända som korallticka och
            droppmussling). Ett mykologiskt orskningslaboratorium (Svampens
            hus) skulle ge svensk svampforskning ett
          </p>
          <pb facs="riksdagen-motions-pdf/data/200102/mot_200102_MJ_0478/mot_200102_MJ_0478-0002.pdf"/>
          <p>
            2001/02:MJ478
          </p>
          <p>
            lyft. Sveriges mykologiska förening oroas av att professionella
            svampforskare pensioneras utan ersättare. Förutom bourgognetryffel
            på Gotland har konstaterats att goliatmusseron är vanlig i Norrbotten,
            den senare är av samma art som japansk matsutake som kan kosta
            upp till 1 000 kronor styck. Dessa båda upptäckter har redan lett
            till nya företag i glesbygd, kommersiella odlingar och exportförberedelser.
            En samordnad forskningsinsats på svenska svampar skulle bidra
            till ännu fler upptäckter och produkter. I nordvästra USA talar
            man om ”Special Forest Products” (skogliga nyttoprodukter), dvs
            skogsprodukter utom timmer. På vissa håll i USA, Kina och Afrika
            är värdet av skogliga nyttoprodukter större än timrets värde.
            Ett uthålligt utnyttjande av sådana produkter förenar skogsbruk
            med hög biodiversitet och har därför blivit ett viktigt forskningsfält
            utomlands. Traditionellt har svensk svampforskning bedrivits av
            enstaka forskare eller grupper vid institutioner med helt andra
            inriktningar, t.ex. systematisk botanik eller Livsmedelsverket.
            Denna isolering har förhindrat helhetsbilder av de ekonomiskt
            och kulturellt viktiga svamparna. Ett undantag är SLU men den
            forskargrupp som finns där är den enda som arbetar med ätliga
            svampar.
          </p>
          <p>
            Kunskapen om svamp är begränsad hos lekmän, varför förgiftningar
            är vanligt och entreprenörer, produktutveckling och industrier
            är fåtaliga.
          </p>
          <p>
            Svampkonsulentutbildningar finns vid Umeå universitet men publiktillvända
            centra finns inte i Sverige. Ett mykologiskt forskningslaboratorium
            måste ligga nära ett nationellt herbarium av hög klass och tillhöra
            ett universitet för att möjliggör doktorandutbildning. SLU och
            Uppsala universitet är därför de mest tänkbara alternativen. En
            möjlig forskargrupp finns redan och förhandlingar förs med rektor
            och evolutionsbiologiskt centrum vid Uppsala universitet. Det
            som behövs är att svampforskningen får ett ekonomiskt stöd och
            att framtida forskning kan
          </p>
          <p>
            bedrivas med permanenta forskningsledartjänster. Eftersom ett
            ”Svampens hus” kan innebära förutom forskning och folkbildning
            även en näringspolitisk satsning, och frågan berör flera departement,
            behöver övervägas hur en översyn och samordning av resurser kan
            möjliggöra en sådan verksamhet.
          </p>
          <p>
            Stockholm den 2 oktober 2001
          </p>
          <p>
            Lilian Virgin (s) Lennart Klockare (s)
          </p>
        </div>
      </div>
    </body>
  </text>
</TEI>
