<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00307">
  <teiHeader>
    <fileDesc>
      <titleStmt>
        <title>Sänkt åldersgräns för bussförare</title>
        <author corresp="i-FrTJne8fam41FasSB9mLUA">av Kerstin Engle (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sänkt åldersgräns för bussförare</title>
          <idno type="rdwebb">GX02T307</idno>
          <rs type="number">T307</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T307/text</ref>
          <ref type="dokument_url_html">http://data.riksdagen.se/dokument/GX02T307</ref>
          <ref type="dokumentstatus_url_xml">http://data.riksdagen.se/dokumentstatus/GX02T307</ref>
          <ref type="doc">http://data.riksdagen.se/fil/2FB413E9-F176-4EE2-A944-6F9CD7156F03</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QpBKBYHvdbpL7vdCdHj6w3" type="signed"/>
        <correspContext corresp="i-QpBKBYHvdbpL7vdCdHj6w3">
          <note type="signatory" corresp="i-FrTJne8fam41FasSB9mLUA"/>
        </correspContext>
        <correspAction xml:id="i-E9a2Mcd1Tb7UeKyD6dSrnP" type="numbering">
          <date when="2009-10-06"/>
        </correspAction>
        <correspAction xml:id="i-MrajYoAjjXW4DUuW9uRkRa" type="submission">
          <date when="2009-10-02"/>
        </correspAction>
        <correspAction xml:id="i-MjUT7fctMmjQtfsGn4hLJG" type="transfer">
          <date when="2009-10-01"/>
        </correspAction>
        <correspAction xml:id="i-MssUDvJMM2tE65Wz3zCk7X" type="assigned"/>
        <correspContext corresp="i-MssUDvJMM2tE65Wz3zCk7X">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DgF8E8rmtr7b1dZgubou6p" type="motBody">
        <div xml:id="i-WSCJskok8WmfiA6x61CcK4" type="motProposal" subtype="förslag">
          <head xml:id="i-TXdjmTFLDZr4dUKrsaABFs">
            Förslag till riksdagsbeslut
          </head>
          <p xml:id="i-QpDd1mHkHPqioA77dCLxNd">
            Riksdagen tillkännager för regeringen som sin mening vad som
            anförs i motionen om att snarast möjligt genomföra Körkortsutredningens
            förslag om sänkt åldersgräns för bussförare och gymnasieutbildning
            för bussförare.
          </p>
        </div>
        <div xml:id="i-UvNKT5s2NiAnZydJaGfye8" type="motContent">
          <head xml:id="i-Rb2oYJF9UFawCbEebQzyn3" type="h1">
            Motivering
          </head>
          <p xml:id="i-FdXLvs4shvEHSMxpHjNFn7">
            En del i arbetet med att minska koldioxidutsläppen, där transportsektorn
            står för 30 procent, är en ökad satsning på kollektivtrafiken.
            Så har redan skett i t.ex. Region Skåne och Stockholmsområdet,
            med stor framgång.
          </p>
          <p xml:id="i-NaLuZsgPhUPukrbkuUdHxm">
            Kollektivtrafiken hotas dock av akut bussförarbrist. Redan i
            dag finns stora behov av att anställa bussförare. Situationen
            kommer att förvärras av pensionsavgångar och skärpningen av EU:s
            kör- och vilotidsregler för yrkesförare.
          </p>
          <p xml:id="i-WJFopCtsE6vjBAGPgrsM7f">
            De nya reglerna medför att förarna måste köra kortare pass och
            att det därför måste anställas fler förare. Bara under de närmaste
            åren beräknas ett behov av att nyanställa 5 000 nya bussförare.
          </p>
          <p xml:id="i-DoWtuARTbZyFfi4V8DDmHv">
            Åtgärder måste sättas in nu. Kvalitetsmätningar som görs i branschen
            visar att passagerarna värderar punktlighet högt. När bussresenärerna
            kommer för sent till jobbet för att det inte finns förare, väljer
            de som kan bilen. Då hjälper inte andra åtgärder för att stärka
            kollektivtrafikens konkurrenskraft i syfte att minska klimatutsläppen.
            Kollektivtrafiken är helt beroende av att kunna rekrytera välutbildade
            och serviceinriktade förare.
          </p>
          <p xml:id="i-3sHDKjdAvmYdgAi3WVWn82">
            För att kunna rekrytera bussförare och locka ungdomar att välja
            detta yrke krävs en gymnasieutbildning för bussförare parallellt
            med att föraråldern sänks.
          </p>
          <p xml:id="i-PYFWXc6j19X95D9hJRJ2Ki">
            EU:s lagstiftning gör det möjligt att sänka körkortsåldern för
            buss till 18 år för att locka yngre till yrket. Det är nödvändigt
            att ta vara på denna möjlighet när EU:s regler för yrkesförarkompetens
            ska inarbetas i svensk lagstiftning. Att yngre förare är överrepresenterade
            vid trafikolyckor är inget bärande argument. Denna statistik gäller
            yngre personbilsförare. Det dystra faktum att yngre personbilsförare
            är överrepresenterade vid trafikolyckor har inte hindrat att vi
            tillåter 18-åringar att köra lastbil.
          </p>
          <p xml:id="i-DBxTtyjeW6XBrFmXtkopHu">
            Till det kommer att det är mycket tveksamt om det går att dra
            slutsatser om yngre bussförare, som efter tre års utbildning kör
            buss professionellt hela dagarna, från statistik som gäller bilister
            som på sin höjd kör privat någon timme per dag efter en vanlig
            kort körkortsutbildning.
          </p>
          <p xml:id="i-KBr3FBFStFqyTwzENT6eha">
            Den tyska delstaten Baden-Württemberg har gjort försök med sänkt
            åldersgräns till 18 år för förare, som genomgått en särskild gymnasieutbildning.
            Den oberoende utvärderingen av försöket visar att de unga förarna
            fick höga betyg för säker och ansvarsfull körning.
          </p>
          <p xml:id="i-Do4DAx2v6H6i442cirTknP">
            Vinnarna med förslaget är många. Resenärerna får en tillförlitligare
            kollektivtrafik. Många ungdomar får jobb. Utsläppen av klimatgaser
            minskar. Andelen kvinnor i bussföraryrket ökar.
          </p>
          <p xml:id="i-68m3W7YDCKLGwLatDcswpw">
            Av regeringens utredning SOU 2008:130 En reformerad körkortslagstiftning
            framgår att om en utbildning för persontransporter med inriktning
            bussförare respektive taxi införs i gymnasieskolan är det möjligt
            att sänka lägsta ålder för att framföra buss förvärvsmässigt och
            för att erhålla taxiförarlegitimation till 18 år.
          </p>
          <p xml:id="i-U7ub9japP9qnwaWC95SjBD">
            Detta förslag bör snarast införas då det är angeläget att fler
            bussförare utbildas och att det tar tid innan effekterna av ett
            sådant förslag får genomslag på arbetsmarknaden.
          </p>
        </div>
        <div xml:id="i-FgzB7bAuwNkiQN18qSHEX7" type="motSignatures">
          <list xml:id="i-7v9HzzWpGftWQetncvg1rT">
            <item xml:id="i-4ss6Dkc3GDRXivQEy6ZGT5" who="i-FrTJne8fam41FasSB9mLUA">
              Kerstin Engle (s)
            </item>
          </list>
        </div>
      </div>
    </body>
  </text>
</TEI>
