<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1932--fk--00063">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__fk__63/mot_1932__fk__63-001.pdf"/>
      <fw xml:id="i-MQTWzxAqGYrr3Q8THiaqav">
        Motioner i Första kammaren, Nr 63,
      </fw>
      <div xml:id="i-SVSi3b7qKdYAGymBnBuQHi" type="motHeader">
        <div xml:id="i-MZ7hNZUsuHnpL9N9ri8isR" type="motTitle"/>
        <div xml:id="i-FHAkqrum5P75rC4vpdqEXn" type="motSubmissionInfo"/>
      </div>
      <div xml:id="i-8GTGbi7fpNvmiUhUnWWky8" type="motBody">
        <div xml:id="i-3JcLmUQf33jFZpLjkdcdii">
          <p xml:id="i-EKpu3UKTR4T7gbU5Vf7tCF">
            AA
          </p>
          <p xml:id="i-CtDSFpzyBiiVZhyCte7bUg">
            Nr 63.
          </p>
          <p xml:id="i-YDyPjnEjE2UjYP7LTjXjYy">
            Av herr Lindley, om utredning rörande trafikförhållandena i landet.
          </p>
          <p xml:id="i-VBFrFCEBv5PzEZqJgJrJQM">
            Konkurrensen mellan motorfordon och järnvägar har sedan ett flertal
            år blivit alltmer och mer tillspetsad. Järnvägarna klaga över
            den från motorfor- donen bedrivna konkurrensen och påvisa förminskade
            driftinkomster, under det att bussbolag samt rederier rikta starka
            anklagelser mot järnvägarna och i främsta hand mot Statens Järnvägar
            för illojal konkurrens. Från flera håll ha till Kungl. Maj:t inlämnats
            framställningar om utred- ning av dessa förhållanden. Sålunda
            ha »Järnvägsrådet» och Svenska Järn- vägsföreningen var för sig
            ingått till Kungl. Maj:t med begäran om under- sökning rörande
            konkurrensen mellan järnvägar och motorfordon. Från Omnibusägares
            Riksförbund har likaledes ingått skrivelse till Kungl. Maj:t,
            vari påtalas den prispolitik som Statens Järnvägar bedriver i
            konkur- rens med omnibustrafiken i påstått syfte att vilja ruinera
            bussägarna och åberopas därvid ett uttalande av järnvägsstyrelsen
            till Kungl. Maj:t den 15 sept. 1931. Även på arbetarehåll har
            man numera kommit till insikt om behövligheten att få dessa missförhållanden
            klarlagda, och har Svenska Järnvägsmannaför- bundet därför hemställt
            till Svenska Järnvägarnas Arbetsgivareförening om verkställandet
            av en gemensam utredning rörande vårt trafikväsendes organi- sation,
            kapacitet och utnyttjande samt de olika bördor som blivit dem
            pålagda. Något resultat av denna framställning lär icke ha vunnits,
            enär Svenska Järn- vägsföreningen i dess ställe ingått till Kungl.
            Maj:t med hemställan om utredning beträffande konkurrensen mellan
            motorfordon och järnvägs- drift. Undertecknad hyser för övrigt
            den uppfattningen, att en eventuell under- sökning av dessa frågor
            är ett så pass omfattande och maktpåliggande företag att inga
            enskilda sammanslutningar ha möjlighet att gå iland med en dylik
            uppgift. Även för statsmakten skall det helt säkert visa sig svårt
            att finna någon tillfredsställande lösning, enär de här påtalade
            missförhållandena bottna i det privatkapitalistiska samhällssystemet,
            vars livsnerv är fri konkurrens. Att förbjuda konkurrensen innebär
            monopolism. Visserligen innebär begrep- pet »statsmonopol» ingen
            nyhet vare sig i detta eller i andra länder, men intet land har
            oss veterligt monopoliserat samtliga trafikmedel, även om man
            i
          </p>
          <pb facs="riksdagen-motions-pdf/data/1932/mot_1932__fk__63/mot_1932__fk__63-002.pdf"/>
          <fw xml:id="i-rUSnRhvAHM1h9YohDUYC6">
            6 Motioner i Första kammaren, Nr 63.
          </fw>
          <p xml:id="i-Fq43Koboo9obhyUNDyHrMC">
            vissa länder har förstatligat samtliga järnvägar. Att försöka
            åstadkomma en lösning efter dylika linjer torde i närvarande stund
            vara utsiktslöst. Järnvägarna anse sig emellertid handikapade
            i sin verksamhet, därför att de helt måste underhålla sina bananläggningar,
            säkerhetsanordningar, iakt- taga strängare arbetstidslagbestämmelser,
            fullgöra pensioneringsförpliktelser m. m., vilket motorfordonsägarna
            i stor utsträckning äro befriade från eller undandraga sig. Å
            andra sidan är det ett onekligt faktum att motorfordonsägarna
            påföres en avsevärd dryg beskattning i form av bil-, bensin- och
            gummiskatt, vilken i årets statsverksproposition är upptagen till
            80 millioner kronor eller en höj- ning på cirka 33 Z. Ser man
            på motorfordonstrafiken i dess helhet före- faller det som om
            denna redan förut vore för hårt beskattad, särskilt den del av
            motortrafiken som nästan uteslutande går i lokal trafik, såsom
            droskrö- relsen, lokal varudistribution och lokal åkerirörelse.
            Dessa kunna väl knap- past räknas till järnvägstrafikens konkurrenter,
            men måste dock erlägga lejonparten av den påförda skattesumman.
            Städernas spårvägstrafik gör järnvägarna helt säkert större avbräck
            än droskbilarna. Järnvägarnas kon- kurrenter utgöras därför av
            bussrörelsen och den lastbilstrafik som utföres på längre sträckor.
            Utredningen angående bussrörelsen torde icke bliva vidare svår
            att verk- ställa, ty den vilar allestädes på beviljade koncessioner
            och finnes upptagen i kommunikationspublikationer. I den mån det
            kan befinnas lämpligt att på- lägga dessa trafikmedel särskilda
            avgifter och villkor, utöver de allmänt ut- gående, kan detta
            jämförelsevis lätt övervägas. Undertecknad förmodar att det är
            på den linjen som österrikiska regerin- gen har gått vid sin nyligen
            antagna lag till förhindrande av den mördande konkurrensen mellan
            järnvägs- och busstrafik samt inbördes konkurrensen inom busstrafiken.
            (Enligt meddelande håller man där på med att även ut- arbeta en
            lag eller förordning angående lastbilstrafiken.) Betydligt svårare
            blir det dock, enligt mitt förmenande, att komma tillrätta med
            lastbilstrafiken mellan olika stadssamhällen eller industriorter.
            Last- bilar transportera nu stora varupartier på distanser av
            flera hundratal kilo- meter. Dessa lastbilar ägas dels av vederbörande
            industriföretag, vilka på detta sätt distribuera eller transitera
            sina varor till kunder eller utskepp- ningshamn, och dels av åkerifirmor,
            vilka i konkurrens med järnvägarna åtaga sig att frakta varorna
            »från dörr till dörr», vanligtvis till samma fraktsatser som de
            av järnvägen fastställda. De tider torde icke vara långt avlägsna,
            då vi även här i landet få göra bekantskap med större och bärkraftigare
            kapital- företag på detta område, varvid man även kommer att använda
            sig av släp- vagnar för dylik trafik. Det blir då betydligt svårare
            att begränsa och reg- lera en dylik verksamhet. Vill man söka
            åstadkomma fullständig klarhet beträffande trafikförhållan- dena
            i vårt land, går det icke att enbart begränsa utredningen till
            landtrans
          </p>
          <pb facs="riksdagen-motions-pdf/data/1932/mot_1932__fk__63/mot_1932__fk__63-003.pdf"/>
          <fw xml:id="i-7HN1PhSeHHY8Y4awym6NJD">
            Motioner i Första kammaren, Nr 63. 7
          </fw>
          <p xml:id="i-HFr9bxMJPuNZjreZFDfGSJ">
            porten, ty även sjöfarten bör hava ett ord med i laget. Gång
            efter annan har det kommit till vår kännedom hurusom t. ex. statens
            järnvägar i konkurrens- syfte mot sjöfarten nedsatt sina fraktsatser
            under självkostnadspris. Alltså en förlustbringande verksamhet
            för att uppsnappa gods som förut plägat tran- sporteras å kust-
            och kanalbåtar. Stockholms Rederiförening lär ävenledes ha ingått
            till Kungl. Maj:t med framställning om åtgärders vidtagande för
            åvägabringandet av mera ordnade förhållanden mellan olika transportmedel
            och att dessa spörsmål måtte göras till föremål för en allsidig
            utredning. Det kan bestridas att samtliga dessa frågor behöva
            klarläggas, men jag vill understryka, att utredningen måste ske
            grundligt för att ha något värde. Bäst vore därför om undersökningen
            verkställdes enligt engelskt mönster; d. v. 8. genom tillsättandet
            av en representativ kommission, med fullmakt att in- kalla och
            förhöra vittnen och med rätt att infordra alla handlingar, räken-
            skaper m. m., som kunna visa sig behövliga för frågans grundliga
            utredning, samt sedermera framlägga något förslag om vad som lämpligast
            borde åtgöras till ordnande av dessa kaosartade förhållanden på
            transportverksamhetens område. Undertecknad får med stöd av vad
            som ovan anförts hemställa,
          </p>
          <p xml:id="i-AEScGp4xTC6RffXm5n6cTa">
            det riksdagen ville besluta att i skrivelse till Kungl. Maj:t
            hemställa om en ingående undersökning rörande ovan be- rörda trafikförhållanden.
          </p>
          <p xml:id="i-4dfCbTqKKYs1q4ZEphGrPM">
            Stockholm den 12 januari 1932.
          </p>
          <p xml:id="i-DfFR5huvuEyhgAFVsQb5NG">
            Charles Lindley.
          </p>
        </div>
      </div>
    </body>
  </text>
</TEI>
