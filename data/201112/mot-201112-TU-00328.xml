<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00328">
  <teiHeader>
    <fileDesc>
      <titleStmt>
        <title>Alkolås</title>
        <author corresp="i-4ednwgW1p5nCGVvkb7M7eo">av Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alkolås</title>
          <idno type="rdwebb">GZ02T328</idno>
          <rs type="number">T328</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T328/text</ref>
          <ref type="dokument_url_html">http://data.riksdagen.se/dokument/GZ02T328</ref>
          <ref type="dokumentstatus_url_xml">http://data.riksdagen.se/dokumentstatus/GZ02T328</ref>
          <ref type="doc">http://data.riksdagen.se/fil/2A254A2E-7666-4553-AFA5-AA634BE7E80C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M4FjYyNDE2AkbpzT7pus6b" type="signed"/>
        <correspContext corresp="i-M4FjYyNDE2AkbpzT7pus6b">
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-PLRRuksYGvf2akKRZh3GuX" type="numbering">
          <date when="2011-10-06"/>
        </correspAction>
        <correspAction xml:id="i-U96fAgrUghNUpD74uMZcq8" type="submission">
          <date when="2011-10-04"/>
        </correspAction>
        <correspAction xml:id="i-Er2PsDbfQuQy7rdcMfjjLN" type="transfer">
          <date when="2011-10-04"/>
        </correspAction>
        <correspAction xml:id="i-FRon14j1KB2JYBZBGdBEDQ" type="assigned"/>
        <correspContext corresp="i-FRon14j1KB2JYBZBGdBEDQ">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-N3VMbBo3chRveGvP5j3Pxu" type="motBody">
        <div xml:id="i-Xxy3YJ79tiM4FEerQLQ3xX" type="motProposal" subtype="förslag">
          <head xml:id="i-PqMzN8Z5KgS7x1JsEtZR7z">
            1 Förslag till riksdagsbeslut
          </head>
          <list xml:id="i-W8LbLH5tpjvH7mD8HBcYd2" style="ol">
            <item xml:id="i-F2dFxF8SEYy1bF1ukXv7La">
              Riksdagen tillkännager för regeringen som sin mening vad som
              anförs i motionen om att installation av alkolås i bilar för dömda
              personer ska åtföljas av obligatorisk trafiksäkerhetsinformation
              för att minimera risken för återfall.
            </item>
            <item xml:id="i-2cTKMUA7Z7GQViZNJXQHcS">
              Riksdagen tillkännager för regeringen som sin mening vad som
              anförs i motionen om att möjligheten till körkort villkorat med
              alkolås ska finnas även när en läkare anmäler att en persons körkort
              bör återkallas på grund av alkoholproblem.
            </item>
            <item xml:id="i-DH8jS7Zzg9EYqsHcWFvHuR">
              Riksdagen tillkännager för regeringen som sin mening vad som
              anförs i motionen om att teknik för att avslöja förare som är
              påverkade av alkohol, andra droger, trötthet eller sjukdom ska
              vara installerad i alla nysålda bilar inom EU så snart det är
              tekniskt möjligt.
            </item>
          </list>
        </div>
        <div xml:id="i-QqWDWyKEZYdg5sRHoeiyPx" type="motContent">
          <head xml:id="i-J1TUteJjF1upBLMoWJ5Zni" type="h1">
            2 Motivering
          </head>
          <p xml:id="i-YHhpuBqpbHXiTZH2SkNaM8">
            Det sägs att världens första bilkrock ägde rum i San Francisco:
            i ett gatuhörn lyckades stadens enda två bilar krocka med varandra,
            eftersom man inte hade bestämt vilken sida av vägen man skulle
            köra på. Huruvida detta är skröna eller inte kan vara osagt, men
            man kan konstatera att trafiksäkerheten sedan den tiden löpande
            har förbättrats. Vägarna har gjorts säkrare genom att man breddat
            och förbättrat underlaget, infört vajerräcken och flerfiliga vägar.
            Bilarna har gjorts säkrare genom deformationszoner, krockkuddar
            och autobroms. Det som återstår är att göra förarna säkrare.
          </p>
          <head xml:id="i-Tyg51eePpUfg1S7WGFXitz" type="h2">
            2.1 Alkolås för rattfylleridömda
          </head>
          <p xml:id="i-L7r5wdsTb6u69d1ewp1W5A">
            Många länder prövar eller inför nu obligatoriska krav på alkolås
            för bilförare som dömts för rattfylleri. Det bör vara ett krav
            för alla som blivit dömda för rattfylleri att de måste använda
            alkolås efter det att körkortet återfåtts. En sådan bestämmelse
            ska inte uppfattas som ett straff ovanpå böter och fängelse, utan
            som ett stöd för att minska risken för återfall i rattfylleri.
            Ett obligatoriskt system måste vara mer flexibelt för att inrymma
            alla typer av körkortsinnehavare oavsett eget innehav av bil och
            frekvensen hos bilkörningen.
          </p>
          <p xml:id="i-6A3ZqH1CemGPcqtECoLHf2">
            Idag är det möjligt att få tillbaka körkortet tidigare om man
            installerar alkolås. En statlig utredning (SOU 2008:84), som överlämnades
            till regeringen hösten 2008, föreslår att den som dömts för rattfylleri
            skall få behålla körkortet på villkor att alkolås installeras.
            Detta system har funnits som försöksverksamhet i några olika län
            sedan 1999 och i hela landet sedan 2003. Vägverket har i ett flertal
            rapporter utvärderat försöksverksamheten med villkorlig körkortsåterkallelse.
            För de personer som fullgjorde försöksverksamheten minskade antalet
            rattfylleribrott med cirka 60 procent (Källa: SOU 2008:84). Utredningens
            förslag om ett permanent system för villkorlig körkortsåterkallelse
            bör genomföras. Installation av alkolås i bilar för personer dömda
            för rattfylleri ska åtföljas av obligatorisk trafiksäkerhetsinformation
            för att uppnå minimal risk för återfall. Regeringen har aviserat
            en proposition om alkolås för rattfylleridömda.
          </p>
          <p xml:id="i-P9MGemw3V5RdwwgtK9UP5s">
            Möjligheten till villkorat körkort bör finnas även när en läkare
            anmäler att en persons körkort bör återkallas på grund av alkoholproblem.
            Idag undviker läkare ofta att anmäla misstänkta rattfyllerister
            eftersom en indragning av körkortet skulle få stora sociala konsekvenser
            för den enskilde. Läkaren kan antas bli mer benägen att anmäla
            om möjligheten till villkorat körkort fanns.
          </p>
          <head xml:id="i-KCTphPCffThEwKG55mvvVC" type="h2">
            2.2 Krav på alkolås i nyproducerade fordon
          </head>
          <p xml:id="i-5RrZQk8NB4bNsQrN9LoNJ7">
            De gemensamma EU-reglerna sätter i stor utsträckning ramar för
            vilka krav som kan ställas på olika typer av fordon. Den svenska
            regeringens strategi för alkolås siktar på att EU:s regler skall
            ändras så att det införs ett obligatoriskt krav på att alkolås,
            eller annan teknik som förhindrar rattfylleri, ska införas i alla
            nya lastbilar i kommersiell trafik samt i alla nya bussar i kommersiell
            trafik. Det finns ett växande intresse och stöd bland medlemsländerna
            för Sveriges strävan. Samtidigt är vi medvetna om att det finns
            olika syn på alkohol och kombinationen alkoholtrafik i Sverige
            och i andra EU-länder. Det är därför viktigt att Sverige (och
            andra medlemsländer) skall ha rätt att gå före i trafiknykterhetsarbetet
            och ställa hårdare krav än de EU-gemensamma.
          </p>
          <p xml:id="i-WRdT5BL2tnbdSH5Zqwj4b8">
            Regeringen beslutade den 27 april 2009 att uppdra åt Transportstyrelsen
            att i samarbete med Vägverket och i samråd med berörda aktörer
            utreda hur ett införande av alkolås som obligatorium för vissa
            fordons- eller användarkategorier kan ske. Som exempel nämns skolskjutsar,
            bussar i lokaltrafik och transporter av farligt gods. Regeringens
            slutliga mål är att samtliga fordon på de svenska vägarna har
            en teknik som stoppar påverkade förare.
          </p>
          <p xml:id="i-VFWWpAUJwdsk7jv7CR89ze">
            Det pågår en snabb utveckling av ny teknik för att avslöja förare
            som är påverkade av alkohol, andra droger, trötthet och sjukdom.
            Regeringen bör fastställa ett årtal för när teknik för att avslöja
            påverkade förare senast skall vara installerad i alla nyförsålda
            bilar. Nationalföreningen för trafiksäkerhetens främjande (NTF)
            har föreslagit att sådan teknik bör vara obligatorisk i alla nyförsålda
            bilar så snart det är tekniskt möjligt. Sverige bör anhålla om
            att få bli försöksland inom EU för ett sådant krav. Ett enskilt
            medlemsland kan inte ställa särskilda tekniska krav på utrustningen
            i bilar. Eftersom ett sådant krav kan klassas som ett handelshinder,
            krävs det ett undantag från EU:s gemensamma regler. Införandet
            av ett sådant krav behöver ske i nära samverkan med bilproducenterna
            för att åstadkomma effektiva och samtidigt tekniskt och ekonomiskt
            realistiska regler.
          </p>
        </div>
        <div xml:id="i-Quc4wMGGF8UJG3XFPp58sT" type="motSignatures">
          <list xml:id="i-3N7vYhs2CSiKN6PSbnKdLt">
            <item xml:id="i-9BxfHcTLMUyG2XktiugmzE" who="i-4ednwgW1p5nCGVvkb7M7eo">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
