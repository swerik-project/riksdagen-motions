<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00577">
  <teiHeader>
    <fileDesc>
      <titleStmt>
        <title>Vård efter behov, inte försäkring</title>
        <author corresp="i-B34sv9ytsiioT1XaQtyXUo">av Fredrik Lundh och Helén Pettersson i Umeå (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vård efter behov, inte försäkring</title>
          <idno type="rdwebb">GX02So577</idno>
          <rs type="number">So577</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So577/text</ref>
          <ref type="dokument_url_html">http://data.riksdagen.se/dokument/GX02So577</ref>
          <ref type="dokumentstatus_url_xml">http://data.riksdagen.se/dokumentstatus/GX02So577</ref>
          <ref type="doc">http://data.riksdagen.se/fil/8E04437A-FF7D-4252-B5D9-19AA55F3B632</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-P7fuu3HTRoDWAt4SgRQGQi" type="signed"/>
        <correspContext corresp="i-P7fuu3HTRoDWAt4SgRQGQi">
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-B34sv9ytsiioT1XaQtyXUo"/>
        </correspContext>
        <correspAction xml:id="i-VoHtGE43LLacUXTugJA3GV" type="numbering">
          <date when="2009-10-07"/>
        </correspAction>
        <correspAction xml:id="i-46fo2uutMK9TmofSvmH23q" type="submission">
          <date when="2009-10-06"/>
        </correspAction>
        <correspAction xml:id="i-VFnicKUmxMKvVv9JFvRevU" type="transfer">
          <date when="2009-10-01"/>
        </correspAction>
        <correspAction xml:id="i-2RC658wipw8RXhLp5R6n6x" type="assigned"/>
        <correspContext corresp="i-2RC658wipw8RXhLp5R6n6x">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VfHnWgsKdSCyuEBqxNGx4a" type="motBody">
        <div xml:id="i-77cYU8JzbcPwngpYNt4fop" type="motProposal" subtype="förslag">
          <head xml:id="i-My94SYhjKPVt7wCTDcw4yg">
            Förslag till riksdagsbeslut
          </head>
          <p xml:id="i-DuBkzPH9aYE8RLcuKdbfYL">
            Riksdagen tillkännager för regeringen som sin mening vad som
            anförs i motionen om att säkerställa en skattefinansierad sjukhusvård
            som ges efter behov.
          </p>
        </div>
        <div xml:id="i-SSZeKMjGAeVEUKUtDRTNMU" type="motContent">
          <head xml:id="i-3gn5kG4DZpQnPRniJRTvr9" type="h1">
            Motivering
          </head>
          <p xml:id="i-EZoCkhPp1tkfajpkFB4Bfv">
            Hälso- och sjukvårdslagen anger att målet för sjukvården är en
            god hälsa och en vård på lika villkor för hela befolkningen. Lagen
            stipulerar också att den som har det största behovet av hälso-
            och sjukvård ska ges företräde till vården.
          </p>
          <p xml:id="i-DWTgQNmnt76RwZ6F2oknWS">
            Intentionerna med lagen är tydliga. Det är de medicinska behoven
            som ska styra vilken sjukvård invånarna ska få inte hur mycket
            de kan betala. Det är alltså inte kontakter eller förmögenhet
            som ska bestämma om du får rätt vård i rätt tid eller inte. Därför
            är det grundläggande att vården finansieras solidariskt med skattemedel.
            Det är även viktigt att vi inte skapar marknadsmodeller där de
            rikaste kan köpa sig snabbare eller bättre vård.
          </p>
          <p xml:id="i-2L7x5bviuD6qbEVMZcFw95">
            Den borgerliga regeringen har avskaffat stopplagen, som innebar
            att man inte skulle sälja ut våra gemensamt ägda sjukhus och låta
            privata aktörer tjäna pengar på dem. Nu är det fritt fram för
            vårdbolag att köpa och starta sjukhus och generera vinster som
            inte behöver återinvesteras i verksamheten.
          </p>
          <p xml:id="i-KLYXHx8wdEDy58ha67HrNU">
            För ett år sedan öppnade ett privat barnsjukhus i Stockholm.
            De tar endast emot barn som betalar 1 400 kronor per besök eller
            som har en privat sjukförsäkring. Sjukhuset erbjuder även möjligheten
            att teckna ett abonnemang för 2 350 kronor per barn och år. Vi
            har alltså nu fått ett sjukhus i Sverige där den första frågan
            barnet möts av inte är vad det lider av utan om det har en försäkring
            eller inte. Barn delas upp i dem som har föräldrar som kan betala
            och dem som inte har råd. De flesta barn som har funktionshinder,
            kronisk sjukdom eller är födda för tidigt tillåts inte teckna
            någon sjukförsäkring alls hos försäkringsbolagen. De som ändå
            tillåts teckna en försäkring anses vara högriskkunder och tvingas
            därför betala en avsevärt högre premie än andra barn.
          </p>
          <p xml:id="i-TvEWCefa2WPGtW2vVNNvGz">
            Försäkringsbolagen ser en växande marknad för privata vårdförsäkringar.
            En sådan utveckling är oroväckande på många sätt dels ger den
            rika företräde till vård, dels hotar den hela den gemensamma välfärden
            på sikt. Risken är stor att den som tecknar försäkringen till
            slut kommer att protestera mot skatteuttaget, eftersom den enskilde
            då tycker att den redan betalat vården via sin försäkring. Detta
            slår sönder solidariteten mellan människor och leder till en tragisk
            utveckling som finns i andra delar av världen: en skattefinansierad
            vård av sämre kvalitet och en högklassig försäkringsfinansierad
            vård. Erfarenheten av privat sjukvård från andra länder avskräcker.
            I USA har man mer än dubbelt så höga sjukvårdskostnader, men inte
            en bättre vård något som den nuvarande presidenten också försöker
            förändra.
          </p>
          <p xml:id="i-V4PrsJdvhiPkw1QwuGWTkB">
            I en internationell jämförelse håller hälso- och sjukvården i
            Sverige hög klass och är kostnadseffektiv. Ofta beskrivs svensk
            hälso- och sjukvård som ett av de mest flexibla och innovativa
            systemen i världen. Och den höga kvaliteten kommer alla till godo
            inte bara några.
          </p>
        </div>
        <div xml:id="i-2QrrbSefpjVyckup3t8HT3" type="signatureBlock">
          <list xml:id="i-LqRqK26uQXBeD7wuebbR2K">
            <item xml:id="i-39JvqjgvK9XaPCeUZhoMVb" who="i-KCyyRs9HnkQhss61gii5F7" type="signature">
              Fredrik Lundh (s)
            </item>
            <item xml:id="i-Xup3vHfvLwUZphT67m6BTr" who="i-B34sv9ytsiioT1XaQtyXUo" type="signature">
              Helén Pettersson i Umeå (s)
            </item>
          </list>
        </div>
      </div>
    </body>
  </text>
</TEI>
