<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_537/mot_200405_MJ_537-0001.pdf"/>
      <pb facs="riksdagen-motions-pdf/data/200405/mot_200405_MJ_537/mot_200405_MJ_537-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ537 pnr: s48057
          </p>
          <p>
            Motion till riksdagen 2004/05:MJ537
          </p>
          <p>
            av Kenth Högström (s)
          </p>
          <p>
            Skyddsjakt på storskarv
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om skyddsjakt på storskarv (Phalacrocorax carbo och sinensis)
            på liknande sätt som skyddsjakt av säl.
          </p>
          <p>
            Motivering
          </p>
          <p>
            Storskarven (Phalacrocorax carbo och sinensis) eller Ålekråkor
            som de också kallas, har förökat sig mycket snabbt under det senaste
            decenniet och vandrat upp från Kalmarsund, där den etablerade
            en liten koloni på fyrtiotalet, till stora delar av Östergötlands
            och Stockholms skärgårdar, Ålands hav och Bottenhavskusten. Alla
            som har bevittnat dess kolonisering av öar, kobbar och skär inser
            att den skapar oerhörd förödelse. Träd, buskar och markfauna torkar
            ut och dör av fåglarnas skarpa avföring. Småfisk av alla de sorter
            som utgör basföda för abborre, gös och gädda decimeras hårt där
            skarvflockarna etablerar sig. Annan sjöfågel som också livnär
            sig på småfisk trängs undan till ogästvänligare och mindre produktiva
            vatten av de närmare en meter långa och nästan tre kilo tunga
            fåglarna. Skarvarna är alltså större och kraftigare än både labb
            och havstrut. De uppträder i större kolonier och är mycket skickligare
            jägare i och under vattenytan. En skarv klarar av att utan problem
            dyka ned till 30-40 meters djup och är mycket skickliga simmare.
            Skarven saknar dessutom naturliga fiender, frånsett havsörnen,
            men den har alldeles nyligen kommit tillbaka i blygsam skala efter
            att nästan ha varit utrotad av miljögifter. Redan 1835 skrev Lundaprofessorn
            i naturalhistoria, Sven Nilsson, i sitt banbrytande standardverk
            Skandinavisk Fauna del 1-3 ”att ålakråkorna äro bland de skadligaste
            av alla foglar; där de slå sig ned uttorkas så småningom träden
            av deras skarpa exkrementer och de anställa stor förödelse på
            fisken ...”
          </p>
          <pb facs="riksdagen-motions-pdf/data/200405/mot_200405_MJ_537/mot_200405_MJ_537-0002.pdf"/>
          <p>
            2004/05:MJ537
          </p>
          <p>
            Visserligen har det senare påståendet vederlagts i en par veteskapliga
            undersökningar utförda i Kalmarsund. Men knappast någon kustboende
            eller personer med erfarenheter av kustfiske, anser att undersökningarna
            återspeglar verkligheten. Man menar att skarvkolonierna ställer
            till stor skada för fisket. Under senare år har skarven koloniserat
            även Hälsingekusten och är på väg norrut. Kustbevakningen i Hudiksvall
            och Ljusne beräknar att närmare 2000 skarvar uppehöll sig i och
            mellan Söderhamns och Hudiksvalls skrägårdar, vilket är en anmärkningsvärt
            hög siffra för att vara så långt norrut. I det här läget, med
            en i det närmaste okontrollerad expansion av storskarv måste myndigheterna
            vidta motåtgärder, precis som nyligen gjordes mot den starkt tillväxande
            sälstammen. Detsamma gäller för alla landbaserade djur som saknar
            eller har för få naturliga fiender — älg, rådjur, vildsvin, björn
            och lo för att ta några exempel.
          </p>
          <p>
            Stockholm den 29 september 2004
          </p>
          <p>
            Kenth Högström (s)
          </p>
        </div>
      </div>
    </body>
  </text>
</TEI>
