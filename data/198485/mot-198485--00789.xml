<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00789">
  <teiHeader>
    <fileDesc>
      <titleStmt>
        <title>Åtgärder mot narkotikamissbruk</title>
        <author>Sten Svensson och Björn Körlof</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot narkotikamissbruk</title>
          <idno type="rdwebb">G802789</idno>
          <rs type="number">789</rs>
          <ref type="dokument_url_text">http://data.riksdagen.se/dokument/G802789/text</ref>
          <ref type="dokument_url_html">http://data.riksdagen.se/dokument/G802789</ref>
          <ref type="dokumentstatus_url_xml">http://data.riksdagen.se/dokumentstatus/G802789</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-UdeDQyYWBKwQC4gtSJz6UW</idno>
            <name>BJÖRN KÖRLOF</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GgHMsWpU6CSwY9DhHBnBK1" type="signed"/>
        <correspContext corresp="i-GgHMsWpU6CSwY9DhHBnBK1">
          <note type="signatory" corresp="i-GTDxf4NudVQ4es4EhotQR1"/>
          <note type="signatory" corresp="i-UdeDQyYWBKwQC4gtSJz6UW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__789/mot_198485__789-001.pdf"/>
      <fw xml:id="i-EqPmN1tQ79qt91RmkC7MRo">
        Motion 1984/85:789
      </fw>
      <div xml:id="i-TLfdFx2tuY6u7nj25FXnbA" type="motHeader">
        <div xml:id="i-B1XXHV8eQ1sfBBmBSP4czG" type="motTitle"/>
        <div xml:id="i-Eh25BZoq3KEH7bgo4dyfgX" type="motSubmissionInfo"/>
      </div>
      <div xml:id="i-KKqWYFZtrW9BqNuX9f8nuD" type="motBody">
        <div xml:id="i-GEhj43LHmtvW2vYqkvXGaa">
          <p xml:id="i-HtqPgaCzSNq4DEhF9bZT95">
            Sten Svensson och Björn Körlof Åtgärder mot narkotikamissbruk
          </p>
          <p xml:id="i-SnPSsGjzfj9cRnHJLwm1C9">
            Drogmissbruket är tveklöst vår tids största sociala problem.
            Narkotika- missbruket har nått en sådan omfattning att resoluta
            motåtgäder hastar. Den utanför Norden utbredda debatten om legalisering
            av narkotika som cannabis, kokain och heroin har varit mycket
            destruktiv och skadlig. I Norden måste vi rusta oss mer på det
            förebyggande området. Åtgärderna mot insmuggling och distribution
            av narkotika måste intensifieras. Lagstift- ningen måste skärpas
            ytterligare och samordnas i Norden för högsta möjliga effekt.
            Vårdinsatserna måste förbättras och även omfatta en adekvat eftervård.
            Generellt sett måste åtgärderna nå distributörer och missbrukare
            på ett mycket tidigare stadium än vad som oftast sker i dag. För
            att komma till rätta med narkotikamissbruket och den brottslighet
            som har samband därmed, fordras nu samhällsinsatser under lång
            tid mot alla grenar av narkotikaproblemet. Det är politikernas
            ansvar att ge polis, tull och sociala myndigheter de nödvändiga
            förutsättningarna, och besluten måste komma snabbt — medan det
            ännu finns tid att göra något åt problemen. Narkotikaproblematikens
            svårighetsgrad och omfattning leder till att åtgärder måste vidtas
            inom ett mycket brett spektrum av samhällslivet. Därför har det
            internationella och nordiska samarbetet avgörande betydelse för
            att hindra införseln av narkotika i våra länder. Att den svenska
            narkotikapolitiken inte hinner med utvecklingen har länge stått
            klart. Efter 1983 års första summering kan konstateras att narkotikabrottsligheten
            på intet sätt minskar i jämförelse med tidigare år. — Förmodligen
            finns det en överväldigande opinion, tigande men besviken, som
            kräver helt andra och kraftfulla tag mot narkotikamissbruket.
            — Varför gör man då inget åt problemen? Orsaken är att samma synsätt
            som kännetecknade narkotikapolitiken på 1960- och 1970-talen alltjämt
            har en stor inverkan. — Faran är att vi låter det gå så långt
            att vi antingen ger upp och får erkänna att problemen vuxit sig
            så stora, att Sverige är och kommer att förbli ett narkotikasamhälle,
            eller också tvingas vi ta till så hårda metoder att grundläggande
            demokratiska värderingar äventyras. Ett kvarstående problem är
            svårigheten att bevisa innehav av narkotika. Mindre mängder, eller
            då någon uppgivits blivit bjuden att t. ex. röka hasch, lämnas
            utan någon som helst påföljd. Fortfarande finns stora möjligheter
            för den enskilde missbrukaren att tämligen ostört fortsätta sitt
            missbruk, tack vare att narkotikainnehav och narkotikakonsumtion
            fortfarande bagatelliseras i stället för att sättas i
          </p>
          <p xml:id="i-48xRZGRRnJvc35UBnPEf42">
            1 Riksdagen 1984/85. 3 saml. Nr 789-791
          </p>
          <p xml:id="i-7DwCSG4ybATAhZKCpy8u1H">
            Mot. 1984/85 789-791
          </p>
          <pb facs="riksdagen-motions-pdf/data/198485/mot_198485__789/mot_198485__789-002.pdf"/>
          <fw xml:id="i-PEpk5iECR3Efz1akEoF8en">
            Mot. 1984/85:789 2
          </fw>
          <p xml:id="i-YNSJDVQD3kEJCFMrrpxUwn">
            centrum för lagstiftningen. På den punkten förändrar inte riksdagsmajorite-
            tens beslut narkotikastrafflagen, trots att det i förarbetet till
            lagen uttryckligen står: ”Missbruket har blivit en motor i en
            omfattande kriminalitet.” Lagskrivaren har förstått den grundläggande
            roll som varje enskild missbrukare spelar i den illegala narkotikahanteringen.
            Regering och riksdagsmajoritet valde att inte omsätta lagskrivarens
            analys på den punkten. Narkotikalagstiftningen måste därför bli
            föremål för ytterligare förändring- ar. De förebyggande insatserna
            för att hindra missbruk av narkotika och andra sociala problem
            måste vara grunden för allt missbrukspolitiskt arbete. Det måste
            i fortsättningen finnas normer i samhället som tillåter att vi
            gör det så svårt som möjligt för missbrukare att vara missbrukare.
            — Att ta med den ena handen och ge med den andra är inte alltid
            det mest effektiva sättet att främja individens möjligheter att
            själv utveckla sig och ta ansvar för de resurser som var och en
            besitter. Ett nytänkande som i långt större omfattning än nu bygger
            på människors ansvar för sig själva och sin familj måste bli en
            viktig del i det kriminalpolitiska arbetet. Ett annat skäl till
            att narkotikalagstiftningen ytterligare bör revideras är att dagens
            missbrukare inte enbart finns i socialt utslagna grupper med ett
            vårdbehov, de finns också i socialt stabila grupper. Dessa missbrukare
            lever under socialt ordnade förhållanden och kommer därför sällan
            i kontakt med myndigheter. Samtidigt är de ofta en drivfjäder
            i den illegala narkotikahan- deln. Det är av största vikt att
            kunna bekämpa detta missbruk, men även på den punkten är dagens
            narkotikalagstiftning ett klart otillräckligt instru- ment. Framgång
            i arbetet mot narkotikabrottsligheten kräver en konstruktiv narkotikalagstiftning.
            På några punkter har lagen förbättrats under 1983, men den tillåter
            befattning med narkotika i anslutning till konsumtion. Detta har
            högsta domstolen slagit fast i en serie domar. För att dömas till
            innehavsbrott måste en person ha besittningen till narkotikan.
            Med denna tolkning av innehavsbegreppet blir det fullt lagligt
            att ta emot en pipa hasch eller en fylld injektionsspruta för
            att röka resp. injicera och sedan låta den gå vidare. — Därmed
            får narkotikamarknaden fortsatta möjligheter att existera, eftersom
            konsumtionen är hela denna hanterings yttersta förutsättning.
            För att komma åt denna marknad måste all icke medicinsk användning
            av narkotika i lag förbjudas. Samtidigt måste samhällets möjligheter
            att upptäcka, bevisa och beivra sådan användning öka. Eftersom
            begreppet innehav enligt högsta domstolen inte är tillämpligt
            på narkotikakonsumtion och begreppet missbruk är för diffust,
            måste begreppet olovlig befattning bli nödvändigt för att täcka
            bl. a. egen konsumtion. I detta sammanhang måste observeras att
            det är själva beteendet att över huvud taget befatta sig med narkotika
            som lagen måste gälla för, dvs. att ta emot, använda, osv. — således
            inte tillståndet narkomani. Denna gränsdragning är mycket viktig,
            då beroendet i princip är livslångt, samtidigt som man mycket
            väl kan avhålla sig
          </p>
          <pb facs="riksdagen-motions-pdf/data/198485/mot_198485__789/mot_198485__789-003.pdf"/>
          <fw xml:id="i-2FJKyE4y2Nq6xxdz3rFLVd">
            Mot. 1984/85:789 $
          </fw>
          <p xml:id="i-9Qb8tQg66DyrUcwNorse2B">
            från narkotika och leva som nykter narkoman. En narkoman som
            avslutat sitt missbruk och inte längre befattar sig med narkotika
            skall självklart inte riskera straff. För att lagstiftningen skall
            bilda en konstruktiv narkotikapolitisk grund måste således all
            olovlig befattning med narkotika betraktas som ett narkotikabrott.
            Därmed upphör möjligheten att missbrukare gång efter annan meddelas
            åtalsunderlåtelse eller döms till böter. Brottsrubriceringen narkotikaförseelser,
            med böter som enda påföljd, måste avskaffas om narkotikalagstiftningen
            skall bli konstruktiv och få avsedd verkan. För narkotikamissbrukare
            är enbart böter som påföljd ofta meningslöst. Böterna behöver
            i praktiken inte betalas och kan inte heller förvandlas till annan
            påföljd. Narkotikakommissionen och regeringen gör gällande att
            missbruk utan att i ordets rättsliga mening innehav föreligger
            är en ovanlig företeelse och därför försumbar. Det är ett rätt
            vanligt förhållande att ta emot och överräcka en haschpipa som
            går runt. Haschrökning är en sådan gängföreteelse, där som regel
            bara en person besitter/äger narkotikan medan de övriga deltar
            i konsumtionen av den. Att avstå från begreppet kriminalisering
            av missbruk sammanhänger med vagheten och mångtydigheten i begreppet
            missbruk. Missbruk omfattar ett antal olika stadier av vilka ett
            par definitivt inte bör lagföras. En uppspaltning av begreppet
            missbruk visar att det innehåller minst fyra stadier. 1. Först
            måste man få (ta emot) narkotika. 2. Sedan måste man på något
            vis få i sig narkotikan (administration, t. ex. genom rökning).
            3. Medlet finns därefter i kroppsvätskorna (biologisk förekomst).
            4. Medlet ger vissa effekter (t. ex. berusning). Alla ovanstående
            stadier inkluderas i begreppet missbruk. Punkterna 3 och 4 kan
            knappast betraktas som aktiva gärningar utan snarare som resultat
            av gärningar. Därför bör de inte straffbeläggas. Punkterna 1 och
            2 däremot är lättare att juridiskt avgränsa i och med att de kan
            betraktas som gärningar. I dessa sistnämnda fall handlar det om
            aktiva gärningar och inte om tillstånd. Enligt vår mening är det
            nödvändigt att varje icke-medicinsk befattning med narkotika blir
            olaglig och straffbeläggs
          </p>
          <p xml:id="i-AJcswfHYsB5Bd6yADxRQ2R">
            att kraftigare påföljder än böter regelmässigt tillgrips vid
            upprepad illegal befattning med narkotika att ovidkommande inskränkningar
            i narkotikastrafflagen slopas — det skall inte krävas bevis för
            att beslagtagen illegal narkotika framställs ”för missbruksändamål”,
            att narkotika förvärvats ”i överlåtelsesyfte”, att prepa- raten
            inköpts ”för eget bruk” etc., vilket altid leder till komplicerade
            men i grunden irrelevanta bevisfrågor
          </p>
          <pb facs="riksdagen-motions-pdf/data/198485/mot_198485__789/mot_198485__789-004.pdf"/>
          <fw xml:id="i-3tXZ1QU9Dtse2GvzvYvAyB">
            " Mot. 1984/85:789 4
          </fw>
          <p xml:id="i-13m1FjcYm5hVW1Q4uTqzUn">
            att en särskild lagstiftning upprättas mot ”knark-attiraljer”
            (förbud mot försäljning av haschpipor, vågar, smycken och marknadsföring
            av den synliga delen av narkotikaorganisationernas verksamhet)
            att handläggningen av narkotikamål görs väsentligt snabbare än
            f. n. att en ny behandlingslagstiftning beträffande såväl unga
            som vuxna upprättas. I de fall då vårdbehovet är stort, men brottets
            omfattning ringa, framstår behandlingsskyldighet inom socialvårdens
            ram som en självklar åtgärd. För att denna strategi skall leda
            till resultat krävs att de sociala lagarna förändras bl. a. så
            att myndigheterna åläggs att vidta nödvändiga åtgärder. Krimina-
            liseringen ökar ansvaret på socialvården, som måste ges bättre
            lagstöd än LVU- och LVM för att kunna ta ett aktivt ansvar som
            alternativ till kriminalvården. Dessutom är det viktigt att slå
            fast, att majoriteten av missbrukare säkerligen inte behöver någon
            vård alls för att sluta, om missbruket åtgärdas på ett tidigt
            stadium. För denna grupp kan det vara tillräckligt med ett varaktigt
            och påtagligt mottryck, utövat av en nära omgivning som med lagstöd
            kontrollerar narkotikafriheten och stöder en ny livsstil. Målsättningen
            för en social lag som omfattar barn och ungdom måste vara att
            förebygga störningar och skador. Lagen som skall tillämpas måste
            vara utformad så att både socialtjänstens företrädare och den
            enskilde själv kan utläsa under vilka förutsättningar lagen kan
            — och skall — användas. Det måste vara klart angivet att ett ingripande
            alltid skall ske på lägsta erforderliga åtgärdsnivå. Socialtjänsten
            måste anses ha ansvar — tillsammans med enskilda och andra myndigheter,
            — att upprätthålla grundläggande ”sociala kommunikations- regler”.
            I dessa regler skall den enskildes rättigheter klart framgå liksom
            de skall motsvaras av lika klart angivna skyldigheter för såväl
            den enskilde som för den sociala myndigheten. När det gäller missbruk
            är ett tidigt ingripande nödvändigt. För att nå missbrukare tidigt
            erfordras ett mera aktivt uppsökande arbete. I detta sammanhang
            bör skillnaden mellan missbruk av ”legala rusmedel” som alkohol
            och ”illegala” narkotiska preparat anges. För alkohol kan man
            tala om ”bruk” resp. ”missbruk”, där gränsdragningen beror på
            omfattning och följderna av konsumtionen. När det gäller narkotiska
            preparat betecknas all icke-medicinsk användning som missbruk
            eller olaga befattning med narkotika. Socialtjänsten kan inte
            ha annat förhållningssätt än andra myndigheter. Olaga befattning
            med narkotika får inte accepteras. Självfallet skall socialtjänsten
            inte ha en polisiär funktion, men får inte heller motarbeta polisens
            åtgärder mot narkotikabrottsligheten. För att fullgöra sin uppgift
            måste socialtjänsten kunna vidta tidiga insatser. I brist på lagregler
            skall socialstyrelsens ”Allmänna råd” ge ledning. Där får värdet
            av tidiga insatser vid missbruk föga stöd. På sidan 52 i de Allmänna
            råden 1981:1 anges: — ”Socialnämnden bör iaktta stor försiktighet
            när det
          </p>
          <pb facs="riksdagen-motions-pdf/data/198485/mot_198485__789/mot_198485__789-005.pdf"/>
          <fw xml:id="i-PkWawBEpXSLfpw7LEwUYZT">
            Mot. 1984/85:789 5
          </fw>
          <p xml:id="i-TjSJ2na4UnFHaJZJMicKt8">
            gäller att identifiera enskilda människor som missbrukare. För
            dem som inte själva upplever sin konsumtion av alkohol eller andra
            beroendeframkallande medel (narkotika), som ett dominerande problem
            kan en sådan stämpling försvåra möjligheterna för att på egen
            hand komma ifrån problemen”. De s.k. förebyggande åtgärderna,
            som var angivna i den gamla barnavårdslagen resp. nykterhetsvårdslagen,
            saknas i nuvarande social- tjänstlagstiftning. De kännetecknades
            av: —- att de ålade den sociala myndigheten skyldighet att aktivt
            agera samt anvisade åtgärder och garanterade rättssäkerhet för
            den enskilde, — att de tidigaste insatserna byggde på frivillighet,
            men föreskrift och övervakning kunde beslutas oberoende av samtycke,
            — attde icke helt frivilliga insatserna krävde skriftlig motivering
            och beslut av nämnd och kunde överklagas, — att ingen kunde bli
            föremål för tvångsåtgärd utan att förebyggande åtgärder först
            hade prövats eller dessa åtgärder kunde bedömas som gagnlösa,
            — att åklagare kunde underlåta åtal och tingsrätt kunde döma till
            ”överläm- nande” med hänvisning till de åtgärder som innebar ett
            strikt åtagande för den sociala myndigheten.
          </p>
          <p xml:id="i-J8gc6XC4p9m5iSCMyGvCVJ">
            I dag torde det inte finnas någon som är beredd att påstå att
            LVU och LYM är några bra lagar och att de kan utgöra ramen för
            en vettig vård och behandling. När socialberedningen i januari
            1981 presenterade sitt förslag till LVM ansåg vi redan då att
            den nya LVM-lagen är som politisk kompromiss en fullträff men
            som vårdlagstiftning näst intill oduglig. LVM är en så dålig lag
            att det inte är lönt att komma med förslag till tillägg och delvisa
            ändringar. Hela lagen måste göras om. Man borde tagit mera fasta
            på Alternativutred- ningens förslag, där man framhåller förebyggande
            åtgärder. Frivillighet bör vara förstahandsalternativet vid behandling
            och tvångsingripande skall utgöra undantag. Ingripande och behandling
            bör ske på tre nivåer: 1) frivilliga åtgärder inom ramen för socialtjänstlagens
            bestämmelser, 2) övervakning och andra föreskrifter som sociala
            nämnden ålägger missbrukaren, och i sista hand, 3) frihetsberövande.
            S. k. vilande resolution bör vara möjlig att ge och verkställighetstiden
            för beslut skall vara ett år. Behandlingen skall vara individuellt
            anpassad. Vårdtiden skall normalt vara högst ett år, men skall
            kunna förlängas om det är nödvändigt för att erhålla ett bestående
            resultat. Frihetsberövande skall beslutas av länsrätten efter
            ansökan av sociala nämnden. Övriga åtgärder beslutas av socialnämnden.
          </p>
          <p xml:id="i-YSufWigZtSh3wdvNun4YHe">
            Effektivare organisation
          </p>
          <p xml:id="i-WPbyH9bY1JrWVKfej7Xada">
            I våra motioner 1981/82:207-210 och 1982/83:267-268 har vi givit
            en utförlig bakgrundsbeskrivning av narkotikaproblemen. Vi skall
            inte upprepa den här, utan hänvisar till motionerna i fråga. Däremot
            återkommer vi till frågan om en effektivare organisation.
          </p>
          <p xml:id="i-5QzEeZCQEdyR57B5adKGBM">
            1" Riksdagen 1984/85. 3 saml. Nr 789-791
          </p>
          <pb facs="riksdagen-motions-pdf/data/198485/mot_198485__789/mot_198485__789-006.pdf"/>
          <fw xml:id="i-8sWnu1GXrHNaX6CCDGyPBe">
            Mot. 1984/85:789 6
          </fw>
          <p xml:id="i-Fwv4v2JYZdX4dsh3DD6msn">
            Om samhällets resurser skall kunna utnyttjas på ett riktigt sätt
            måste två viktiga förutsättningar vara uppfyllda: 1. Insatserna
            måste riktas mot den allvarligaste brottsligheten och särskilt
            mot dess svagaste länkar. 2. De resurser som utnyttjas måste mot
            bakgrund av vad de riktas mot vara allsidigt sammansatta. De måste
            kunna arbeta snabbt och effektivt utan hindrande byråkratiskt
            och administrativt krångel i form av t. ex. gränsdragningen mellan
            myndigheter.
          </p>
          <p xml:id="i-Kv9poWV5gG3xAXc9D7jyno">
            Samhället besitter i själva verket stora resurser för förebyggande
            och bekämpande åtgärder inom narkotikaområdet. Men dessa resurser
            är splittrade i vad gäller både organisation och ansvar. Myndigheter,
            såsom skola, socialvård, polis, domstolar och kriminalvård, arbetar
            med narkotikaproblemet efter olika förutsättningar med olika mål
            och tyvärr alltför sällan i samverkan. Enligt vår mening måste
            nya regler för samarbetet utarbetas, med avsikt att skapa en effektivare
            och längre gående samverkan mellan berörda myndigheter. Vad som
            krävs för bekämpning av narkotikaproblemet är en snabb och effektiv
            organisation som har överblick över hela strukturen och snabbt
            kan ingripa, utreda, lagföra och följa upp effekterna av sina
            insatser genom hela kedjan, från inledande insatser i skola, socialvård,
            polis m. m. till kriminal- vård eller narkomanvård och återanpassning
            i samhället. Organisationen skall inte strikt behöva följa myndighetsgränser.
            Den skall snabbt kunna på konsult- eller arvodesbas knyta till
            sig sakkunskap i form av t. ex. juridisk, medicinsk eller social
            expertis. Strävan skall vara att komma åt missbruket samtidigt
            och riktat mot alla delar av strukturens svaga punkter. Sådana
            insatser skulle snabbt kunna pressa ned bruket och återställa
            tilltron till samhällets förmåga att tillgodose medborgarnas krav.
            Vi förordar därför att man snarast tillskapar samordnade organ,
            lokalt, regionalt och centralt, för ledning av förebyggande och
            bekämpande av narkotikabruk och narkotikabrottslighet. I varje
            kommun måste det bildas grupper, som kontinuerligt följer narkotikafrågan.
            Förutom polis och sociala myndigheter bör det finnas representanter
            för Hem och Skola, elevföreningar och så många aktiva ungdoms-
            och idrottsföreningar som möjligt. Det gäller att slå tillbaka
            mot narkotikan på bred front, när det ännu finns tid att göra
            något. På länsplanet bör motsvarande organisation samordna insatserna
            för narkotikabekämpning så att inga ärenden ”faller mellan stolarna”
            på grund av traditionella myndighetsgränser. Vi förordar därför
            att en sådan länsgrupp av representanter för polis, åklagare,
            domstolar, länsstyrelsens socialvårdskonsulent, landstingets sjuk-
            vårdsstyrelse, länets Hem och Skolaförening samt länsskolnämnden
            bil- das.
          </p>
          <pb facs="riksdagen-motions-pdf/data/198485/mot_198485__789/mot_198485__789-007.pdf"/>
          <fw xml:id="i-MoC2oY8PkFC8PTzrHuKjRV">
            Mot. 1984/85:789 2
          </fw>
          <p xml:id="i-P9xUKRihCvFFiw5xuyZo82">
            Enligt vår mening är de åtgärder som syftar till att samordna
            insatserna på lokalt och regionalt plan så viktiga att dessa bör
            prioriteras i särskild ordning.
          </p>
          <p xml:id="i-UrjrnyPZUbCN5zwk1JPJTj">
            Hemställan
          </p>
          <p xml:id="i-LHDDicGdNYpXC5rz7Fo1Es">
            Med stöd av det anförda hemställer vi” 1. attriksdagen hos regeringen
            begär förslag till lagstiftning som kriminaliserar all hantering
            av narkotika (olovlig befattning) utom för medicinskt bruk i enlighet
            med vad som anförts i motionen, 2. attriksdagen som sin mening
            ger regeringen till känna vad som i motionen anförts om lokal
            samordning av resurser för bekäm- pande av narkotikamissbruket
            i enlighet med vad som anförts i motionen.
          </p>
          <p xml:id="i-9aWspPh7Akzt7nocdHR3dH" type="date">
            Stockholm den 18 januari 1985
          </p>
          <div xml:id="i-567rAx5MqhCaDz7hvNoMp9" type="signatureBlock">
            <list xml:id="i-TRGwEKugbyQub2kinKT22K">
              <item xml:id="i-DuNKkea4sNXMVUvwy5oTeH" who="i-GTDxf4NudVQ4es4EhotQR1" type="signature">
                STEN SVENSSON (m)
              </item>
              <item xml:id="i-QnQMbpZttC1WebVHo7qSVY" who="i-UdeDQyYWBKwQC4gtSJz6UW" type="signature">
                BJÖRN KÖRLOF (m)
              </item>
            </list>
          </div>
          <p xml:id="i-LphNUCA3ZYmR21NPtFq8CA">
            + Se även motion 1984/85:790.
          </p>
        </div>
      </div>
    </body>
  </text>
</TEI>
