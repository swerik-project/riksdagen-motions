<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00380">
  <teiHeader>
    <fileDesc>
      <titleStmt>
        <title>Rättssäkra våldtäktsärenden</title>
        <author corresp="i-TEkdGy8DEUwcbVAxHygs6z">av Maria Lundqvist-Brömster (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättssäkra våldtäktsärenden</title>
          <idno type="rdwebb">H102Ju380</idno>
          <rs type="number">Ju380</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju380/text</ref>
          <ref type="dokument_url_html">http://data.riksdagen.se/dokument/H102Ju380</ref>
          <ref type="dokumentstatus_url_xml">http://data.riksdagen.se/dokumentstatus/H102Ju380</ref>
          <ref type="doc">http://data.riksdagen.se/fil/A8E6173C-2161-4CD3-A75F-3E426B2DDC49</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TEkdGy8DEUwcbVAxHygs6z</idno>
            <name>Maria Lundqvist-Brömster</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q284YyEUFSpBq9mf5Q8MSX" type="signed"/>
        <correspContext corresp="i-Q284YyEUFSpBq9mf5Q8MSX">
          <note type="signatory" corresp="i-TEkdGy8DEUwcbVAxHygs6z"/>
        </correspContext>
        <correspAction xml:id="i-RY4Zj7BYM1XBXYv82kGczQ" type="numbering">
          <date when="2013-10-07"/>
        </correspAction>
        <correspAction xml:id="i-K2Vnpdjjfio1m4XDTYpFa8" type="submission">
          <date when="2013-10-04"/>
        </correspAction>
        <correspAction xml:id="i-ECbCQeqHrSur82ByfHQQLo" type="transfer">
          <date when="2013-10-03"/>
        </correspAction>
        <correspAction xml:id="i-86M2E6QsrzsTjQHSKuVJGQ" type="assigned"/>
        <correspContext corresp="i-86M2E6QsrzsTjQHSKuVJGQ">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SYaN9TbdkRVQjHBm3Bu1wa" type="motHeader"/>
      <div xml:id="i-REpLGoo7Ku2ag32mx7Vutd" type="motBody">
        <div xml:id="i-S3kjSeEbzjdds5QMVFGJis" type="motProposal" subtype="förslag">
          <head xml:id="i-W5G8gbMNaSDKEQBuKZuPWB">
            Förslag till riksdagsbeslut
          </head>
          <p xml:id="i-Cj9qLBA3y4yoFYU5p9axAY">
            Riksdagen tillkännager för regeringen som sin mening vad som
            anförs i motionen om att tillsätta en oberoende och nationell
            granskningskommission för våldtäktsärenden.
          </p>
        </div>
        <div xml:id="i-VjWAogJhV7TY8dkCFmDfMB" type="motContent">
          <head xml:id="i-HJCB3CpW6K3cyYhBY6ahZX" type="h1">
            Motivering
          </head>
          <p xml:id="i-2zGTkFDbadJYCeEsWWkenF">
            Våldtäkt är ett av de mest kränkande brotten en människa kan
            utsättas för. Under de senaste decennierna har det bildats en
            stark opinion mot mäns våld mot kvinnor och den svenska sexualbrottslagen
            har varit föremål för flera omarbetningar. För rättsväsendet är
            våldtäkt ett av de mest prioriterade brotten att bekämpa. Därför
            är det av stor vikt att det finns samlad kunskap om hur rättsväsendet
            fungerar när det gäller våldtäkter.
          </p>
          <p xml:id="i-2BaDKiTd3QrVXCbM4EEFCA">
            Totalt anmäldes det 16 900 sexualbrott under 2012. Hälften av
            brotten klassas som sexuellt ofredande eller blottning. De anmälda
            våldtäkterna minskade med 3 % vilket är en marginell minskning
            jämfört med 2011. Under 2011 var det lite mer än hälften av alla
            sexualbrott som klarades upp. Men sett över en tidsperiod så har
            de anmälda våldtäkterna ökat kontinuerligt, vilket har flera orsaker.
            Sexualbrott är en av de brottstyper som polisanmäls i minst utsträckning.
            Enligt den Nationella trygghetsundersökningen (NTU 2011) anmäls
            endast 23 % av sexualbrotten.
          </p>
          <p xml:id="i-U1YepSLuxyiMog8Wawvbmk">
            Sexualbrott i allmänhet och våldtäkt i synnerhet är inte enkla
            brott att studera. De allra flesta sexualbrott förblir oupptäckta.
            Den integritetskränkning som våldtäkten innebär gör att många
            brottsoffer undviker att synliggöra sin utsatthet genom en polisanmälan
            eller vid undersökningar. Därtill läggs de flesta ärenden ned
            i ett tidigt skede av utredningen, vanligtvis med motiveringen
            att brott inte kan styrkas. Endast en liten andel av de våldtäkter
            som anmäls leder alltså i slutändan till att åtal väcks.
          </p>
          <p xml:id="i-AdZRWTkfx3dXtd6LJFhdbA">
            Brottsoffrets möjlighet att få rättvisa och upprättelse är i
            mycket stor utsträckning beroende av förundersökningens kvalitet.
            Ändå har liten uppmärksamhet ägnats åt att systematiskt identifiera
            och analysera brister vad gäller den rättsliga hanteringen av
            våldtäkter i Sverige. Därmed minskar även möjligheten att skaffa
            underlag för konkreta förbättringar.
          </p>
          <p xml:id="i-QsSiJNxd2DUc7yjUSe6bts">
            Det är nödvändigt att polisens och åklagarnas arbete vad gäller
            att utreda och lagföra våldtäkt och andra sexualbrott förbättras.
            Kvaliteten i arbetet behöver stärkas för brottsoffrens rätt till
            rättvisa och upprättelse. Men det behöver även stärkas för allmänhetens
            tilltro till rättsväsendets förmåga att utreda, åtala och lagföra
            så allvarliga och integritetskränkande brott som våldtäkt. På
            sikt skulle detta också kunna leda till att anmälningsbenägenheten
            ökar.
          </p>
          <p xml:id="i-SvkYxRv17pCnV1STpAKmDo">
            Den handlingsplan för att bekämpa mäns våld mot kvinnor, hedersrelaterat
            våld, förtryck och våld i samkönade relationer som riksdagen ställt
            sig bakom innefattar en rad åtgärder för att motverka sexualbrott
            och våldtäkter, stödja brottsoffren och förbättra rättsväsendets
            verksamhet. Men därutöver behövs en genomgripande och nationell
            granskning av själva hanteringen av våldtäktsärenden för att säkerställa
            att kvaliteten i polisens och Åklagarmyndighetens utredningsarbete
            håller en enhetlig och hög nivå i hela Sverige. Hela vårt rättsväsende
            måste på ett betryggande sätt utreda även dessa brott och ställa
            gärningsmännen inför rätta – det ligger i såväl brottsoffrets
            som samhällets intresse.
          </p>
          <p xml:id="i-SxFdEwNJPnfTmW66gvhV48">
            En granskningskommission, som tidigare bland annat Amnesty föreslagit,
            skulle möjliggöra omfattande och jämförande studier som grund
            för förslag om ytterligare åtgärder för att förbättra rättsväsendets
            hantering av våldtäktsärenden. Man skulle också få ett granskningssystem
            för kvalitetshöjning och större överensstämmelse i arbetet mellan
            olika polisdistrikt och åklagarkamrar. En systematisk granskning
            av alla nedlagda våldtäktsutredningar skulle innebära en ingående
            uppföljning för att säkerställa att såväl nya som tidigare vidtagna
            åtgärder verkligen fungerar.
          </p>
          <p xml:id="i-Q1QFBJKSvxqBgYtFH8BXZ7">
            Regeringen bör därför tillsätta en oberoende och nationell granskningskommission
            för att förbättra rättsväsendets hantering av våldtäktsärenden.
            Detta bör riksdagen ge regeringen tillkänna.
          </p>
        </div>
        <div xml:id="i-Sfii1cswvBQKKkxjB3LfoB" type="motSignatures">
          <list xml:id="i-U9Bu1qfmzpBvH3Rg8zVS8A">
            <item xml:id="i-Uqmt1goTSSmp1pet3AUvv1">
              Maria Lundqvist-Brömster (FP)
            </item>
          </list>
        </div>
      </div>
    </body>
  </text>
</TEI>
