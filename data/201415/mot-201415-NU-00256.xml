<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-NU-00256">
  <teiHeader>
    <fileDesc>
      <titleStmt>
        <title>100 procent förnybar energi</title>
        <author corresp="i-JZgLiagTc1Uwgw1yzLWrSS">av Birger Lahti m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:256 av Birger Lahti m.fl. (V)</title>
          <idno type="rdwebb">H202256</idno>
          <rs type="number">256</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H202256/text</ref>
          <ref type="dokument_url_html">http://data.riksdagen.se/dokument/H202256</ref>
          <ref type="dokumentstatus_url_xml">http://data.riksdagen.se/dokumentstatus/H202256</ref>
          <ref type="docx">http://data.riksdagen.se/fil/1727A0D2-E357-4456-844E-403990635220</ref>
          <ref type="pdf">http://data.riksdagen.se/fil/E9D116C3-8825-4085-9BCA-31A3B35DA195</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9cJeCJQVLvq2uwhCSJitck" type="signed"/>
        <correspContext corresp="i-9cJeCJQVLvq2uwhCSJitck">
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-NdFooct8dJmFxofvr7dud4" type="submitted">
          <date when="2014-11-04"/>
          <time when="15:49:34"/>
        </correspAction>
        <correspAction xml:id="i-BJBQSmzTXsNuzNfx1XHjfQ" type="reviewed">
          <date when="2014-11-04"/>
          <time when="17:56:18"/>
        </correspAction>
        <correspAction xml:id="i-3DDY2J1tCn1YjaGgCjmLVD" type="referred">
          <date when="2014-11-12"/>
        </correspAction>
        <correspAction xml:id="i-L2LDXCgs6JXMee4sZ6v7Pz" type="assigned">
          <date when="2018-06-05"/>
          <time when="10:30:20"/>
        </correspAction>
        <correspContext corresp="i-L2LDXCgs6JXMee4sZ6v7Pz">
          <ref type="assignedTo">Näringsutskottet</ref>
        </correspContext>
        <correspAction xml:id="i-WPB8U1UEbX2SEWh1B7hfXv" type="behandlas_i"/>
        <correspContext corresp="i-WPB8U1UEbX2SEWh1B7hfXv">
          <ref type="uppgift">2014/15:NU3</ref>
          <ref type="ref_dok_id">H201NU3</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">NU3</ref>
          <ref type="ref_dok_titel">Utgiftsområde 21 Energi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QYsFoTfYm1yTTfn64aM7Z2" type="behandlas_i"/>
        <correspContext corresp="i-QYsFoTfYm1yTTfn64aM7Z2">
          <ref type="uppgift">2014/15:NU9</ref>
          <ref type="ref_dok_id">H201NU9</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">NU9</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8sNAhbn1BbbWutj7DY9tjY" type="behandlas_i"/>
        <correspContext corresp="i-8sNAhbn1BbbWutj7DY9tjY">
          <ref type="uppgift">2014/15:NU7</ref>
          <ref type="ref_dok_id">H201NU7</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">NU7</ref>
          <ref type="ref_dok_titel">Regional tillväxtpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AaVegCpJQsUsJLiHtP5wSg" type="behandlas_i"/>
        <correspContext corresp="i-AaVegCpJQsUsJLiHtP5wSg">
          <ref type="uppgift">2014/15:MJU13</ref>
          <ref type="ref_dok_id">H201MJU13</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU13</ref>
          <ref type="ref_dok_titel">Klimatpolitik m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SWDQR8Mmng25mH57fYB3uo" type="behandlas_i"/>
        <correspContext corresp="i-SWDQR8Mmng25mH57fYB3uo">
          <ref type="uppgift">2014/15:NU12</ref>
          <ref type="ref_dok_id">H201NU12</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">NU12</ref>
          <ref type="ref_dok_titel">Redovisning av elnätsverksamhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:256 av Birger Lahti m.fl. (V) 100
          procent förnybar energi
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-D5PjhpQGogPzSKgV1pwapz">
            1 Förslag till riksdagsbeslut
          </head>
          <list style="ol">
            <item xml:id="i-DaeUHScqyTPJLKnCa6tyNk">
              Riksdagen tillkännager för regeringen som sin mening vad som
              anförs i motionen om att regeringen ska ge myndigheter i uppdrag
              att utanför elcertifikatssystemet upphandla el från havsbaserade
              vindkraftverk till fast pris.
            </item>
            <item xml:id="i-FikSZM6mQVT2CrS1cJUiS7">
              Riksdagen tillkännager för regeringen som sin mening vad som
              anförs i motionen om att avskaffa möjligheten till kommunalt veto
              mot vindkraft.
            </item>
            <item xml:id="i-TjSqNVZ6x329J3WdSDA7rP">
              Riksdagen tillkännager för regeringen som sin mening vad som
              anförs i motionen om att reglera vindkraftens bygdepeng.
            </item>
            <item xml:id="i-2LiSJ4Lgm8ZfJdujupBU1p">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              till förändrat avkastningskrav för Svenska kraftnät senast till
              bolagsstämman 2016.
            </item>
            <item xml:id="i-NgyYJ1wAjx59Zkf8ddrxWH">
              Riksdagen tillkännager för regeringen som sin mening vad som
              anförs i motionen om att utreda möjligheterna att få till stånd
              en snabbare tillståndsprocess för stamnätskoncessioner.
            </item>
            <item xml:id="i-T94WqugScy8Nrt5UvJrZXj">
              Riksdagen tillkännager för regeringen som sin mening vad som
              anförs i motionen om nationella planeringsmål för solel och solvärme.
            </item>
          </list>
        </div>
        <div type="motContent">
          <head xml:id="i-K6hX7GrwwVrXyTK4UAyCxZ" type="h1">
            2 Ett förnybart energisystem
          </head>
          <p xml:id="i-8CW8wn74Z8wpPhYGVyd9km">
            Världens energianvändning ökar ständigt. I både Europa och resten
            av världen kommer behovet av energi att öka under de närmaste
            decennierna. Den ökande energiförbrukningen hänger ihop med befolkningsutvecklingen
            i världen. År 2050 beräknas befolkningen uppgå till någonstans
            mellan 9 och10 miljarder människor. Människor som kommer att kräva
            sin beskärda del av jordens tillgångar och välstånd.
          </p>
          <p xml:id="i-W8KjyhweRRz9nwKQbYAobn">
            Det är kol, olja och gas som dominerar produktionen. Denna utveckling
            är inte hållbar.
          </p>
          <p xml:id="i-6M71nx9xBUt55ay7LZsoqj">
            Vänsterpartiet vill att Sverige i stället ska vara en föregångare
            i omställningen till ett förnybart energisystem. Sverige ska vara
            ett land som tar ansvar för kommande generationer. Investeringar
            i det svenska energisystemet är en viktig och nödvändig del i
            miljö- och klimatomställningen i Sverige. Fokus ska ligga på de
            förnyelsebara naturresurserna: sol, vind, vatten och skog. Vi
            har kunskaperna inom en rad områden, vi har tekniken och vi vet
            att det är dyrare att inte göra något än att göra något. Räkningen
            ska betalas och frågan är av vem. Klimatförändringen är ett faktum
            som drabbar alla.
          </p>
          <p xml:id="i-2a7EZGUyjKzZAm5uuuZ8LU">
            Satsningar på förnybar elproduktion är helt nödvändiga för att
            nå målet: ett ekologiskt hållbart samhälle.
          </p>
          <p xml:id="i-CP5wEQB5WHFpyEegHiotCP">
            Vi välkomnar därför regeringens besked om att elcertifikatsystemet
            höjs till 30 TWh för att främja utbyggnaden av förnybara energikällor
            till 2020 och att ett mål till år 2030 ska tas fram. Höjningen
            till 30 TWh 2020 är den nivå som Vänsterpartiet tidigare har föreslagit.
            Vi anser därtill att målet ska vara 100 procent förnybart senast
            2040.
          </p>
          <p xml:id="i-Uesz2LGD88LJXhRwZFWTqe">
            Vi välkomnar även att regeringen aviserat att ett helhetsgrepp
            om det statliga bolaget Vattenfall ska tas i syfte att göra det
            ledande i omställningen av energisystemet.
          </p>
          <p xml:id="i-4DfPhGVhBWBGcZWkc8QGyt">
            Energieffektivisering är dock den kanske viktigaste vägen till
            en hållbar energiförsörjning. Investeringar i energieffektivisering
            har också visat sig vara en mycket lönsam affär. Trots det sker
            energieffektivisering sällan av sig självt. Energieffektivisering
            kräver oftast investeringar och dessa motverkas dels av ett fokus
            på kortsiktig lönsamhet, dels av att investeringar i kärnverksamheten
            har högre prioritet. Därför behövs det ekonomiska incitament för
            framförallt industrin och bostadssektorn att investera i energieffektivisering.
          </p>
          <p xml:id="i-C6CMWPnKv55un1g2h6BVq1">
            Vänsterpartiet är överens med regeringen om en satsning i budgetpropositionen
            på upprustningsstöd för miljonprogramsområden som bl.a. ska bidra
            till energieffektivisering. Vänsterpartiet har även fler förslag
            angående energieffektivisering i bostadssektorn i motionen ”En
            ny bostadspolitik” (V230).
          </p>
          <p xml:id="i-5CQzg1RD8zLRgGrYbDeTgz">
            Satsningar på energieffektivisering och förnybar energi innebär
            förutom de miljömässiga vinsterna en stor möjlighet att skapa
            många arbetstillfällen.
          </p>
          <p xml:id="i-R7fF2tWNf7umwP7N55u4f2">
            I denna motion tas en rad förslag upp som skulle påskynda omställningen
            av energiproduktionen i Sverige. Vi tar upp frågan om kärnkraften
            i en särskild motion ”Avveckla kärnkraften” (V531). Vi avser att
            återkomma med en motion om skogen som förnyelsebar resurs senare
            under mandatperioden.
          </p>
          <head xml:id="i-6SVReGzLitWBYaoKCRPV8n" type="h1">
            3 Vindkraften
          </head>
          <p xml:id="i-JHu6ibD5udV1qWSTWUd8HL">
            Vindkraften blir alltmer konkurrenskraftig. Vindkraft är den
            förnybara energikälla som ökar mest i världen och utvecklingen
            i Sverige visar på samma trend, från 2,5 TWh 2009 till 9,9 TWh
            el från vindkraftverken 2013. Utbyggnaden måste fortsätta. Förutom
            en höjd ambitionsnivå med elcertifikatsystemetet föreslår vi här
            ytterligare åtgärder för att påskynda utvecklingen.
          </p>
          <head xml:id="i-8dtXZY142Yb7gHnm3zKzGu" type="h2">
            3.1 Stimulera havsbaserad vindkraft
          </head>
          <p xml:id="i-VnYixVrxS9qyEghEXZeFg5">
            Trots att det finns en stor potential för havsbaserad vindkraft
            i Sverige har byggandet ännu inte tagit fart. Havsbaserad vindkraft
            ger dessutom fler jobb i Sverige, p.g.a. att mycket arbete måste
            utföras på plats. Fyra femtedelar av kostnaden för ett landbaserat
            vindkraftverk ligger i tillverkningen. För havsbaserad vindkraft
            är motsvarande andel en dryg tredjedel. Resten är kostnader för
            fundament, service, underhåll, hamnar, båtar m.m.
          </p>
          <p xml:id="i-eQwjZynxhN6VGYB6ffor4">
            Vänsterpartiet vill främja forskning och utveckling av vindkraft
            till havs för att säkerställa lönsamhet och driftsäkerhet. Men
            det är även nödvändigt att öka efterfrågan. Regeringen bör därför
            ge myndigheter i uppdrag att utanför elcertifikatsystemet upphandla
            el från havsbaserade vindkraftverk till fast pris. Detta bör riksdagen
            som sin mening ge regeringen till känna.
          </p>
          <head xml:id="i-55DCXYNTmAaBGGB6svzmwr" type="h2">
            3.2 Gynnsamma skatteregler för den förnybara energin
          </head>
          <p xml:id="i-H8iZ8NsL5iYMBk3Fq87fYf">
            Utvecklingen för vindkraftskooperativen har hejdats av införandet
            av en uttagsskatt på mellanskillnaden mellan elpriset på börsen
            Nordpool och det pris andelsägarna betalar på elleveranser från
            kooperativen. Vidare har Skatteverket genom en egen tolkning av
            ellagen kraftigt reducerat energiskattebefrielsen för kommuner
            och företag som äger och producerar vindkraftsel för egen förbrukning.
            Skatteverket har också genom ett ställningstagande angående momsregler
            gjort det väsentligt mer komplicerat och dyrare att sälja vindkraftverk
            till kommuner och företag.
          </p>
          <p xml:id="i-WQZ4wgBPqwNVc3zXHpgH7L">
            Att den mycket positiva utvecklingen av vindkraften bromsas upp
            på detta sätt är inte bra. Samhället bör underlätta för småskalig
            förnybar elproduktion. Vänsterpartiet är därför överens med regeringen
            om att en skattereduktion för mikroproduktion av förnybar el införs
            den 1 januari 2015. Vi är också överens om att regeringen ska
            följa upp och utvärdera skattereduktionen samt undersöka möjligheterna
            att förenkla förfarandet, ytterligare underlätta för privatpersoners
            egenproduktion av el, och att låta fler, såsom andelsägare av
            förnybar el, komma i åtnjutande av skattereduktionen.
          </p>
          <head xml:id="i-Q6j4qj98p1bC4EN1w7fxCo" type="h2">
            3.3 Avskaffa möjligheten till kommunalt veto mot vindkraft
          </head>
          <p xml:id="i-753WmaksxWod17Ptbg8WtZ">
            Kommunerna har i dag i praktiken vetorätt mot vindkraft. Detta
            genom att en kommun som är negativt inställd till vindkraft helt
            kan enkelt låta bli att ta upp sådana ärenden och därmed helt
            bromsa utbyggnaden. Vetorätten står i skarp kontrast till att
            kommunerna inte har samma möjligheter att hindra utvinning av
            fossil och klimatpåverkande energi, som t.ex. olja och gas.
          </p>
          <p xml:id="i-Y7XA96Qq2wGT4PuXV1XvMR">
            Formerna för kommunernas inflytande på vindkraftssidan måste
            därför förändras och kravet på tillstyrkande bör tas bort. Kommunernas
            åsikt ska väga tungt, men i ett läge där Sverige på energiområdet
            ska gå från fossil- och kärnkraftsenergi till förnybart och lägre
            energianvändning är ett kommunalt veto orimligt.
          </p>
          <p xml:id="i-WAjEaLkwHEnfWDMFbP637d">
            Vad som ovan anförts om att avskaffa möjligheten till kommunalt
            veto mot vindkraft bör riksdagen som sin mening ge regeringen
            till känna.
          </p>
          <head xml:id="i-TX1UATdEUjeynXCYbAeixY" type="h2">
            3.4 Reglera vindkraftens bygdepeng
          </head>
          <p xml:id="i-4h7nwxpFVR1MywawJx31nq">
            På vattenkraftssidan finns en bygdepeng som utgår till vattenkraftskommuner
            och som används till upprustning av lokaler m.m. Denna bygdepeng
            regleras i en förordning. På vindkraftssidan har en bygdepeng
            uppstått som ett krav från olika kommuner, men det har skett på
            frivillig väg utan förordningsreglering. Vänsterpartiet föreslår
            att även bygdepengen för vindkraft regleras i förordning för att
            inte de bäst förhandlande kommunerna ska få de högsta ersättningarna.
            Detta skulle göra det svårare för oseriösa aktörer att verka och
            öppnar inte för diskussion om otillbörlig påverkan.
          </p>
          <p xml:id="i-QaTjji117nPkF7BFBn8TcL">
            Vad som ovan anförts om att reglera vindkraftens bygdepeng bör
            riksdagen som sin mening ge regeringen till känna.
          </p>
          <head xml:id="i-XFdUfwnS7qqUWDwrdsTENP" type="h2">
            3.5 Snabbare utbyggnad av elnätet
          </head>
          <p xml:id="i-CqYS4AY9nCepgP5McGd1ij">
            Utbyggnaden av stamnätet för el i Sverige är kraftigt eftersatt
            och stora delar av det existerande nätet behöver förnyas. I Svenska
            kraftnäts Perspektivplan 2025, som fastslogs 2013, beräknas behovet
            av investeringar och reinvesteringar till 55–60 miljarder kronor
            fram till 2025. Som en jämförelse kan nämnas att investeringarna
            under perioden 2000-2011 uppgick till 10,6 miljarder kronor.
          </p>
          <p xml:id="i-PgXMBk4ZAWBf4zRu2PTHyv">
            I takt med att nya vindkraftverk ansluts till nätet förvärras
            dagens problem med flaskhalsar i överföringen av elen till konsumenterna
            genom elnäten. Ett särskilt bekymmersamt problem är att dagens
            elnät inte räcker till för att utbyggnaden av vindkraftsel i norra
            Sverige ska komma hela Sverige till del. Nätkapaciteten måste
            byggas ut så att elen kan överföras till södra Sverige där elförbrukningen
            är större.
          </p>
          <p xml:id="i-EeT1cKEt7xnUaomtTdJKAM">
            I ett läge när Svenska kraftnät står inför stora investeringsbehov
            är det inte rimligt att varje år ge hundratals miljoner i utdelning
            till staten. Regeringen bör återkomma med förändrat avkastningskrav
            för Svenska kraftnät senast till bolagsstämman 2016. Detta bör
            riksdagen som sin mening ge regeringen till känna.
          </p>
          <p xml:id="i-W9rV5Cqywp8fAY7GSuMg6E">
            Vidare måste tillståndsprocessen för stamnätskoncessioner snabbas
            upp. I dag tar tillståndsprocessen för stamnätet orimligt lång
            tid. Flaskhalsarna i elnätet och den långsamma tillståndsgivningen
            är två av de problem Riksrevisionen lyfter fram i sin rapport
            ”Staten på elmarknaden – insatser för en fungerande elöverföring”
            (RIR 2013:3). Bland de orsaker till problemen som Riksrevisionen
            identifierar finns den tidigare regeringens passivitet i styrningen
            av Svenska kraftnät, dess bristande återkoppling till riksdagen
            om orsakerna till Svenska kraftnäts ouppfyllda investeringsplaner
            samt avsaknaden av gemensamma riktlinjer för länsstyrelserna för
            deras insatser i tillståndsprocessen för stamnät.
          </p>
          <p xml:id="i-Kxzs5VeNDYkGAdbxL4m6cV">
            Regeringen bör ge ansvariga myndigheter i uppdrag att utreda
            möjligheterna till en snabbare tillståndsprocess för stamnätskoncessioner.
            Detta bör riksdagen som sin mening ge regeringen till känna.
          </p>
          <head xml:id="i-JLvgbT8GvFnhPiZgyJbqJM" type="h1">
            4 En ljusnande framtid – satsa på solenergin
          </head>
          <p xml:id="i-Dt2n3AiH9QS9TKAwXxZMTm">
            Energi från solen finns i närmast oändliga mängder. Ändå används
            bara en mikroskopisk del för att producera energi. Även om en
            stor del av den solenergi som når jorden inte går att ta till
            vara finns det ändå en enorm potential att utnyttja solen som
            kraftkälla mycket effektivare än i dag. Många länder har upptäckt
            detta. I Sverige står investeringar i solenergi än så länge och
            stampar, trots stort intresse bland företag, offentlig sektor
            och privatpersoner. Vänsterpartiet vill kraftigt öka produktionen
            av ren el från solen.
          </p>
          <p xml:id="i-BCKjLg6gzxxiiHb6ajLnLZ">
            I takt med fallande priser på solceller har utbyggnaden av solenergianläggningar
            börjat ta fart i världen. År 2013 var den installerade effekten
            i solpaneler i världen 138,9 gigawatt (GW) enligt rapporten Global
            Market Outlook for Photovaltaics 2014–2018 från den europeiska
            branschorganisationen EPIA. Detta innebär en kapacitet som kan
            tillgodose ett energibehov motsvarande 45 miljoner europeiska
            hushåll. Efter att Europa tidigare har lett utvecklingen skedde
            den största utbyggnaden 2013 i Asien.
          </p>
          <head xml:id="i-H41eS4TsLC7FTWGByFG7Xs" type="h2">
            4.1 Solrevolutionen i Tyskland
          </head>
          <p xml:id="i-3YwpksHszxn9UAykrPPkT6">
            Tyskland är världens i särklass största producent av solenergi,
            med en fjärdedel av världsproduktionen. År 2013 var den totala
            installerade kapaciteten i Tyskland 35,7 GW. Den snabba tyska
            utbyggnaden av solenergi är direkt kopplad till politiska beslut.
            Tysklands stora energiomställning Die Energiewende innebär att
            kärnkraften helt och hållet ska vara avvecklad år 2022 och att
            80 procent av energiproduktionen ska vara förnybar senast 2050.
            Det är alltså den förnybara energin som ska växa. Det är främst
            solenergi och vindkraft som har byggts ut när reaktorerna har
            stoppats samtidigt som man satsat kraftigt på energieffektivisering.
          </p>
          <p xml:id="i-MbppjmSc2jUQoyGJBgYDzb">
            En annan bärande del i den tyska energiomställningen är lagen
            om förnybar energi, EEG (Erneuerbare Energien Gesetz), som garanterar
            producenterna av förnybar energi ett fast pris för den el de producerar
            och ger den förnybara energin företräde i elnätet framför t.ex.
            kol och kärnkraft. Med EEG är det lätt för tyska hushåll att ta
            ett banklån för exempelvis utbyggnad av solceller på taket. Kanske
            håller det tyska systemet på att rita om de traditionella ägarförhållandena
            på energimarknaden. Hushållen har blivit stora producenter av
            förnybar energi, i synnerhet solenergi.
          </p>
          <head xml:id="i-9wPeSTfrEWG7QQPYJvVAPD" type="h2">
            4.2 Danmark större än Sverige
          </head>
          <p xml:id="i-B6TywNKksNCeoPABJCB8nP">
            Även i Danmark har solelen vuxit fort. Trots mycket större yta
            per invånare har Sverige i dagsläget endast 4 W installerad solelskapacitet
            per invånare jämför med Danmarks 98 W. Skälet till den snabba
            danska utbyggnaden är att man 2010 uppgraderade det tidigare systemet
            med nettodebitering samt sjunkande priser på solceller. Med det
            danska systemet - som är inriktat på småskalig produktion av förnybar
            el – kan producenterna tanka ut sitt överskott på elnätet och
            kvitta det mot sin elräkning. Danmark har också antagit en energistrategi
            med målsättningen att senast år 2050 vara helt oberoende av fossila
            energikällor. När nettodebiteringssystemet begränsades år 2013
            bromsade dock utvecklingen in. Detta visar hur stor roll ett sådant
            system kan spela.
          </p>
          <head xml:id="i-82AbgvmBP5oY9hfGbbPvbM" type="h2">
            4.3 Sverige
          </head>
          <p xml:id="i-HK4wqBAjKYiWouULpzvQLh">
            Tyvärr ligger Sverige långt efter Tyskland och Danmark. Sverige
            har i dagsläget 40 MW solceller installerat. I relativa termer
            har utvecklingen visserligen varit kraftig på senare år, men i
            absoluta tal spelar solelen i dagsläget en i praktiken obetydlig
            roll för Sveriges totala energimix.
          </p>
          <p xml:id="i-MRWX9nyJ2avBQjCzy9ztqw">
            Solenergin kan dra nytta av elcertifikatssystemet. Men eftersom
            det är billigare att installera el från andra förnybara energikällor
            blir solenergin förlorare i elcertifikatsystemet. Det måste därför
            sättas in särskilda åtgärder för att påskynda utvecklingen.
          </p>
          <p xml:id="i-DG889Wu936JG8pkbBiTwni">
            Vänsterpartiet ser stora möjligheter till en kraftfull utbyggnad
            av solelen i Sverige. Vi tror att den största potentialen finns
            i att bygga på redan befintliga byggnader, exempelvis tak till
            offentliga byggnader, industrilokaler, lager och förstås privatbostäder.
            Enligt rapporten Potentialstudie för byggnadsintegrerade solceller
            i Sverige från Lunds tekniska högskola (Elisabeth Kjellsson, 2000)
            finns det i Sverige 400 miljoner kvadratmeter byggnadsyta (främst
            tak i olika konstellationer) som är lämplig (definierat som att
            de kan ge minst 70 procents avkastning) för att täckas med solpaneler.
            Om solceller skulle installeras på den ytan skulle det motsvara
            en årlig produktion på 40 TWh, dvs. ungefär hälften så mycket
            som från den svenska vattenkraften eller två tredjedelar av vad
            kärnkraften producerar. Detta kan låta utopiskt, och vi tror inte
            heller att solenergin vinner på planer som i praktiken inte går
            att genomföra. Men det är helt klart att det finns en enorm potential
            som i dag inte utnyttjas.
          </p>
          <p xml:id="i-RFD1sqwQjSFeYps13kCf6c">
            Sverige har ungefär samma solinstrålning som Tyskland och Danmark.
            I de länderna har man kommit mycket längre. I Danmark och Tyskland
            börjar solelen att spela en reell roll som producent av ren energi
            för hushåll och industrin. Solenergin skapar jobb och välfärd.
            Det är inte några klimatologiska orsaker till skillnaden mellan
            våra länder, utan politiska. Det är dags att ändra på det.
          </p>
          <p xml:id="i-2TzyJLQ4CJkZjiB95J9pcH">
            I vissa kommuner har solkartläggning genomförts. Genom solkartläggningen
            ges en analys av potentialen för solceller på taken, vilket gör
            det lättare för fastighetsägare att fatta beslut om investering.
            Regeringen bör se till att denna typ av goda kommunala exempel
            sprider sig i Sverige.
          </p>
          <p xml:id="i-7qQs7mf4VfKkiRApHh6AzK">
            I Sverige finns inte något klart planeringsmål för solceller.
            Branschorganisationen Svensk solenergi har satt 4 TWh solel och
            4 TWh solvärme inom 10–20 år som förslag till planeringsmål. Om
            det inte finns något uppsatt mål försvåras ambitionshöjningar.
            Vänsterpartiet vill se en kraftfull utbyggnad av solenergin även
            i Sverige. Vi vill ha mer ren energi och nya gröna jobb. För detta
            krävs i det korta perspektivet öronmärkta stöd och på längre sikt
            långsiktiga styrmedel. Med planeringsmål får branschen och hushållen
            en tydlig signal om att solenergi är värt att satsa på.
          </p>
          <p xml:id="i-3ACRFR36ppHiBtFHhhb6RP">
            Det bör alltså inrättas nationella planeringsmål för solel och
            solvärme. Detta bör riksdagen som sin mening ge regeringen till
            känna.
          </p>
          <p xml:id="i-K3CHMzK6MoB744tSeNENNL">
            Slutligen är Vänsterpartiet överens med regeringen om att i och
            med budgetpropositionen kraftigt förstärka stödet för solceller
            med 100 miljoner kronor per år 2015–2018.
          </p>
        </div>
        <div type="motSignatures">
          <list>
            <item xml:id="i-UGhMcTf7JqBA969bZQyr4k" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-8ZgCucmiom4yCxcwcZAict" who="i-DyTmp7YURsib9gzvRDZtm9">
              Stig Henriksson (V)
            </item>
            <item xml:id="i-4BjBDY5cj4XxNERUDG7gFP" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-GX9eFdhCsgGnnNcGQsyH8U" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-LJRVJM5pQ325Ws7Ar3SDi3" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-EH8Ykae2jq49dGxbG8bhJT" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-SGEG1ToSWh9BPDAoAsZDMX" who="i-LfejaxmUP1kR5ztLJaJTkY">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
