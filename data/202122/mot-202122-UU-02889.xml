<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UU-02889">
  <teiHeader>
    <fileDesc>
      <titleStmt>
        <title>Könsstympning</title>
        <author corresp="i-LmthhHLPxzMMpEiXSys13u">av Ulrika Karlsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2889 av Ulrika Karlsson (M)</title>
          <idno type="rdwebb">H9022889</idno>
          <rs type="number">2889</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H9022889/text</ref>
          <ref type="dokument_url_html">http://data.riksdagen.se/dokument/H9022889</ref>
          <ref type="dokumentstatus_url_xml">http://data.riksdagen.se/dokumentstatus/H9022889</ref>
          <ref type="docx">http://data.riksdagen.se/fil/687DF122-9E9D-4E59-AF80-F4743C910676</ref>
          <ref type="pdf">http://data.riksdagen.se/fil/DA8301DD-7AFF-4467-B7EE-B8887B68AAF5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Hirh5ZgKXnEbETfho1ycrV" type="signed"/>
        <correspContext corresp="i-Hirh5ZgKXnEbETfho1ycrV">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-EkJg3VmwTsMi4mhDaHyNP3" type="submitted">
          <date when="2021-10-04"/>
          <time when="12:39:14"/>
        </correspAction>
        <correspAction xml:id="i-F9eWixTfveReoMcYhtkhFM" type="reviewed">
          <date when="2021-10-04"/>
          <time when="15:26:21"/>
        </correspAction>
        <correspAction xml:id="i-8k3RN6vuSZwar7dkP5tGhX" type="referred">
          <date when="2021-10-14"/>
        </correspAction>
        <correspAction xml:id="i-4R8VaLsvYgWQRN7Uib5Gvu" type="assigned">
          <date when="2022-10-07"/>
          <time when="10:00:13"/>
        </correspAction>
        <correspContext corresp="i-4R8VaLsvYgWQRN7Uib5Gvu">
          <ref type="assignedTo">Utrikesutskottet</ref>
        </correspContext>
        <correspAction xml:id="i-Y69P4fSuorrdm9VyPF3FJq" type="behandlas_i"/>
        <correspContext corresp="i-Y69P4fSuorrdm9VyPF3FJq">
          <ref type="uppgift">2021/22:UU6</ref>
          <ref type="ref_dok_id">H901UU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU6</ref>
          <ref type="ref_dok_titel">Internationellt utvecklingsbistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WRuVWZCtdZUo4Z8kMZMpth" type="motHeader">
        <div xml:id="i-2c8XA5vEZwLhVvVrJYEN5Z" type="motTitle">
          Motion till riksdagen 2021/22:2889 av Ulrika Karlsson (M) Könsstympning
        </div>
      </div>
      <div xml:id="i-HrGeTyYFxchrudsRyf65d1" type="motBody">
        <div xml:id="i-TJQ2T6bniRXNuZr5YZ4Fj" type="motProposal" subtype="förslag">
          <head xml:id="i-HR1si7XACNAPTKbpvKu5dB">
            Förslag till riksdagsbeslut
          </head>
          <list xml:id="i-SR7NqoDnXxcwhX1PZGbksc">
            <item xml:id="i-PkTiG1CfjhDbFtY9N1iFkd" sortKey="Yrkande 1">
              Riksdagen ställer sig bakom det som anförs i motionen om att
              ställa tydligare krav på att biståndet mer kraftfullt ska bidra
              till resultat vad gäller mottagarlandets arbete med att bekämpa
              könsstympning och tillkännager detta för regeringen.
            </item>
          </list>
        </div>
        <div xml:id="i-Bj9w6bTmTCN98wQFrU5Bfq" type="motContent">
          <head xml:id="i-B1czbsDkKxyZpoAv7ZuQEY" type="h1">
            Motivering
          </head>
          <p xml:id="i-JA48WxZiRHuhYrXGuqfERE">
            Enligt Amnesty International utsätts varje dag minst 8 000 av
            världens flickor och kvinnor av den kränkning som det innebär
            att med våld och tvång få sitt kön stympat. Både Unicef och Världshälsoorganisationen
            (WHO) uppskattar att över 200 miljoner flickor och kvinnor har
            utsatts för könsstympning. Bara i Somalia könsstympas, enligt
            WHO, mellan 95 och 98 procent av alla kvinnor.
          </p>
          <p xml:id="i-BjCFFjY6nZYpFxSNinW1ur">
            Enligt landstingets Vårdguiden innebär kvinnlig könsstympning
            att en större eller mindre del av kvinnans könsorgan skärs bort
            eller på andra sätt skadas av orsaker som har att göra med kultur
            eller tradition.
          </p>
          <p xml:id="i-QZNMdNzBWZei2TA5J1ATnh">
            Könsstympning förekommer framför allt i ett trettiotal länder,
            främst på den afrikan­ska kontinenten och då i synnerhet i ett
            bälte från Afrikas horn till de västra delarna av Afrika. Det
            förekommer även på delar av den arabiska halvön, inom vissa grupper
            i Sydost- och Sydasien, samt i delar av Latinamerika.
          </p>
          <p xml:id="i-AfKfyyhs44WLUpzfe3ZyEG">
            Motiven till att stympa kvinnors kön varierar beroende på vilket
            land eller vilken kultur man kommer ifrån. I vissa samhällen har
            traditionen blivit så förankrad att den tolkas som en del av religionen,
            trots att könsstympning inte är påbjudet i någon helig skrift.
          </p>
          <p xml:id="i-TdZfW52YumMkVBRbLhdEJV">
            Könsstympning utförs ofta på flickor i åldrarna fyra till åtta
            år, men även på vecko­gamla spädbarn, flickor i tonåren och på
            unga kvinnor sedan de fött sitt första barn. Det är snarare regel
            än undantag att ingreppen utförs av outbildade personer och med
            smutsiga instrument som knivar, glasskärvor eller rakblad. Vanligtvis
            sker det helt utan bedövning. Förutom smärta, risk för infektioner
            och psykiska problem är det vanligt att kvinnans sexliv blir smärtsamt
            och svårt. I samband med menstruation och graviditet uppstår ofta
            problem. Dessa problem leder alltför ofta till en dödlig utgång.
          </p>
          <p xml:id="i-Q7ib4jhLimo7wvW8XsziJc">
            Enligt uppgift från kenyanska parlamentariker utsätts cirka 27
            procent av de kenyanska flickorna i sexårsåldern för könsstympning,
            de flesta utsätts för den grövsta varianten så kallad infibulation.
            Vid infibulation dör en av fyra flickor i samband med ingreppen.
            De som överlever själva ingreppen får ofta svåra problem hela
            livet, särskilt när de ska föda barn. Alltför ofta dör såväl mamma
            som barn. Kenya har sedan drygt 6 år tillbaka en lagstiftning
            som förbjuder all form av könsstympning. Det inger hopp. Om än
            är det viktigt att lagen implementeras och efterlevs, samt att
            fler länder tar efter med att i lag införa nolltolerans mot könsstympning.
          </p>
          <p xml:id="i-L2ZDgqHjGVXYJrrLH1zgLe">
            I FN:s barnkonvention fastslås att barn ska skyddas mot alla
            former av fysiskt och psykiskt våld, skada eller övergrepp. Vidare
            slås det fast att alla effektiva och lämpliga åtgärder ska vidtas
            för att avskaffa traditionella sedvänjor som är skadliga för barns
            hälsa.
          </p>
          <p xml:id="i-UgEwxTVZFQVeXJBVc2Ck3P">
            För att förbättra kvinnors hälsa i tredje världen ger Sverige
            betydande bistånd, genom både FN och Sida. Sverige är ett av de
            länder som ger mest i bistånd per capita och vi bör därför också
            kunna ställa tydliga motkrav på mottagarländerna. Sverige måste
            verka för att mottagarländer respekterar och konkret arbetar för
            att stärka mänskliga rättigheter, att de respekterar och verkar
            för att flickor och kvinnor inte utsätts för könsstympningar.
            Sverige bör därför se över möjligheten att än tydligare och än
            mer kraftfullt ställa krav om att mänskliga rättigheter tillvaratas
            och främjas, så även kvinnors rättigheter. Vi bör också överväga
            möjligheten att ställa tydligare krav på hur biståndet mer kraftfullt
            ska bidra till resultat. Med utvecklingsbiståndet har vi ett ekonomiskt
            styrmedel som kan rädda många flickor från att stympas. Det skulle
            göra verklig skillnad för många flickor och rädda många liv.
          </p>
        </div>
        <div xml:id="i-5vq1BohwLjKvQnAYNTSi1v" type="signatureBlock">
          <list xml:id="i-7GPCtfD6HBfoa2GFahM3TC">
            <item xml:id="i-WF7CaczZZRTPnqkqHB83Jk" type="signature">
              Ulrika Karlsson (M)
            </item>
          </list>
        </div>
      </div>
    </body>
  </text>
</TEI>
