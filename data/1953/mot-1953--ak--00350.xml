<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__350/mot_1953__ak__350-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 350.
          </p>
          <p>
            Nr 350.
          </p>
          <p>
            Av fru Sjöstrand m. fl., angående befrielse för majoren C. M.
            O. Klingspor och sergeanten B. J. Karlsson från erläggande av
            in- komstskatt för viss uppburen ersättning för röjning av minfält.
          </p>
          <p>
            Vid »Nordkap&gt; i Landskrona utlades år 1944 ett stridsladdat minfält
            mot stridsvagnar. Vid försök till röjning år 1945 detonerade en
            stridsvagns- mina och förorsakade en underofficers död varjämte
            den officer, som ledde minröjningen blev allvarligt chockskadad.
            Efter den inträffade dödsolyckan avbröts röjningen av minfältet,
            och om- rådet inhägnades, fridlystes och försågs med varningstavlor.
            Området omkring det inhägnade minfältet är allmän plats, och vissa
            ris- ker förelåg därför ständigt att särskilt barn, trots inhägnad
            och anslag, skulle taga sig in i området och där bli utsatta för
            risken att orsaka utlös- ning av någon stridsvagnsmina och dödas.
            Minfältet, som avsåg att trygga en i strandlinjen liggande bunker
            mot an- fall från landsidan av stridsvagnar, upptog en yta av
            omkring 100 X 100 m med ca 100 stridsvagnsminor utlagda och var
            mot landsidan omgivet av ett högt gunnebostängsel samt mot sjösidan
            av »spanska ryttare» med vinkeljärnsstomme sammanflätade med taggtråd.
            Trots dessa försiktighetsåtgärder och regelbunden kontroll från
            polisens i Landskrona sida samt översyn och reparation av militär
            ur försvarsom- rådet, hade vid ett flertal tillfällen efter kraftigare
            storm havet brutit sön- der hägnaden längs strandlinjen, och från
            den synnerligen långgrunda stran- den blev passagen mer eller
            mindre fri in i stridsvagnsminfältet för på stranden lekande barn
            och våghalsig ungdom. Vid ett flertal tillfällen hade hundar,
            som av sina ägare rastats på stran- den, genom att antingen krypa
            under stängslet eller genom någon öppning från sjösidan tagit
            sig in i det på fasaner och kaniner särskilt rika reser- vatet-minfältet.
            Stor risk förelåg vid sådana tillfällen att ej blott hunden utan
            även den utanför stängslet stående hundägaren och andra personer
            kunnat komma till allvarlig skada genom någon detonerande mina.
            Ja, riskerna för olyckor på grund av minfältet var stora, men
            så var också den tacksamhet stor, som invånarna i Landskrona kände
            mot de båda min- röjare, major Klingspor och sergeant Karlsson,
            som på ett så skickligt fast synnerligen livsfarligt sätt lyckades
            oskadliggöra samtliga minor sommaren 1951. Enligt uppgift avsåg
            fridlysningen av minfältet en tidrymd av 5 år, och när denna tid
            utlöpt gjorde Landskrona stad framställning till militärmyn- digheterna
            om att det riskfyllda minfältet skulle röjas.
          </p>
          <pb facs="riksdagen-motions-pdf/data/1953/mot_1953__ak__350/mot_1953__ak__350-002.pdf"/>
          <p>
            Motioner i Andra kammaren, nr 350. 11
          </p>
          <p>
            Av chefen för armén anbefalldes en &gt;Undersökning vid ”Nordkap”
            i Landskrona för att eventuellt röja ett under krigsåren utlagt
            minfält». Per- sonal från armé-, militär- och försvarsområdesstaberna
            samt från kungl. arméförvaltningens tygavdelning beordrades deltaga
            i undersökningen, var- jämte stadsfiskalen i Landskrona bidrog
            med lämnandet av vissa uppgifter. Undersökningen resulterade i
            ett förslag att &gt;»KAFT såsom en första åt- gärd anmodades undersöka
            och utreda de metoder och den verktygs- och maskinutrustning,
            som borde utnyttjas vid en eventuell röjning av min- fältet&gt;.
            Inom vapenbyrån vid KAFT utarbetades ett förslag till metod, utrust-
            ning, organisation och tidsplan för röjningen av minfältet. Detta
            förslag, uppgjort av chefen för sprängmaterielsektionen vid vapenbyrån
            med biträ- de av sprängteknisk expertis på minområdet, upptager
            icke mindre än 6 olika förslag till metod för röjning. Av förslaget
            framgår med all tydlighet de stora risker, som ett röjningsföretag
            ansågs vara förknippat med. Efter att i förslaget med starka motiveringar
            ha förkastat de 5 först upp- tagna metoderna, stannar förslagsställaren
            inför den som punkt 6 fram- förda metoden såsom medförande de
            minsta riskerna för olyckshändelse. I tidigare nämnda arméorder,
            ställd till inspektören för ingenjörtrupper- na, står i fjärde
            stycket: &gt;En utredning har gett vid handen, att minröj- ningen
            bör utföras av personal från ingenjörtrupperna. Personalen skall
            emellertid uttagas bland frivilliga.&gt; I samma arméorders tredje
            stycke fram- hålles att »röjning bör med hänsyn till olycksrisken
            ske med mesta möj- liga maskinella hjälpmedel». Minröjarna skulle
            alltså uttagas på frivillighetens väg, och när major Klingspor
            av sin kårchef tillfrågades, om han vore villig åtaga sig ledningen
            av minröjningen, åtog han sig det riskfyllda uppdraget och blev
            därtill på arméorder beordrad. Major Chr. Klingspor, som (enligt
            tjänstgöringskort) under åren 1942— 19453 varit lärare vid och
            chef för ej mindre än 15 kurser i spräng- och mintjänst och som
            f. ö. hösten 1943 tog initiativet till vissa sprängförsök just
            med den typ av stridsvagnsminor, som lagts ned i minfältet vid
            &gt;Nord- kap&gt;, var väl förtrogen med mintypen i fråga. Han kände
            de stora risker, som var förknippade med även oskadade minors
            röjning och hur mångfal- digt större riskerna var vid den förestående
            röjningen, alldenstund minorna legat sju år i marken och på olika
            sätt påverkats av marksyror, saltvatten m. m. En av de utlagda
            minorna hade t. o. m. enligt polisprotokoll själv- detonerat i
            minfältet! Resultaten av nyssnämnda sprängförsök rapporterades
            till högsta armé- ledningen av dåvarande militärbefälhavaren för
            I milo och resulterade i snabba beslut för att öka säkerheten
            vid denna mintyps användning. Med stor sannolikhet har många svåra
            minsprängningsolyckor undgåtts tack vare dessa i och för sig mycket
            riskfyllda sprängningsförsök. Stridsvagnsminor av ifrågavarande
            typ (m/41 med varianter) har, på grund av nämnda sprängförsök
            och alla de komplicerade handgrepp som
          </p>
          <pb facs="riksdagen-motions-pdf/data/1953/mot_1953__ak__350/mot_1953__ak__350-003.pdf"/>
          <p>
            12 Motioner i Andra kammaren, nr 350.
          </p>
          <p>
            erfordrades vid minans handhavande, sedan flera år tillbaka kasserats
            som olämpliga och alltför riskabla att användas vid trupp. Efter
            ingående förberedelser vid staber, verk och inrättningar i Stock-
            holm och Landskrona insändes av major Klingspor till chefen för
            armén den 22 maj 1951 en plan för röjningen av minfältet Nordkap
            jämte kost- nadsberäkningar samt i särskild skrivelse ett förslag
            till gratifikationer. Planen för röjningen av minfältet m. m.
            godkändes i princip genom en skrivelse från arméstaben (Ast/Utr
            nr 538:9 den 7 juni 1951), men något svar på storleken av och
            formen för gratifikatlionens utbetalande erhölls icke från arméstaben.
            Minröjarnas eget förslag (major Klingspor och sergeant E. J. Karlsson)
            löd: &gt;»Förslagsvis bör riskpremien sättas till 10: — kr/dag och
            ersättningen för varje röjd mina till kr. 200: —- att lika fördelas
            mellan de båda min- röjarna. Ersättningarna bör utbetalas under
            sådana former, att de äro skattefria.» I skrivelse från ingenjörinspektören
            av den 24 maj 1951 anbefalles bl. a. vissa säkerhetsåtgärders
            vidtagande utöver de i major Klingspors plan upp- tagna samt framhålles,
            att minröjarna borde ordna försäkringsskydd, in- nan röjningen
            började. Dessutom anbefalldes insändandet av skriftlig för- klaring
            enligt följande exempel på formulär: »Härmed förklarar jag, att
            jag frivilligt åtagit mig att utföra röjning av stridsladdat minfält
            vid Landskrona, att jag tagit del av alla tillgängliga hand- lingar,
            rörande detta, samt att jag är fullt medveten om de risker, vilka
            är förknippade med arbetet.&gt; I skrivelse till chefen för armén
            av den 13 juni 1951 anmäler major Klingspor, att förberedelserna
            för röjningen av minfältet i Landskrona snart är avslutade och
            att röjningen beräknas (sedan personalen trimmats för tjänsten
            och inlärt meddelade säkerhetsföreskrifter) kunna påbörjas un-
            der påföljande vecka. Beträffande ovan nämnda skriftliga förklaring
            står i samma skrivelse: »Sådan förbindelse är sergeanten E. J.
            Karlsson och jag villiga att avgiva, så snart vi erhållit av oss
            godtagbar förbindelse från chefen för armén an- gående ersättning.&gt;
            Dessutom anmäles, att försäkringsskydd ordnats av minröjarna själva,
            samt att premierna för dessa av dem själva gäldas. I ett handbrev
            från ingenjörinspektören av den 19 juni 1951 meddelas major Klingspor,
            att försvarsministern dels medgivit, att minröjningen får taga
            sin början, dels att han gått med på att det av chefen för armén
            före- slagna beloppet utbetalas och tillägges, att statsrådet
            anser, att Kungl. Maj:t icke skall lägga sig i grunderna för ersättningsbeloppets
            beräknande, utan att chefen för armén får utbetala ett belopp
            intill det angivna, sedan min- fältet röjts (kungl. brev av den
            22 juni 1951, Dnr 2127). I den tron och förhoppningen att gratifikationerna
            skulle utbetalas under sådana former att de blev skattefria, insände
            minröjarna anbefalld förkla- ring, att de frivilligt utförde minröjningen.
          </p>
          <pb facs="riksdagen-motions-pdf/data/1953/mot_1953__ak__350/mot_1953__ak__350-004.pdf"/>
          <p>
            Motioner i Andra kammaren, nr 350. 13
          </p>
          <p>
            Uppgiften att påbörja minröjningen delgavs major Klingspor muntligen
            per telefon av ingenjörinspeklören någon dag före 22 juni 1951.
            Detta da- tum röjdes den första minan, oskadliggjordes genom sprängning
            efter transport till sprängplats i nykonstruerad »minlyftsläpa&gt;.
            När kungabrevet kom minröjarna till handa någon dag i mitten av
            juli månad, blev dessa givetvis mycket förvånade och besvikna
            över att icke finna något nämnt om den form för gratifikationernas
            utbetalande, som i skrivelsen till chefen för armén av den 13
            juni 1951 begärts och förväntats, alltså såsom en skattefri ersättning,
            men den påbörjade minröjningen fort- sattes i den förhoppningen,
            att chefen för armén likväl skulle utverka den av minröjarna framförda
            önskan om befrielse från skatt. Dessa förhoppningar blev helt
            grusade, när debetsedlarna å slutlig skatt enligt 1952 års taxering
            kom minröjarna till handa. För att taga major Klingspors fall
            såsom exempel, utkräves nu av honom en kvarstående skatt på ej
            mindre än 4172 kr. Om från gratifikationen drages detta belopp
            samt skadeförsäkringspremien om 630 kr, kvarstår icke stort mer
            än hälften av det för minröjningen utbetalade beloppet. Enär minröjarnas
            skat- teunderlag är olika stora kommer också de kvarstående delarna
            av de ut- betalade gratifikationerna att bli olika stora. Det
            förhållandet kommer att inträffa, att den för röjningen ansvarige
            ledaren och samtidigt röjaren i verkligheten erhåller en mindre
            erkänsla av staten än den såsom hans bi- träde beordrade. — Här
            föreligger intet slag av avundsjuka från major Klingspors sida
            mot hans duktige medhjälpare, utan det är rättvisesyn- punkten,
            som f. ö. framhållits av båda minröjarna. Belöningarna för min-
            röjarnas modiga och ytterst livsfarliga röjning borde ju rättvisligen
            vara lika stora, och så hade ju skett, om skattefrihet medgivits
            för den särskilda ersättningen. Båda riskerade ju sina liv i det
            samhällsnyttiga och synnerligen nervpåfrestande gemensamma värvet,
            Visserligen har för den enligt kunga- brevet »särskilda ersättningen»
            utförts ett arbete, en prestation, men denna prestation har ju
            varit av så säreget slag, att den belöningen bort behandlas som
            en samhällelig erkänsla för en god prestation och ej tagas till
            beskatt- ning. Att så gott som dagligen under två månaders tid
            tum för tum söka sig fram i ett sedan sju år av vass, snärjgräs,
            tistlar och brännässlor tätt igenvuxet område med varje nerv på
            helspänn för att om möjligt undvika något ödesdigert feltramp
            eller oförsiktighet av annat slag och att i vilket ögonblick som
            helst veta sig kunna råka på en kanske detoneringsfärdig mina,
            detta är en prestation av sådant säreget och självuppoffrande
            slag, att vi helt vilja instämma i vad ingenjörinspektören uttrycker
            i sitt här bifogade yttrande beträffande skälen för att skatt
            icke bör avkrävas min- röjarna: »Den gratifikation, som tilldelats
            dem, bör därför vara synnerli- gen väl förtjänt, och det synes
            vara staten ovärdigt att nu ta tillbaka en stor del av densamma.»
          </p>
          <pb facs="riksdagen-motions-pdf/data/1953/mot_1953__ak__350/mot_1953__ak__350-005.pdf"/>
          <p>
            14 Motioner i Andra kammaren, nr 350.
          </p>
          <p>
            Bifogas: 1 yttrande av inspektören för ingenjörtrupperna .....ssesessesere&gt;
            bil. 1 yttrande av chefen för vapenbyråerna vid KAFT ::::.ssseess
            sees es bil. 2 tackbrev från representanter för Landskrona stad
            för utförd min- TÖjning ...sseesseece.eoccberereer ror Rå RR ARR
            ERK RR RA bil. 3
          </p>
          <p>
            skrivelse från högkvarteret till inspektören för ingenjörtrupperna
            (Ast/Utr nr 53:9 den 17 mars 1951), åtföljd av »Förslag till me-
            tod, utrustning, organisation och tidsplan för röjning av min-
            fält vid ”Nordkap” i Landskrona jml Ast/utr nr 53:9 d. 22 no-
            vember 19503 --7 dosans lass emo. si 8 f IR SJR NA ff RR er bil.
            4
          </p>
          <p>
            Med anledning av vad som ovan anförts får vi hemställa, att riksdagen
            måtte besluta medgiva befrielse från erläg- gande av inkomstskatt
            för den särskilda ersättning om 10 000 kr., som för röjningen
            av ett år 1944 i Landskrona utlagt minfält jämlikt kungl. brev
            av den 22 juni 1951, Dnr 2127, utbetalades till envar av majoren
            i ingenjörtruppernas reserv Chr. M. O. Klingspor och sergeanten
            vid ingenjör- trupperna B. J. Karlsson.
          </p>
          <p>
            Stockholm den 27 januari 1953. Helga Sjöstrand.
          </p>
          <p>
            Gustaf Svensson T. G. v. Seth. Axel Landgren. i Vä.
          </p>
          <p>
            1 Bilagorna här ej tryckta. De ha överlämnats till bevillningsutskottet.
          </p>
          <p>
            587106. Stockholm 1953. Isaac Marcus Boktryckeri Aktiebolag
          </p>
        </div>
      </div>
    </body>
  </text>
</TEI>
