<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1945-höst-fk--00438">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945_höst_fk__438/mot_1945_höst_fk__438-001.pdf"/>
      <fw xml:id="i-7HDqK4uXV2nafqfdxvcShB">
        4 Motioner i Första kammaren, nr 438.
      </fw>
      <div xml:id="i-4GpHD3554BuUiJSHUjcXSE" type="motHeader">
        <div xml:id="i-VzLucGJGh8vBjnSU3DCmLJ" type="motTitle"/>
        <div xml:id="i-RPmkJwMywz3WjcQS6Jn8mH" type="motSubmissionInfo"/>
      </div>
      <div xml:id="i-F5AXYBpW6KjWgGUM67CzgN" type="motBody">
        <div xml:id="i-Nd3qc53Wm5orBDJe5qf28A">
          <p xml:id="i-8w6jF6nTSJWvXfg5fXj5du">
            Nr 438.
          </p>
          <p xml:id="i-9yqNSfR98NTji7HHuN6vuP">
            Av herr Sten m. fl., i anledning av Kungl. Maj:ts proposition
            med förslag till uppbördsförordning, m. m.
          </p>
          <p xml:id="i-9xFVfW8h6CffG6yGRF1wxk">
            I Kungl. Maj:ts proposition nr 370 med förslag till uppbördsförordning
            förekomma vissa referat och uttalanden beträffande tillämpningen
            av arbets- tagare- och arbetsgivarebegreppen inom skogsbruket,
            som icke kunna läm- nas oemotsagda. Överst på s. 44 skildras de
            tidigare förhållandena på detta område i Norrland och Dalarne,
            under det att utvecklingen i senare år för- biselts. Numera äro
            arbetslönerna för huggare och körare var för sig fast- ställda
            i kollektivavtal med de organiserade arbetsgivarna. Dessa avtal
            domi- nera helt praxis även hos övriga arbetsgivare. Den tidigare
            metoden att en avverkning bortsattes för ett gemensamt pris är
            icke längre praktiserad. Köraren kan sålunda icke uppbära någon
            mellanhands- eller företagare- vinst. Om huggare och körare arbeta
            på samma drivning enligt samma avtal, i vilket bägges ackordslöner
            angivits, kan icke den ene betraktas som arbe- tare och den andre
            som arbetsgivare eller entreprenör, utan att man kom- mer i strid
            med reella förhållanden och gängse rättsuppfattning. Redan tidi-
            gare byggde olycksfallsförsäkringslagens tillämpning på detta
            betraktelse- sätt. Köraren betraktades icke som »självständig
            företagare» utan som arbe- tare och i förhållande till huggarna
            som osjälvständig mellanhand. Beträf- fande semesterlagen och
            dess tillämpning i detta avseende, som omnämnes av socialstyrelsen
            i dess överst på s. 201 återgivna yttrande, har i propositio-
            nen tydligen icke tagits hänsyn till frågans vid årets riksdag
            slutförda för- nyade prövning. Innebörden av begreppen arbetare
            och arbetsgivare har ägnats särskild uppmärksamhet av semestersakkunniga
            just för skogsarbe- tarnas del. I andra lagutskottets utlåtande
            nr 59, 1945, s. 46 nederst och 47 överst understrykes att en skogskörare
            i Norrland och Dalarne, å vilken nu gällande avtal tillämpas,
            bör betraktas som arbetstagare och virkesägaren som arbetsgivare
            och därmed pliktig att svara för semesterförmånen i för- hållande
            till både huggare och körare. Det uttalades därjämte att även
            andra förhållanden på detta område torde kunna bedömas med ledning
            av detta betraktelsesätt. Såväl arbetsgivare som arbetare på skogsbrukets
            område voro representerade bland semestersakkunniga. Andra lagutskottets
            uttalande rönte icke gensaga under behandlingen i kamrarna. Man
            kan nu utgå ifrån att skogsarbetsgivarna inrikta sig på att lojalt
            påtaga sig och tekniskt lösa de uppgifter, som åläggas dem i den
            nya semesterlagen. Under sådana för-
          </p>
          <pb facs="riksdagen-motions-pdf/data/1945/mot_1945_höst_fk__438/mot_1945_höst_fk__438-002.pdf"/>
          <fw xml:id="i-Ws1QK1VGxXLeGBium1Cm3A">
            Motioner i Första kammaren, nr 438. 5
          </fw>
          <p xml:id="i-4GSNYNNuZ5UsGgKjMAT7Dk">
            hållanden skulle det vara djupt beklagligt, om praxis beträffande
            skatteupp- börden med stöd av propositionen skulle bli en annan.
            Även på detta om- råde är saken alldeles klar beträffande exempelvis
            sommarhuggning utan sammanhang med körning, ävensom andra arbeten
            såsom bolagens enskilda flottleder. Därtill kommer att de stora
            företagarna på detta område även äga sågverk och pappersmassefabriker
            m. fl. industriella anläggningar. De komma därför helt naturligt
            att lägga ned särskild omsorg på att lösa de med skatteuppbörden
            förenade tekniska frågorna på ett enkelt och effektivt sätt. De
            komma dessutom att ha tillgång till för denna arbetsuppgift speciellt
            trä- nad personal. Det skulle därför redan av praktiska skäl vara
            högst olämp- ligt att för en del av samma skogsarbetares arbetsår,
            d. v. s. drivnings- säsongen, betrakta hundratals hemmansägare
            och arrendatorer som arbets- givare i stället för en enda verklig
            sådan. Icke ens formella skäll böra nu- mera kunna mobiliseras
            för ett sådant tillvägagångssätt. Departementschefen synes icke
            ha uttalat sig i denna fråga i annan mån än att han icke finner
            det erforderligt att reglera avdragsskyldigheten för olika kategorier
            av arbetsgivare och arbetstagare utöver vissa allmänt hållna anvisningar.
            Det blir då så mycket nödvändigare att dessa bygga på de faktiska
            förhållanden som numera inträtt och att de korrespondera med uttalanden
            som riksdagen gjort i annat sammanhang. Med stöd av vad sålunda
            anförts hemställes,
          </p>
          <p xml:id="i-WrTqRftuNpMkMSrvLrsP4U">
            att riksdagen vid sin granskning av Kungl. Maj:ts propo- sition
            nr 370 i fråga om anvisningarna till paragraf 46 beaktar den senaste
            tidens utveckling beträffande avtals- väsendet på skogsbrukets
            område samt riksdagens därpå grundade uttalande i anslutning till
            den nya semesterlagens antagande.
          </p>
          <p xml:id="i-AWWnVu1XQvgKBuwTDHtMV6">
            Stockholm den 13 november 1945.
          </p>
          <p xml:id="i-TP3gb6N9rK93e8cfgUaJes">
            H. Sten.
          </p>
          <p xml:id="i-RbfbAopY4Taq3dtQnaPWdh">
            Jon. N. Jonsson. Einar Persson. Per Olofsson.
          </p>
        </div>
      </div>
    </body>
  </text>
</TEI>
