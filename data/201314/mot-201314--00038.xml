<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314--00038">
  <teiHeader>
    <fileDesc>
      <titleStmt>
        <title>med anledning av prop. 2013/14:106 Patientlag</title>
        <author corresp="i-du5LHNwBWrCH1am94GCk1">av Eva Olofsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:106 Patientlag</title>
          <idno type="rdwebb">H102XV38</idno>
          <rs type="number">V38</rs>
          <ref type="dokument_url_text">http://data.riksdagen.se/dokument/H102XV38/text</ref>
          <ref type="dokument_url_html">http://data.riksdagen.se/dokument/H102XV38</ref>
          <ref type="dokumentstatus_url_xml">http://data.riksdagen.se/dokumentstatus/H102XV38</ref>
          <ref type="doc">http://data.riksdagen.se/fil/9922DCF0-7558-41A1-BB53-B9AEBCDF730A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-9UHUnqupQR3a8zue6DUTK1"/>
        <correspContext corresp="i-9UHUnqupQR3a8zue6DUTK1">
          <ref>Proposition 2013/14:106</ref>
        </correspContext>
        <correspAction xml:id="i-VREZb4CWAD9GMxHUYb3tRz" type="signed"/>
        <correspContext corresp="i-VREZb4CWAD9GMxHUYb3tRz">
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction type="referral" xml:id="i-JkWPs3AsqD7PGxqwQjoDBN">
          <date when="2014-04-01"/>
        </correspAction>
        <correspAction type="referral" xml:id="i-Dy4QVdLg4aVqwEGPVtrmKX">
          <date when="2014-04-01"/>
        </correspAction>
        <correspAction type="dismissal" xml:id="i-522YxVxp2cXKj2mSgNfUsa">
          <date when="2014-03-28"/>
        </correspAction>
        <correspAction type="dismissal" xml:id="i-BLupwfRQfCp2wxj7rrcNym">
          <date when="2014-03-28"/>
        </correspAction>
        <correspAction type="submission" xml:id="i-QZa6S7GtAvCpc3PZgevSSb">
          <date when="2014-03-24"/>
        </correspAction>
        <correspAction type="transfer" xml:id="i-Hc28SpgYFTpV1Xrkmv6Yx3">
          <date when="2014-03-24"/>
        </correspAction>
        <correspAction type="assigned" xml:id="i-SFzrjt7Gs8ZQqa6PMsbnWi"/>
        <correspContext corresp="i-SFzrjt7Gs8ZQqa6PMsbnWi">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Y2QwRBDZc4ckUGs6HbWtjU">
            Förslag till riksdagsbeslut
          </head>
          <list style="ol">
            <item xml:id="i-GzsagGf5Comve8gXMaRQm4">
              Riksdagen beslutar att avslå regeringens förslag om att införa
              en möjlighet till fritt nationellt val av utförare av offentligt
              finansierad öppen vård.
            </item>
            <item xml:id="i-4CmXRCDBngSRU56ynGJdTi">
              Riksdagen beslutar att avslå regeringens förslag till ändring
              av hälso- och sjukvårdslagen (1982:763) 4 §.
            </item>
          </list>
        </div>
        <div type="motContent">
          <head type="h1" xml:id="i-Ed1cSDdiT5nbVaLS6qTJBk">
            Inledning
          </head>
          <p xml:id="i-G9XfTYQtSg8stGC9Dt6btt">
            I proposition 2013/14:106 föreslår regeringen att det införs
            en patientlag. I den nya lagen införs bestämmelser om utvidgad
            informationsplikt gentemot patienterna, förtydligande om att vård
            inte får ges utan patientens samtycke. Möjligheten att få en ny
            medicinsk bedömning föreslås utvidgas. Vidare föreslås att ett
            nationellt vårdval inom primärvård och öppen specialiserad vård
            införs.
          </p>
          <p xml:id="i-DJNwKZnArxcn7rZHtSWWvs">
            Propositionen bygger på bygger på patientmaktsutredningens förslag
            i betänkandet Patientlag (SOU2013:2) och det finns flera förslag
            i propositionen, som kan komma att innebära att individens rättigheter
            inom sjukvården stärks, vilket Vänsterpartiet självfallet tycker
            är positivt. Samtidigt lämnas det över till patienten själv att
            aktivt göra val och fatta beslut om vården för att få makt och
            inflytande. Det innebär att en del av ansvaret för vården flyttas
            över på patienten trots att vi vet att de stora ojämlikheterna
            i samhället gör att människor har olika förutsättningar att själva
            fatta sådana livsavgörande beslut. Patientcentrerad vård innebär
            inte ett fritt vårdval utan att patientens behov är utgångspunkt
            i dialogen mellan patient och vårdgivare och där det tas hänsyn
            till patientens önskemål och där dessa önskemål tas på allvar.
          </p>
          <head type="h1" xml:id="i-Rky1rXoWUNAAtT1aphmq3Z">
            Inget nationellt vårdvalssystem
          </head>
          <p xml:id="i-HbFFF2gyxaDbT5bQ9DaFj5">
            Regeringens förslag innebär att en patient kommer att fritt kunna
            välja utförare av offentligt finansierad öppen vård i hela landet
            och att hemlandstinget är skyldigt att ersätta vald utförare.
            All vård där patienten inte är inlagd omfattas oavsett om vården
            ges på vårdcentral, sjukhus, särskilda mottagningar och kliniker
            med mera. Det handlar med andra ord om att införa ett nationellt
            vårdvalssystem i såväl primärvården som hela den öppna specialiserade
            vården. Det är ett ingrepp i det lokala självstyret och leder
            till minskad lokal demokrati. Det innebär ett steg mot förstatligande
            av hälso- och sjukvården utan att staten tar ansvar för styrning
            och finansiering. Det ger vinstdrivande privata vårdföretag möjlighet
            att expandera sin verksamhet ytterligare och skapa större vinster
            på skattebetalarnas bekostnad. Det kommer att skapa större hälsoklyftor
            där de rika kommer att få bättre tillgång till vård på bekostnad
            av resurssvaga grupper.
          </p>
          <head type="h2" xml:id="i-GwyydU1QN4ZweJQTFCmvsw">
            Ingrepp i lokalt självstyre och lokal demokrati
          </head>
          <p xml:id="i-33HDvGfv97uWhtqcHi4MCy">
            Det utmärkande för det lokala självstyret för landsting/regioner
            är att det är den egna befolkningens vårdbehov som ska ligga till
            grund för den hälso- och sjukvård som erbjuds. Dessutom finns
            möjligheten att besluta om hälso- och sjukvårdstjänster utöver
            lagstiftade krav. För finansiering finns också möjligheten att
            beskatta länsinnevånarna. Länsinnevånarna kan i sin tur utkräva
            ett ansvar av ansvariga politiker för deras beslut. Regeringens
            förslag rycker undan grunden för mycket av detta. Beslut kommer
            inte längre att bara gälla den egna befolkningen, som beskattas
            och har rätt att utkräva ansvar, utan hela befolkningen i landet.
            Likaså kommer beslut i andra landsting/regioner att med automatik
            också omfatta den egna befolkningen och med ett betalningsansvar.
            Förslaget strider därmed mot lokaliseringsprincipen i Kommunallagen
            2 kap 1 §. Förslaget gör det också omöjligt för länsinnevånarna
            att utkräva ett politiskt ansvar.
          </p>
          <p xml:id="i-H7Z6DGx9TULJ4WPHBMa6YS">
            Om förslaget genomförs kommer av nödvändighet utbud och ersättningssystem
            att alltmer harmoniseras. En sådan harmonisering kommer att vara
            hämmande för utvecklingen av den öppna vården. Färre vill ta steget
            och vara först eftersom det kommer att leda till ökade men oförutsägbara
            kostnader. Kommer de lokala vårdbehoven att prioriteras när kostnaderna
            för ett utökat vårdbehov inte kan förutses? Den stora frågan handlar
            ändå kanske mest om omstruktureringen av slutenvård till öppenvård.
            Kommer det att finnas incitament för detta då rådigheten över
            öppen vård begränsas? Då det lokala självstyret är överspelat
            blir den självklara frågan till slut; Varför ska detta ligga på
            landstingen/regionerna? Om staten ändå bestämmer att allt ska
            gälla alla är det väl rimligt att staten också tar över kostnadsansvaret.
          </p>
          <p xml:id="i-KPXKv68DyJnFuxdEtWwSMJ">
            Det har alltid förekommit att boende nära länsgränser, ofta arbetande
            eller studerande i grannlänet, av rent praktiska skäl även vill
            kunna utnyttja viss vård i grannlandstinget. Det finns också patienter
            som söker sig till kliniker med särskild kompetens och kunskap,
            som har byggts upp i andra landsting. Detta är fullt möjligt att
            lösa i bilaterala avtal, vilket också sker, men innebär då en
            klar definition av vilken vård som omfattas. Den egna befolkningen
            kan ställa ansvariga politiker till svars för innehållet i avtalet.
          </p>
          <head type="h2" xml:id="i-Rgj1fvSSKoJJVbZHiVdLgK">
            En nationell vårdmarknad större vinster till vårdföretagen
          </head>
          <p xml:id="i-JziKFJgpHdA3rrdMKugzpE">
            Vänsterpartiet anser inte att vinstdrivande privata företag,
            många av dem med riskkapitalbolag som ägare, ska få fri tillgång
            till skattepengar. Om regeringens förslag om nationellt vårdval
            blir verklighet skapas en nationell marknad för all öppenvård.
            Hittills har landstingen själva kunnat bestämma vilka delar av
            vården som ska ingå i vårdvalet utöver primärvården där införande
            av vårdvalssystem är ett tvång. I sista hand är det väljarna som
            har bestämt att de inte är intresserade av ytterligare privatiseringar
            än de som föreskrivs i lagstiftningen. De landsting som har valt
            att begränsa vårdvalet till primärvården blir ändå tvungna att
            betala ut pengar till företag i andra landsting som bedriver specialistvård.
            I Stockholm finns t.ex. vårdval inom stora delar av specialistvården
            och de vårdföretag som har etablerat sig inom specialistvården
            kommer, om regeringens nationella vårdval blir verklighet, att
            kunna locka patienter från Sörmanland där vårdvalet är begränsat
            till primärvården. Vänder man på resonemanget kommer landstinget
            i Sörmland inte att kunna betala ersättning till privata vårdföretag
            inom specialistvården (om det finns några), som är verksamma i
            Sörmland samtidigt som samma landsting är tvunget att betala ersättning
            till företag från Stockholm.
          </p>
          <p xml:id="i-ALZ3wnP24epmR7nF3JLTGg">
            Företag inom alla delar av den öppna vården kommer att kunna
            marknadsföra sig mot patienter i andra landsting. Eftersom profitintresset
            härskar i många av dessa vårdföretag kommer de att inrikta sig
            mot de lönsammaste patienterna, som för det mesta är de rikaste
            och friskaste. Dessa patienter har också störst möjlighet att
            resa mellan landstingen eftersom de har råd att bekosta resor
            och uppehälle själva.
          </p>
          <p xml:id="i-AK4i23WY8CYR5DjNF6uRzR">
            Dessa företag kommer givetvis också att försöka få kunder från
            landsting med hög ersättning för att få så höga intäkter som möjligt.
            Det innebär givetvis ökade kostnader för dessa landsting. Regeringen
            hävdar att ett nationellt vårdvalssystem inte kommer att leda
            till ökade kostnader utan att det är ett nollsummespel och någon
            kompensation från staten kommer landstingen inte få. I stället
            kommer landstingen att tvingas införa likartade ersättningssystem
            trots att de lokala förutsättningarna, till exempel skatteunderlaget,
            och behoven ser helt olika ut. Likartade ersättningssystem kommer
            att leda till att vården kommer att se likartad ut med sämre möjligheter
            till egna prioriteringar inom landstingen och sämre möjligheter
            att erbjuda en jämlik och jämställd vård, som kompenserar för
            klass- och könsskillnader.
          </p>
          <p xml:id="i-RaJdyPtdStpGfX2tVyBhpL">
            I förlängningen innebär ett nationellt vårdvalssystem också att
            utförsäljningen av sjukhusen till privata intressenter underlättas
            och påskyndas. En stor del av verksamheten på sjukhusen består
            av öppen specialiserad vård och all den verksamheten är redan
            nu möjlig att privatisera enligt lagen om valfrihetssystem (LOV).
            Det nationella vårdvalet gör att marknaden växer och innebär därmed
            ökade möjligheter att gå med vinst. Allt fler företag kommer därför
            att försöka ta över verksamhet på sjukhusen där öppen vård bedrivs.
          </p>
          <head type="h2" xml:id="i-9Qar2KRrnb2EpzxXNfyqZY">
            Ökade hälsoklyftor
          </head>
          <p xml:id="i-BThvZFCo9Ysg3mLLMdanst">
            En lärdom vi kan dra av vårdvalet är att det ökar och förstärker
            hälsoklyftorna i samhället. Det är särskilt tydligt när det gäller
            Vårdval Stockholm, som omfattar många olika områden inom vården,
            men också påverkar ett stort antal människor.
          </p>
          <p xml:id="i-BJ56eLmgzJ56s4kSEJXzTL">
            I antologin Den stora omvandlingen. En granskning av välfärdsmarknaden
            (Olav Fumarola Unsgaard, Kent Werne red. 2014) visar Mikael Färnbo
            att när Vårdval Stockholm infördes minskade resurserna till primärvården
            i ekonomiskt utsatta områden. Vårdcentralerna i välbärgade områden
            och i Stockholms innerstad fick samtidigt mer resurser trots att
            befolkningen generellt är mycket friskare. Den rikaste fjärdedelen
            har fått ökade vårdresurser medan vårdresurserna för alla andra
            invånare har minskat p.g.a. av den ersättningsmodell, som infördes
            med Vårdval Stockholm.
          </p>
          <p xml:id="i-JdtMbUCYomSeLbPZscE25A">
            En hemlig rapport från Stockholms läns landsting, som citeras
            i samma antologi, visar att de minskade vårdresurserna i fattiga
            förorter samt att vårdcentralerna är inriktade mot att ta emot
            enklare åkommor har gjort att många av invånarna inte vänder sig
            till dessa vårdcentraler eftersom de upplever att de inte får
            den hjälp de behöver. I stället söker de sig till sjukhusens akutmottagningar,
            som inte har tillräckliga resurser att klara av det ökande antalet
            besök.
          </p>
          <p xml:id="i-6zcyYAmZkEJU7bnavuxzP4">
            Ett nationellt vårdvalssystem kommer ha en liknande effekt fast
            i en större skala. Eftersom det blir väldigt svårt för enskilda
            landsting att ha ersättningssystem som tar hänsyn till skillnader
            i hälsa mellan olika grupper kommer det inte att gå att rikta
            extra resurser mot dem som har sämst hälsa.
          </p>
          <p xml:id="i-MxJXGR2ZNAXoZZCGwUdepp">
            Sverige är ett klassamhälle på hälsans område. De stora skillnaderna
            i hälsa har ökat de senaste åren. Skillnader i makt och inflytande,
            ekonomi och arbetsmiljö samt tillgång till vård och stimulerande
            livsmiljöer är de viktigaste orsakerna till hälsoklyftorna.
          </p>
          <p xml:id="i-Wv6fGnFuGSQyaVEVUC89MB">
            Kvinnor har sämre hälsa än män. Kvinnor är överrepresenterade
            i jobb med dåliga arbetsmiljöer och har små möjligheter att påverka
            arbetssituationen. Den försämrade hälsan bland unga kvinnor är
            särskilt oroande. Kvinnor får ofta sämre vård än män vid likartade
            sjukdomar. Många äldre kvinnor drabbas av kroniska sjukdomar och
            en nedsatt livskvalitet.
          </p>
          <p xml:id="i-MfnzkDwPybB2gMBEdTdRDF">
            Det finns mycket stora hälsoskillnader mellan olika delar av
            Sverige. Människor i glesbygdskommuner och utsatta förorter i
            storstäderna har långt sämre hälsa än genomsnittet medan boende
            i rika kommuner runt storstäderna har bättre hälsa. Trots mångdubbelt
            högre ohälsotal är vårdresurserna i utsatta områden ofta sämre.
          </p>
          <p xml:id="i-QyfsW5Mh7oVEHuGrJ8ZjPL">
            Grupper som utsätts för diskriminering exempelvis beroende på
            etnicitet, könsidentitet och sexuell läggning har ofta sämre hälsa.
            Kvinnor och män med funktionsnedsättning har många gånger hälsoproblem
            som sammanhänger med brist på jobb och tillgång till vård och
            andra samhällsresurser.
          </p>
          <p xml:id="i-ABDpLXDKt6U1EbL4G7qW2c">
            Ungdomars hälsa, framför allt den psykiska hälsan bland unga
            kvinnor, har försämrats dramatiskt sedan 1980-talet.
          </p>
          <p xml:id="i-Bf9mT93bYzyUhUG4Ac7Bwi">
            De stora hälsoskillnaderna i Sverige finns trots att vi har en
            hälso- och sjukvårdslag som slår fast att hela befolkningen ska
            erbjudas en god vård på lika villkor oberoende av social position
            och köpkraft.
          </p>
          <p xml:id="i-WirYuJQ8D9BJUb2UQ966nr">
            En bra och jämlik hälsa är det viktigaste målet för vården. Vänsterpartiet
            ser sjukvården som en viktig del av den gemensamma välfärden.
            Vinstdriven hälso- och sjukvård leder bort från strävan att ge
            vård efter behov och bör inte vara tillåten. Privata företag ska
            inte få ha fri dragningsrätt på skattepengar genom etableringsfrihet
            och förmånliga ersättningssystem. Resurserna måste styras dit
            de bäst behövs. Beslutet om att påtvinga landstingen vårdvalssystem
            och LOV ska rivas upp och inte heller drivas igenom för specialistsjukvården.
            Hela eller delar av sjukhus ska inte kunna säljas ut. Inte heller
            ska gräddfiler där patienter smiter före i kön tillåtas.
          </p>
          <p xml:id="i-XALRjy2fHecfCmqZcWPr7n">
            Därför ska det inte heller införas ett nationellt vårdvalssystem
            och riksdagen bör därför avslå regeringens förslag om fritt val
            av utförare i öppenvård och att 9 kap. 1 § därmed stryks i en
            kommande patientlag. Detta bör riksdagen besluta.
          </p>
          <p xml:id="i-EZcwiwbcgDHcBXWeVGGd4k">
            Som en följd bör riksdagen också avslå den föreslagna ändringen
            av hälso- och sjukvårdslagen 4 § om att landstinget ska erbjuda
            öppen vård åt dem som omfattas av ett annat landstings ansvar
            för hälso- och sjukvård. Detta bör riksdagen besluta.
          </p>
        </div>
        <div type="motSignatures">
          <list>
            <item xml:id="i-FBAVEDuHcZ82YYFjPMq3tJ">
              Eva Olofsson (V)
            </item>
            <item xml:id="i-DhNvduTj2R36mgQu39L37V">
              Bengt Berg (V)
            </item>
            <item xml:id="i-QpT9REwB8mNEWA6EUPEJ3Z">
              Marianne Berg (V)
            </item>
            <item xml:id="i-Cg9oFZY3Ze4gMZdQP37Mro">
              Amineh Kakabaveh (V)
            </item>
            <item xml:id="i-6sgx59j6JiBftAVYte6peN">
              Lars Ohly (V)
            </item>
            <item xml:id="i-4XxcYJxDH8V4W4FxG8CWg1">
              Lena Olsson (V)
            </item>
            <item xml:id="i-V2n7aT1zfRsMvPSoDkZ8bW">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
