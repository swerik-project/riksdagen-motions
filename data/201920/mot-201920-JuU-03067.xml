<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-03067">
  <teiHeader>
    <fileDesc>
      <titleStmt>
        <title>Förstärkta åtgärder mot terrorism</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3067 av Johan Forssell m.fl. (M)</title>
          <idno type="rdwebb">H7023067</idno>
          <rs type="number">3067</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7023067/text</ref>
          <ref type="dokument_url_html">http://data.riksdagen.se/dokument/H7023067</ref>
          <ref type="dokumentstatus_url_xml">http://data.riksdagen.se/dokumentstatus/H7023067</ref>
          <ref type="docx">http://data.riksdagen.se/fil/642CAE5C-41E2-4592-8F6A-72ED88278935</ref>
          <ref type="pdf">http://data.riksdagen.se/fil/CC22C46E-E5B4-4214-AF97-E2295837A349</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XKBEUKbavmqFvdi75cDrts</idno>
            <name>Magdalena Schröder</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-6uHvEJDQmRCy1E1b49vBTe" type="signed"/>
        <correspContext corresp="i-6uHvEJDQmRCy1E1b49vBTe">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-XKBEUKbavmqFvdi75cDrts"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-4NMEqtE41rAmYXFBuChNzm" type="submitted">
          <date when="2019-10-03"/>
          <time when="14:12:12"/>
        </correspAction>
        <correspAction xml:id="i-WheX42LuRaQe3vzaFCbQsN" type="reviewed">
          <date when="2019-10-03"/>
          <time when="16:31:47"/>
        </correspAction>
        <correspAction xml:id="i-PrFiwgkC9eX1FDmkk6r8uF" type="referred">
          <date when="2019-10-11"/>
        </correspAction>
        <correspAction xml:id="i-KsvuLWhNgPriqtwE1AnPD2" type="assigned">
          <date when="2021-04-28"/>
          <time when="17:14:13"/>
        </correspAction>
        <correspContext corresp="i-KsvuLWhNgPriqtwE1AnPD2">
          <ref type="assignedTo">Justitieutskottet</ref>
        </correspContext>
        <correspAction xml:id="i-B7ndQT6WX15SdYTNrfJGUD" type="behandlas_i"/>
        <correspContext corresp="i-B7ndQT6WX15SdYTNrfJGUD">
          <ref type="uppgift">2019/20:JuU13</ref>
          <ref type="ref_dok_id">H701JuU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU13</ref>
          <ref type="ref_dok_titel">Ett särskilt straffansvar för samröre med en terroristorganisation</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4wZ1Bxm5HM8L43v3kbKBvH" type="behandlas_i"/>
        <correspContext corresp="i-4wZ1Bxm5HM8L43v3kbKBvH">
          <ref type="uppgift">2019/20:JuU32</ref>
          <ref type="ref_dok_id">H701JuU32</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU32</ref>
          <ref type="ref_dok_titel">Terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6Xj7i5dKYhRMXJN2bcpeMf" type="behandlas_i"/>
        <correspContext corresp="i-6Xj7i5dKYhRMXJN2bcpeMf">
          <ref type="uppgift">2019/20:KU13</ref>
          <ref type="ref_dok_id">H701KU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KU13</ref>
          <ref type="ref_dok_titel">Fri- och rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VRUp1Pzvssa8FdVMhd9SUn" type="behandlas_i"/>
        <correspContext corresp="i-VRUp1Pzvssa8FdVMhd9SUn">
          <ref type="uppgift">2019/20:JuU27</ref>
          <ref type="ref_dok_id">H701JuU27</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU27</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5m7NBE6oKVPmCzBS94nnLm" type="behandlas_i"/>
        <correspContext corresp="i-5m7NBE6oKVPmCzBS94nnLm">
          <ref type="uppgift">2019/20:JuU16</ref>
          <ref type="ref_dok_id">H701JuU16</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU16</ref>
          <ref type="ref_dok_titel">2019 års redogörelse för tillämpningen av lagen om särskild utlänningskontroll</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-R69YeZcLWN4mUc2UPuubQf" type="behandlas_i"/>
        <correspContext corresp="i-R69YeZcLWN4mUc2UPuubQf">
          <ref type="uppgift">2019/20:JuU25</ref>
          <ref type="ref_dok_id">H701JuU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU25</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VUsaym5ehXc3cThZojYczg" type="behandlas_i"/>
        <correspContext corresp="i-VUsaym5ehXc3cThZojYczg">
          <ref type="uppgift">2020/21:KU23</ref>
          <ref type="ref_dok_id">H801KU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU23</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-U8STZq5kcGX6uhhkjSguBr" type="motHeader">
        <div xml:id="i-85u3Qk4mV1Mgi83NeqMqGD" type="motTitle">
          Motion till riksdagen 2019/20:3067 av Johan Forssell m.fl. (M)
          Förstärkta åtgärder mot terrorism
        </div>
      </div>
      <div xml:id="i-DXPkGk6YZhWoD5vJ656DDi" type="motBody">
        <div xml:id="i-Lj5yiXaHg3P3enWMJJ6w3v" type="motProposal" subtype="förslag">
          <head xml:id="i-NNnHUpVukDDerTTkSrgfTY">
            Förslag till riksdagsbeslut
          </head>
          <list xml:id="i-64ifMBPSkQw1EEUaCZxv4z" style="ol">
            <item xml:id="i-BQLbMxtLPEY7G1ufJK4LQh">
              Riksdagen ställer sig bakom det som anförs i motionen om skärpta
              straffskalor för brott inom terrorismområdet och tillkännager
              detta för regeringen.
            </item>
            <item xml:id="i-RwrHadYSdZrk7Lgx1RW67c">
              Riksdagen ställer sig bakom det som anförs i motionen om att
              deltagande i terrororganisationers verksamhet bör kriminaliseras
              och tillkännager detta för regeringen.
            </item>
            <item xml:id="i-DQd9JPjARQkLqCLfg3HZc7">
              Riksdagen ställer sig bakom det som anförs i motionen om ett
              breddat förbud som innebär att även deltagande i andra inhemska
              våldsbejakande organisationers verksamhet bör vara brottsligt
              och tillkännager detta för regeringen.
            </item>
            <item xml:id="i-SB5Jxg4aFBR288Yo1TajVM">
              Riksdagen ställer sig bakom det som anförs i motionen om att
              hemlig rumsavlyssning ska vara möjlig vid grova brott med terrorkoppling
              och tillkännager detta för regeringen.
            </item>
            <item xml:id="i-RgU8FAPGoPhWdkdu1r6mHZ">
              Riksdagen ställer sig bakom det som anförs i motionen om att
              skyndsamt få en utökad reglering av datalagring på plats och tillkännager
              detta för regeringen.
            </item>
            <item xml:id="i-JsQoG8tjWTQLTQUYqzC9RY">
              Riksdagen ställer sig bakom det som anförs i motionen om att
              skyndsamt införa en möjlighet till hemlig dataavläsning och tillkännager
              detta för regeringen.
            </item>
            <item xml:id="i-BZFwh6SQ7G8r7JoYHX3PQB">
              Riksdagen ställer sig bakom det som anförs i motionen om att
              nivån bör sänkas för när hemliga tvångsmedel får användas enligt
              lagen om preventiva tvångsmedel och tillkännager detta för regeringen.
            </item>
            <item xml:id="i-NixPJitoRvUYU6MWmr4Si8">
              Riksdagen ställer sig bakom det som anförs i motionen om att
              överväga att införa ett straffansvar för den som publikt publicerar
              en bild eller ett budskap som ger stöd åt en terrororganisation
              och tillkännager detta för regeringen.
            </item>
            <item xml:id="i-VbcsCqWpBKyqDBcG3L2zrt">
              Riksdagen ställer sig bakom det som anförs i motionen om att
              förbjuda anskaffande och innehav av terroristbrottsinstruktioner
              och tillkännager detta för regeringen.
            </item>
            <item xml:id="i-Luzt6MfwzWMmauhUVPLFz8">
              Riksdagen ställer sig bakom det som anförs i motionen om att
              en ny typ av nationell samordningsfunktion bör införas i syfte
              att stärka samordningen mellan polisen, Säkerhetspolisen, Åklagarmyndigheten
              och Migrationsverket i ärenden som rör terrorism och tillkännager
              detta för regeringen.
            </item>
            <item xml:id="i-CLSKugVMwrsTxNhG3r5uKC">
              Riksdagen ställer sig bakom det som anförs i motionen om att
              införa en ordning som innebär att personer som är medborgare i
              andra länder och som kan befaras begå terroristbrott utvisas och
              tillkännager detta för regeringen.
            </item>
            <item xml:id="i-KQBjHSeUCHY9BAgJwjfQon">
              Riksdagen ställer sig bakom det som anförs i motionen om skärpta
              åtgärder i syfte att stävja missbruket av pass och tillkännager
              detta för regeringen.
            </item>
            <item xml:id="i-J1B68RFVh3J7Xbh2tfxit5">
              Riksdagen ställer sig bakom det som anförs i motionen om att
              missbruk av pass, främlingspass och resedokument vid inresa alltid
              bör bedömas som grovt missbruk av urkund och tillkännager detta
              för regeringen.
            </item>
            <item xml:id="i-BhGaNabjpqFCiSkmeqFWfP">
              Riksdagen ställer sig bakom det som anförs i motionen om att
              system med automatiska gränskontroller i Sverige bör undersökas
              och att arbetet bör ges hög prioritet och tillkännager detta för
              regeringen.
            </item>
            <item xml:id="i-AShdgsntFnGdAQtnNjkDmH">
              Riksdagen ställer sig bakom det som anförs i motionen om att
              nationella riktlinjer för att hantera s.k. återvändare ska tas
              fram och tillkännager detta för regeringen.
            </item>
            <item xml:id="i-9k7RpT5LCdGLNSL8aX5S9M">
              Riksdagen ställer sig bakom det som anförs i motionen om att
              se över sekretesslagstiftningen så att fler aktörer ska kunna
              förhindra brott i större utsträckning än i dag och tillkännager
              detta för regeringen.
            </item>
            <item xml:id="i-F4NXPHUyZkKbQ626eUmGiw">
              Riksdagen ställer sig bakom det som anförs i motionen om en översyn
              av regelverket för utländsk finansiering av svenska trossamfund
              och tillkännager detta för regeringen.
            </item>
            <item xml:id="i-UwJUMKFxkMsMGUNsBv6Z9B">
              Riksdagen ställer sig bakom det som anförs i motionen om att
              ett svenskt medborgarskap ska kunna återkallas, bl.a. i fall då
              någon med dubbelt medborgarskap har begått ett terrorbrott, och
              tillkännager detta för regeringen.
            </item>
          </list>
        </div>
        <div xml:id="i-FPxP7P9JSzLRD1noeRofcP" type="motContent">
          <head xml:id="i-VLiTc4yuWZGhYNFhppMihc" type="h1">
            Motivering
          </head>
          <p xml:id="i-UaVCSEWk7XbzefrGTc4uKs">
            Utvecklingen i Europa och attacken på Drottninggatan i april
            2017 visar att terrorhotet är reellt. Den svenska terrorhotnivån
            är fortsatt förhöjd och det finns en risk för ytter­ligare attentat
            i Sverige. Antalet extremister i Sverige har ökat på senare år.
            Idag finns det omkring 3 000 så kallade hotaktörer i våldsbejakande
            extremistmiljöer i Sverige, enligt Säkerhetspolisen. Av dessa
            är drygt 2 000 individer våldsbejakande islamistiska extremister,
            medan övriga individer finns inom vitmaktmiljön och autonoma miljöer.
            Den här relativt nya lägesbilden kräver politiska prioriteringar
            och satsningar som gör att Säkerhetspolisen har de resurser och
            befogenheter som krävs för att hantera så pass många våldsbejakande
            extremister. Det behövs fler och förstärkta åtgärder i kampen
            mot terrorismen. Sverige ska ha ett väl rustat rättsväsende som
            säkerställer att de som planerar, utför och lämnar stöd till terrorism
            ska upptäckas, stoppas och bestraffas.
          </p>
          <head xml:id="i-VCaeFeshKWEQjx83pdtykP" type="h2">
            Straffen för brott inom terrorismområdet
          </head>
          <p xml:id="i-MiV5FJC1Y9X3bqoPNH63gP">
            I dag framstår straffnivåerna för vissa brott inom terrorismområdet,
            dvs. de straffnivåer som straffskalorna omfattar, som orimligt
            låga. Straffskalorna kan inte sägas spegla brottens allvar. Dessutom
            skulle förändrade straffnivåer även öka förutsättningarna att
            använda hemliga tvångsmedel och därmed förbättra förutsättningarna
            för att brotten ska kunna klaras upp. Vi anser att straffen bör
            skärpas väsentligt för exempelvis följande brott inom terrorismområdet:
            offentlig uppmaning till terroristbrott, rekrytering till terroristbrott,
            utbildning till terroristbrott, finansiering av terroristbrott
            och resor i terrorismsyfte. När det gäller dessa brott bör spannet
            för straffnivåerna omfatta från fängelse i sex månader till fängelse
            i fyra år i stället för, som i dag, från fängelse i 14 dagar till
            fängelse i två år.
          </p>
          <p xml:id="i-4AZ2WvUnnk667NdgSMqZzD">
            Vi vill även se en höjning av straffnivåerna för grova brott.
            Är brotten grova bör det dömas till fängelse i lägst två år och
            högst tio år, i stället för fängelse i lägst sex månader och högst
            sex år som gäller i dag. Detta skulle också innebära ett närmande
            till straffnivåerna i motsvarande lagstiftning i andra jämförbara
            länder. Regeringen bör därför ta fram förslag i syfte att skärpa
            straffen för vissa brott inom terrorismområdet, såsom offentlig
            uppmaning till terroristbrott, rekrytering till terroristbrott,
            utbildning till terroristbrott, finansiering av terroristbrott
            och resor i terrorismsyfte.
          </p>
          <head xml:id="i-GP2TUX77EBB5GW51jXoiGe" type="h2">
            Kriminalisera deltagande i terroristorganisationers verksamhet
          </head>
          <p xml:id="i-4BgNiMqpKdKHB8SqGbGLzN">
            Den som deltar i terroristorganisationer medverkar till att underlätta
            och sprida terrorism. Deltagande i terroristorganisationers verksamhet
            bör därför kriminaliseras.
          </p>
          <p xml:id="i-LiTFLXRfahjAgfomYakz5s">
            Regeringen lade i vintras fram ett förslag om att kriminalisera
            deltagande i en terroristorganisation. Lagrådet avstyrkte förslaget
            och regeringen har därefter aviserat att den enbart avser att
            lägga fram ett förslag om kriminalisering av samröre med terror­organisation.
            En sådan lagstiftning träffar få fall och innebär en begränsad
            utvidgning av det kriminaliserade området. Det som verkligen behövs
            och som vi krävt länge är en kriminalisering av deltagande i en
            terrororganisation. En utredning för att få till stånd en sådan
            lagstiftning måste omedelbart tillsättas. Det är angeläget att
            en möjlighet till kriminalisering av deltagande i en terrororganisation
            kommer på plats skyndsamt.
          </p>
          <p xml:id="i-RLSHShNnaD1caKCetH18C7">
            Ett sådant förbud bör även ta sikte på att det även ska vara
            brottsligt att delta i andra inhemska våldsbejakande organisationers
            verksamhet. Kravet på att det ska röra sig om en våldsbejakande
            organisation innebär att det måste röra sig om en sammanslutning
            av personer som begår allvarlig brottslighet – det handlar i princip
            om allvarliga hot eller våld mot andra personer. Endast den som
            deltar i en sådan organisations verksamhet kommer att omfattas
            av förbudet och därmed kunna dömas för brott. Det ska alltså krävas
            ett deltagande som tar sig uttryck i någon form av aktivt handlande.
            Det kan till exempel handla om att sprida information, värva,
            utbilda eller samla in pengar för organisationens räkning. Det
            kommer alltså inte vara tillräckligt att endast lyssna på ett
            tal eller närvara vid något annat arrangemang av en våldsbejakande
            organisation.
          </p>
          <head xml:id="i-Vr619bfW9bhQB2thPaJRMc" type="h2">
            Ökade möjligheter att använda hemliga tvångsmedel, datalagring,
            hemlig dataavläsning m.m.
          </head>
          <p xml:id="i-QSXtFqzzPY1NPuwvweebrL">
            Allvarliga fall av brott med terrorkoppling, det vill säga de
            brott som bedöms som grova, bör kunna aktualisera hemlig rumsavlyssning
            trots att minimistraffet för dessa brott är lägre än fyra års
            fängelse, vilket normalt är det minimistraff som krävs för hemlig
            rumsavlyssning. Med brott med terrorkoppling avses offentlig uppmaning
            till terroristbrott, rekrytering till terroristbrott, utbildning
            till terroristbrott, finansiering av terroristbrott och resor
            i terrorismsyfte. Svårigheterna att utreda brott av dessa slag
            i kombination med det starka intresset av att de beivras gör det
            motiverat att frångå huvudregeln om fyra års minimistraff.
          </p>
          <p xml:id="i-GUwgobGgjiybgc5fK2M5Yc">
            Den 1 oktober 2019 trädde ny lagstiftning i kraft som reglerar
            de brottsbekämpande myndigheternas tillgång till datalagrade teleuppgifter.
            Just tillgången till data är ett av Säkerhetspolisens viktigaste
            verktyg i arbetet med att upptäcka och förhindra terrorbrott och
            andra allvarliga brott. Det är betydelsefullt att vi till slut
            fått på plats en ny lagstift­ning som är förenlig med EU-rätten
            och som teleoperatörerna har att följa. Det är dock en stor brist
            att regeringen inte föreslagit en mer långtgående möjlighet till
            datalagring med koppling till nationell säkerhet, dvs. med avseende
            på Säkerhetspolisens verk­samhet. Det öppnas i EU-domen från december
            2016 uttryckligen upp för mer tillåtande nationella regler på
            detta område. Vi vill därför utöka lagstiftningens omfattning
            på ett sätt som ger mer långtgående möjligheter till datalagring
            med koppling till nationell säkerhet.
          </p>
          <p xml:id="i-8J9t57fdZ66Wef7UdoNG5m">
            Vår uppfattning är att den lagstiftning som trätt i kraft rent
            generellt är för snäv utifrån datalagringens stora betydelse för
            att upptäcka, förhindra, bekämpa, utreda och lagföra brott. Tidsgränserna
            är till exempel för snävt tilltagna med endast två månaders lagringstid
            för lokaliseringsuppgifter. Frågan om datalagringens omfattning
            bör genom­gå en ny översyn med målet att datalagringen ska utökas.
            Det är också viktigt att säker­ställa att ett särskilt format
            för överlämnande av datalagrade uppgifter från teleopera­törerna
            till de brottsbekämpande myndigheterna införs. Det är angeläget
            att den nya regleringen löser frågan om tillgång till och hantering
            av datalagrade uppgifter på ett tillfredsställande sätt.
          </p>
          <p xml:id="i-9RNExLjcPrikq3gehb329Y">
            Säkerhetspolisen bör också få tillgång till hemlig dataavläsning,
            vilket innebär möjligheter att läsa krypterad datatrafik för att
            kunna säkra bevisning mot personer som gör sig skyldiga till terrorismrelaterad
            brottslighet. En utredning har presenterats men ännu saknas konkreta
            förslag i riksdagen från regeringen, trots bred politisk enighet
            om behovet. Utöver detta måste de brottsbekämpande myndigheterna
            snarast få möjlighet att på egen hand besluta om kameraövervakning
            utan att gå omvägen via ett omständligt och byråkratiskt ansökningsförfarande.
            Även i denna fråga har regeringen varit passiv trots att behovet
            är uppenbart här och nu.
          </p>
          <p xml:id="i-EcX7VoydzPikzeZYzhfgsy">
            En särskild del av tvångsmedelslagstiftningen är lagstiftningen
            om s.k. preventiva tvångsmedel som tillåter användningen av hemliga
            tvångsmedel för att förebygga och förhindra allvarliga brott.
            De nu aktuella reglerna finns i lagen (2007:979) om åtgärder för
            att förhindra vissa särskilt allvarliga brott. Möjligheten att
            använda detta regelverk aktualiseras innan det finns förutsättningar
            att inleda förundersökning. Om det finns förutsättningar att inleda
            förundersökning ska i stället tvångsmedelsbestämmelserna i rättegångsbalken
            tillämpas. Möjligheterna att använda lagstiftningen om preventiva
            tvångsmedel för att exempelvis förebygga terrorbrott bör ökas.
            Det bör vara tillräckligt att det föreligger en risk för de allvarliga
            brott som anges i lagstiftningen för att den ska kunna tillämpas.
            På så sätt kommer möjligheten till hemlig teleavlyssning och hemlig
            kameraövervakning i syfte att stoppa t.ex. terrorattentat att
            öka. Kravet på att åtgärden ska vara av synnerlig vikt för att
            förhindra brottsligheten bör dessutom förändras så att det räcker
            att en åtgärd kan vara av vikt för att förhindra brott, t.ex.
            ett terrorattentat. Slutligen bör en möjlighet att också besluta
            om hemlig rumsavlyssning inkluderas i lagstiftningen.
          </p>
          <head xml:id="i-8TBkFCnR96rpjno3YyoHEv" type="h2">
            Publiceringar och terroristbrottsinstruktioner
          </head>
          <p xml:id="i-DTKbsiDHJVRP1GR3qWtZAb">
            För att mer effektivt kunna motverka terrorism är åtgärder som
            försvårar spridandet av terroristpropaganda och innehavet eller
            anskaffandet av terroristbrottsinstruktioner viktiga. Ett straffansvar
            för den som publikt publicerar en bild eller ett budskap som ger
            stöd åt en terrororganisation bör därför införas. Det kan exempelvis
            handla om publiceringar i sociala medier som syftar till att sprida
            propaganda för att visa sitt stöd.
          </p>
          <p xml:id="i-PjDiYCXyDQA9si3fLeN9Qw">
            Det bör också vara förbjudet att anskaffa eller inneha terroristbrottsinstruktioner.
            Det kräver ett särskilt straffansvar för den som anskaffar eller
            innehar information som kan användas vid terrorbrott. Det kan
            till exempel handla om filmer där det redogörs för hur en viss
            spränganordning sätts samman eller andra typer av instruktioner
            för hur terroristbrott kan genomföras.
          </p>
          <head xml:id="i-LvCGLMCzUgbDyhjjVb1XFH" type="h2">
            Bättre samordning mot terroristbrottslighet
          </head>
          <p xml:id="i-Duvg9tkfbD3y7BTrjHveTV">
            En ny typ av nationell samordningsfunktion bör införas i syfte
            att stärka samordningen mellan polisen, Säkerhetspolisen, Åklagarmyndigheten
            och Migrationsverket i ärenden som rör terrorism. I första hand
            ska uppgiften vara att driva på och se till att relevant lagstiftning
            används för att bland annat säkerställa att potentiella terrorister
            inte erhåller uppehållstillstånd eller medborgarskap och att tidigare
            meddelade uppehållstillstånd återkallas. Det handlar också om
            att säkerställa att rutiner för effektivt informations­utbyte
            mellan myndigheterna finns och följs.
          </p>
          <head xml:id="i-BCVp1nR7ErDWGzNzEgtvip" type="h2">
            Lagen om särskild utlänningskontroll ska kunna tillämpas i fler
            fall än idag
          </head>
          <p xml:id="i-6WtTrh9VghTTwxf6YbBrz2">
            Enligt lagen om särskild utlänningskontroll får en utländsk medborgare
            utvisas ur landet om det är särskilt påkallat av hänsyn till rikets
            säkerhet eller om det med hänsyn till vad som annars är känt kan
            befaras att han eller hon kommer att begå eller medverka till
            terroristbrott eller försök, förberedelse eller stämpling till
            sådant brott. Om beslut om utvisning fattas enligt denna lag finns
            flera möjligheter till tvångsmedel som förvar och förordnande
            om anmälningsplikt. I dag tillämpas denna lag endast ett fåtal
            gånger per år. Lagstiftningen och dess tillämpning måste analyseras
            i syfte att åstadkomma en ordning som innebär att personer som
            är medborgare i andra länder och som kan befaras begå terroristbrott
            utvisas. Om utvisning inte är möjligt på grund av verkställighets­hinder
            bör andra åtgärder bli aktuella. En översyn av lagen pågår för
            närvarande. Det är angeläget att regeringen när översynen är klar
            skyndsamt återkommer till riksdagen med förändrad lagstiftning.
          </p>
          <head xml:id="i-Myq8QDGFmLJnuCkUkoNEsp" type="h2">
            Missbruk av pass
          </head>
          <p xml:id="i-WMXsZV8XSkixVekRSu2iqM">
            De åtgärder som vidtagits på området i Sverige, däribland den
            nya lagstiftning som trädde i kraft i april 2016, har inte varit
            tillräckliga. Vi vill därför se ytterligare skärpta åtgärder i
            syfte att stävja missbruket av pass. Passets status som värdehandling
            måste återupprättas.
          </p>
          <p xml:id="i-Hm1LSYhPPDyS7uLXBg9fsd">
            Ett pass är en handling som bör omgärdas av ett särskilt skydd
            mot missbruk. För missbruk av urkund döms i dag till böter eller
            fängelse i högst sex månader. Är brottet grovt utdöms fängelse
            i högst två år. Av rättspraxis framgår dock att missbruk av pass
            vid inresa till landet inte per automatik bedöms som grovt missbruk
            av urkund. Det krävs försvårande omständigheter. Det vill vi ändra
            på. Missbruk av pass vid inresa bör alltid bedömas som grovt missbruk
            av urkund. Detsamma gäller missbruk av främlingspass och av resedokument
            vid inresa.
          </p>
          <head xml:id="i-4BW1XPCW9TJyyg8vNMLUYk" type="h2">
            Automatiska gränskontroller för säkrare gränser
          </head>
          <p xml:id="i-9885PY6Grs36ryNei24oHK">
            Genom automatisk gränskontroll kan värdering av äktheten i ett
            pass ske genom självbetjäning och identiteten kan kontrolleras
            genom bland annat ansiktsigenkänning. Detta tekniska stöd ger
            bättre förutsättningar för att kontrollera resenärer vid gränsen
            och ökar möjligheten att upptäcka missbruk genom så kallad lookalikeanvändning
            av pass. Automatisk gränskontroll finns i flera länder i vår närhet,
            däribland Tyskland och Finland. Frågan om ett eventuellt införande
            av automatiska gränskontroller i Sverige har diskuterats under
            lång tid, men utan att det har lett till ett faktiskt införande.
          </p>
          <head xml:id="i-JEKzaddMQVrvaQzbi6j4QB" type="h2">
            Hanteringen av återvändare
          </head>
          <p xml:id="i-Hm22hNCtMycAXhSG6v8f5T">
            Ungefär 300 personer bedöms sedan år 2012 ha rest från Sverige
            för att ansluta sig till våldsbejakande islamistiska grupperingar
            i Syrien och Irak. Av dessa 300 personer har omkring 150 personer
            återvänt till Sverige. Vi vill att nationella riktlinjer för att
            hantera så kallade återvändare ska tas fram. En utgångspunkt är
            att lagföring av alla former av brottslighet ska ske och att denna
            ambition alltid ska komma först. Säkerhetspolisen bör få möjlighet
            att kalla varje person som rest för att ansluta sig till en terroristorganisation
            till förhör. Detta till skillnad från i dag när det krävs att
            det pågår en förundersökning kring ett brott där den som återvänt
            figurerar i utredningen. I annat fall kan den som återvänder från
            till exempel IS-konfliktområden själv välja att träffa Säpo eller
            inte. Det innebär att såväl bevisning som underrättelseinformation
            riskerar att gå förlorad.
          </p>
          <p xml:id="i-3Z2QJP5V69yDwBco5s832b">
            Även sekretesslagstiftningen bör ses över. Relevant information
            ska kunna delas mellan olika aktörer i syfte att förebygga och
            förhindra brott i större utsträckning än i dag. Om exempelvis
            kommuner ska kunna motarbeta att människor radikaliseras måste
            de kunna få del av vissa uppgifter från polisen och Säpo.
          </p>
          <head xml:id="i-3YTwqMMQLtGbiCraJnAaU9" type="h2">
            Utländsk finansiering av svenska trossamfund
          </head>
          <p xml:id="i-6GVXPPa2AaBVE7gdNmw4rX">
            I många fall finns en direkt koppling mellan våldsbejakande extremister
            och en religiös förening eller ett samfund där det predikas hat
            och radikala idéer. Dessa föreningar och samfund bärs i vissa
            fall upp av offentliga skattemedel. Det är fel. Den organisation
            eller sammanslutning som inte respekterar samhällets grundläggande
            värderingar, såsom alla människors lika värde och det demokratiska
            styrelseskicket, ska inte uppbära allmänna medel. Här behöver
            samhället vara mycket tydligare.
          </p>
          <p xml:id="i-SkE34UCxNxDVgFTqp5davw">
            Sverige behöver dessutom sätta ljuset på den externa finansiering,
            ibland från andra stater, som sker av vissa religiösa föreningar
            och samfund i dag, särskilt när den sker i syfte att sprida extrema
            tolkningar som bidrar till radikalisering och hat i vårt samhälle.
            En religiös idé som manar till våldshandlingar och lockar personer
            att begå terrordåd måste motarbetas med samhällets fulla kraft.
          </p>
          <p xml:id="i-DyQqnk5PqDCN9izuy88q9R">
            Vi anser att lagstiftningen kring utländsk finansiering av trossamfund
            ska ses över, så att möjligheterna att sprida extremistiska ideologier
            med antidemokratiska förtecken till Sverige begränsas.
          </p>
          <head xml:id="i-7rwmFjmTZNT6SD5ZAK2oZt" type="h2">
            Möjlighet att återkalla medborgarskap i vissa fall
          </head>
          <p xml:id="i-7LSciyHRSuMJTcocVPNzyZ">
            I dag saknas regler i Sverige som innebär att ett svenskt medborgarskap
            ska kunna återkallas bland annat i fall då någon begått ett brott
            som är till allvarlig skada för statens vitala intressen, till
            exempel terroristbrott. Detta skiljer oss från länder som Tyskland,
            Danmark och Finland. Det finns skäl att ändra på det även i Sverige.
            Till exempel bör den som har dubbelt medborgarskap och som har
            begått terrorbrott kunna få sitt svenska medborgarskap återkallat.
            Båda dessa förslag ligger inom ramen för vad som är tillåtet enligt
            folkrätten.
          </p>
        </div>
        <div xml:id="i-UMNi5REa1FQpoTRmyYvHgm" type="signatureBlock">
          <list xml:id="i-E9rwZ2mPLC9xJ7oxWFYq6n">
            <item xml:id="i-CjNKLcKHv31bsibGwKbfSB" who="i-NRWqqo7iPdzBV8QrJyKnQb" type="signature">
              Johan Forssell (M)
            </item>
            <item xml:id="i-DYyJjbQLq8h7zM8PKi1Etn" who="i-XKBEUKbavmqFvdi75cDrts" type="signature">
              Magdalena Schröder (M)
            </item>
            <item xml:id="i-ey5GnEkH1NUVW6HiQu5k1" who="i-DGcLR21cjcBjrD374xbmmM" type="signature">
              Ellen Juntti (M)
            </item>
            <item xml:id="i-JTm3Qw4kHvqp4E5fnBuXER" who="i-3Su8RZSRu3defRTgsQprqZ" type="signature">
              Mikael Damsgaard (M)
            </item>
            <item xml:id="i-2f9cpGSQkHoj6u2vTmJy7p" who="i-S1jBpohzgG7cgcBjfgN1Fb" type="signature">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
