<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-AU-03551">
  <teiHeader>
    <fileDesc>
      <titleStmt>
        <title>med anledning av skr. 2016/17:10 Makt, mål och myndighet – feministisk politik för en jämställd framtid</title>
        <author corresp="i-NRb4HpaQ87qUwhLNcKt7Gz">av Annika Qarlsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3551 av Annika Qarlsson (C)</title>
          <idno type="rdwebb">H4023551</idno>
          <rs type="number">3551</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H4023551/text</ref>
          <ref type="dokument_url_html">http://data.riksdagen.se/dokument/H4023551</ref>
          <ref type="dokumentstatus_url_xml">http://data.riksdagen.se/dokumentstatus/H4023551</ref>
          <ref type="docx">http://data.riksdagen.se/fil/7F665CA9-E43E-4559-A02A-94A0A68B8405</ref>
          <ref type="pdf">http://data.riksdagen.se/fil/409821C3-7725-4299-ABE0-AD598BD73408</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LbJHXK2GjDTNbFu3nbt5w9" type="basedOn"/>
        <correspContext corresp="i-LbJHXK2GjDTNbFu3nbt5w9">
          <ref>Skrivelse 2016/17:10</ref>
        </correspContext>
        <correspAction xml:id="i-6fVnDiZ3A2LXJR9Ukw7u2Q" type="signed"/>
        <correspContext corresp="i-6fVnDiZ3A2LXJR9Ukw7u2Q">
          <note type="signatory" corresp="i-NRb4HpaQ87qUwhLNcKt7Gz"/>
        </correspContext>
        <correspAction xml:id="i-KMvRDR7vh6PphEU5wxFx3P" type="submitted">
          <date when="2016-12-07"/>
          <time when="15:24:24"/>
        </correspAction>
        <correspAction xml:id="i-9JfR1bgaXcgdiviuiz9qjw" type="dismissed">
          <date when="2016-12-13"/>
        </correspAction>
        <correspAction xml:id="i-XoGPtp7vMMDkw5hRMij7fJ" type="reviewed">
          <date when="2016-12-13"/>
          <time when="14:23:11"/>
        </correspAction>
        <correspAction xml:id="i-URgjuWred1Nt1pVtob3P4v" type="referred">
          <date when="2016-12-14"/>
        </correspAction>
        <correspAction xml:id="i-MRrjYmkgNSvPZbhxdYUosB" type="assigned">
          <date when="2017-06-13"/>
          <time when="14:28:23"/>
        </correspAction>
        <correspContext corresp="i-MRrjYmkgNSvPZbhxdYUosB">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-KnqVxFxnP2qQApER7Gpe7x" type="behandlas_i"/>
        <correspContext corresp="i-KnqVxFxnP2qQApER7Gpe7x">
          <ref type="uppgift">2016/17:AU5</ref>
          <ref type="ref_dok_id">H401AU5</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU5</ref>
          <ref type="ref_dok_titel">Makt, mål och myndighet - feministisk politik för en jämställd framtid m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Q1WB2wSQuQzRpt6sPkgZiB" type="motHeader">
        <div xml:id="i-5gq9uFwXn73CnwuvBfz5ke" type="motTitle">
          Motion till riksdagen 2016/17:3551 av Annika Qarlsson (C) med
          anledning av skr. 2016/17:10 Makt, mål och myndighet – feministisk
          politik för en jämställd framtid
        </div>
      </div>
      <div xml:id="i-9jWp8Hoxsxgya3n9tbCsZb" type="motBody">
        <div xml:id="i-E9bK5dfawJrSHAmtjWWCoP" type="motProposal" subtype="förslag">
          <head xml:id="i-TFgKDouG2EHvu9MncNprdN">
            Förslag till riksdagsbeslut
          </head>
          <list xml:id="i-WpdDrsgqwUVSEzGZQUMJX3" style="ol">
            <item xml:id="i-KXpr751E1rZRX1CiLzmPUf">
              Riksdagen ställer sig bakom det som anförs i motionen om vikten
              av att ett aktivt jämställdhetsarbete bedrivs inom samtliga berörda
              myndigheter och tillkännager detta för regeringen.
            </item>
            <item xml:id="i-ENbEJMeUB56CQ3btLXZAUo">
              Riksdagen ställer sig bakom det som anförs i motionen om att
              uppföljning och utvärdering för jämställdhet ska samlas under
              en befintlig myndighet med fokus på jämställdhetsintegrering och
              strukturellt jämställdhetsarbete i stället för en ny myndighet,
              och detta tillkännager riksdagen för regeringen.
            </item>
            <item xml:id="i-G2nWmjxnAqYr6V9q4QiVe6">
              Riksdagen ställer sig bakom det som anförs i motionen om att
              ansvarsfördelning mellan i skrivelsen utpekade myndigheter och
              deras uppdrag ska kvarstå i befintliga organisationer och tillkännager
              detta för regeringen.
            </item>
            <item xml:id="i-Q3KqY5gaqHxhhPpqu6j8cn">
              Riksdagen ställer sig bakom det som anförs i motionen om att
              de myndighetsuppdrag som är tillfälliga ska permanentas och tillkännager
              detta för regeringen.
            </item>
            <item xml:id="i-CFDH5CT4yh4a7pHxpRtJmB">
              Riksdagen ställer sig bakom det som anförs i motionen om att
              Nationellt centrum för kvinnofrid, NCK, ska behålla sitt nationella
              uppdrag som kunskaps- och resurscentrum, och detta tillkännager
              riksdagen för regeringen.
            </item>
            <item xml:id="i-6iWXieTVq3H2Viwnsogqve">
              Riksdagen ställer sig bakom det som anförs i motionen om att
              Länsstyrelsen i Östergötland ska behålla sitt nationella uppdrag
              om hedersrelaterat våld och förtryck samt att det ska permanentas,
              och detta tillkännager riksdagen för regeringen.
            </item>
            <item xml:id="i-6GbjPmdYosBvxx4fXQoWib">
              Riksdagen ställer sig bakom det som anförs i motionen om att
              se över möjligheterna att genomföra en genomgripande utredning
              som behandlar och belyser statens, näringslivets, samhällets och
              individens totala kostnader för ojämställdhet, relaterade till
              de jämställdhetspolitiska målen och tillkännager detta för regeringen.
            </item>
            <item xml:id="i-Q1QsNA7M9PV5YFciP2txir">
              Riksdagen ställer sig bakom det som anförs i motionen om att
              analysen av effekterna av regeringens politik för den ekonomiska
              jämställdheten utvecklas och följs upp, och detta tillkännager
              riksdagen för regeringen.
            </item>
            <item xml:id="i-3U113e6xy6d5ZFCXbtJJPn">
              Riksdagen ställer sig bakom det som anförs i motionen om att
              i arbetet med de jämställdhetspolitiska målen måste det ingå hur
              regeringen avser att förbättra förutsättningarna för kvinnors
              företagande, och detta tillkännager riksdagen för regeringen.
            </item>
          </list>
        </div>
        <div xml:id="i-54boKEzHYNw1a1hXRQnK6L" type="motContent">
          <head xml:id="i-EsZRruLJsrqxouynnrx238" type="h1">
            En myndighet
          </head>
          <p xml:id="i-7jYK6MM28rEkLb7LCxygjC">
            I regeringens skrivelse föreslås att en ny jämställdhetsmyndighet
            ska inrättas för att bidra till en strategisk, sammanhållen och
            långsiktig styrning samt ett effektivt genomförande av jämställdhetspolitiken.
            Myndigheten bör enligt regeringen ansvara för uppföljning, analys,
            samordning, kunskap och stöd utifrån de jämställdhetspolitiska
            målen.
          </p>
          <p xml:id="i-THh1RFysWnd6GMZKnFXLLg">
            Statskontoret har av regeringen fått i uppdrag att lämna förslag
            på hur en strategisk tydlig och hållbar styrning, organisering
            och ansvarsfördelning kan uppnås avseende de nationella uppdrag
            som Socialstyrelsen, Uppsala universitet (Nationellt centrum för
            kvinnofrid), Länsstyrelsen i Stockholms län och Länsstyrelsen
            i Östergötlands län har på delmålsområdet mäns våld mot kvinnor.
            Alla dessa myndigheter är berörda av regeringens förslag om att
            bilda en ny jämställdhetsmyndighet. Statskontoret bedömer att
            det finns flera risker med att förändra organisationen och ansvarsfördelningen
            för de berörda myndigheternas uppdrag. Det kan leda till både
            minskad produktivitet och effektivitet. De bedömer att det är
            en överhängande risk att den uppbyggda kompetensen går förlorad
            och att formerna för samverkan måste byggas upp på nytt igen –
            något som ytterst kommer att drabba de våldsutsatta kvinnorna.
            Statskontoret har inte sett tecken på betydande brister i verksamheterna
            eller större rollfördelningsproblem, därför kan inte Statskontoret
            se att vinsterna med en eventuell förändring av ansvaret av frågorna
            överväger dessa risker.
          </p>
          <p xml:id="i-5UKBFpD41QVm2dCvLXtBF9">
            Anmärkningsvärt är att regeringen inte alls följer Statskontorets
            analys och förslag. Centerpartiet instämmer med Statskontorets
            analys och anser därför att vi bör behålla nuvarande organisation
            och ansvarsfördelning så att den struktur som har byggts upp inte
            går förlorad och att resurser inte läggs på att börja om arbetet
            från noll igen.
          </p>
          <p xml:id="i-47g6kMYpn6AZafTvUoVFrq">
            Idag finns det inget sammanhållande ansvar för måluppfyllelse
            och uppföljning av de jämställdhetspolitiska målen, det ansvaret
            behöver tydliggöras. Centerpartiet anser att arbetet med jämställdhet
            ska fortsatt vara integrerat i alla myndigheter men för att det
            ska genomföras mer effektivt så vill vi att regeringen samlar
            uppdragen för stöd, metodutveckling och erfarenhetsutbyte, måluppfyllelse
            och uppföljning på jämställdhetsområdet, under en myndighet för
            att undvika ett otydligt ansvar som faller mellan stolarna. Centerpartiet
            vill inte införa ytterligare en ny myndighet, utan istället samla
            det ansvaret under en befintlig.
          </p>
          <head xml:id="i-9G6m8Amzsx7KjQEYMkamGr" type="h1">
            Fortsätt att utveckla utifrån befintlig organisation
          </head>
          <p xml:id="i-9Ne5EMkAye3iAy6TB5Fhwi">
            Det tar tid att bygga upp expertkunskap och att etablera samverkan
            och nätverk mellan myndigheter. Inför den kommande strategin om
            mäns våld mot kvinnor finns det därför skäl för regeringen att
            ta vara på den kompetens, de samverkansformer och strukturer för
            kunskapsspridning som har byggts upp under de senaste tio åren
            i befintliga organisationer.
          </p>
          <p xml:id="i-9wp4tDp1FJhcn2gjsiCsno">
            Statskontorets analys visar att det inte finns några större överlappningar
            mellan de befintliga ingående enheternas kunskaps- och samordningsuppdrag
            eller i genomförandet av uppdragen. Likaså visar analysen att
            det under tio års tid har byggts upp samverkansformer som gör
            att de olika enheterna själva identifierar överlappningar i uppdragen
            från regeringen och samordnar sitt arbete vid behov. Effektivitetsproblem,
            brister i verksamheterna eller större rollfördelningsproblem,
            har inte påträffats i verksamheterna. En omorganisation kan leda
            till såväl minskad produktivitet som effektivitet där uppbyggd
            kompetens går förlorad och att formerna för samverkan måste byggas
            upp på nytt. Genom att behålla nuvarande organisation och ansvarsfördelning
            kan myndigheterna och regeringen använda de arbetssätt och den
            struktur som har byggts upp och till synes fungerar relativt väl,
            istället för att lägga resurser på att etablera en ny organisation
            och ansvarsfördelning.
          </p>
          <p xml:id="i-G5RZwkiquswFQQe7jVyzgV">
            Mot bakgrund av detta anser vi därför att inget behov finns för
            regeringen att förändra organisationen och ansvarsfördelningen
            mellan de befintliga myndigheterna, utan tvärtom att deras uppdrag
            ska permanentas och utvecklas i befintliga organisationer.
          </p>
          <head xml:id="i-9JEwp5xQjSTEufg4i81bTR" type="h1">
            NCK
          </head>
          <p xml:id="i-UbPu89b1sSna5rPvUEEYYP">
            Nationellt centrum för kvinnofrid, NCK, vid Uppsala universitet
            och Akademiska sjukhuset är Sveriges nationella kunskaps- och
            resurscentrum för frågor om mäns våld mot kvinnor, hedersrelaterat
            våld och förtryck samt våld i samkönade relationer. I uppdraget
            från regeringen ingår att sammanställa, utveckla och sprida kunskap
            om våld och att erbjuda våldsutsatta kvinnor stöd.
          </p>
          <p xml:id="i-PM3iyQh3UB8JR4tSvT4xJw">
            Detta dubbla uppdrag – att kombinera forskning och utbildning
            med daglig kontakt med våldsutsatta kvinnor – har varit avgörande
            för NCK:s utveckling. Någon motsvarande nationell organisation
            finns inte i något annat land i världen.
          </p>
          <p xml:id="i-WJybAUCAB8KTYejf8YgSxR">
            NCK driver Sveriges nationella stödtelefon Kvinnofridslinjen
            som startades
          </p>
          <p xml:id="i-FQ4jab3nxiDCGZQYbt2iQA">
            redan 2007. Telefonen är bemannad med sjuksköterskor och socionomer
            dygnet
          </p>
          <p xml:id="i-JQ1ADAToayLexqiNnG2734">
            runt varje dag på året och tar emot mellan 80 och 90 samtal per
            dygn (31 500
          </p>
          <p xml:id="i-Maved9FdZcvZX4eGdXtDNC">
            samtal under år 2015). NCK är inte en myndighet, därför registreras
            inte samtalen, vilket många gånger är avgörande för att kvinnor
            ska våga kontakta och söka hjälp.
          </p>
          <p xml:id="i-TjME9roEEUR5xFeg99NEaa">
            Genom tillhörigheten till NCK och universitetet får Kvinnofridslinjen
            och patientmottagningen tillgång till vidareutbildning på universitetsnivå
            och expertkunskap om aktuell forskning och om den nationella utvecklingen
            på området. Och genom patientbesöken och samtalen till Kvinnofridslinjen
            får NCK en unik inblick i situationen för våldsutsatta kvinnor
            i Sverige i dag samt viktig kunskap om vilka frågor de har och
            vilken typ av stöd de efterfrågar.
          </p>
          <p xml:id="i-4RD5xa3vJQ1YEk6QAxML9b">
            På samma sätt får centrumet viktig kunskap och erfarenheter genom
            de dagliga kontakterna med yrkesverksamma från rättsväsendet,
            hälso- och sjukvården, kommuner och andra myndigheter som deltar
            i NCK:s utbildningar. Sammantaget ger detta en gedigen grund för
            att utveckla verksamheten och vara en föregångare i arbetet för
            att förbättra situationen för våldsutsatta kvinnor och deras barn.
          </p>
          <p xml:id="i-2z7E4axtabf36c7EjKVYtr">
            NCK:s kunskapsbank är en webbplats för den som söker
          </p>
          <p xml:id="i-C7RQvJxAwd6XuVhXq6hJe9">
            kunskap om mäns våld mot kvinnor, hedersrelaterat våld och förtryck
            samt våld i samkönade relationer. Kunskapsbanken samlar presentationer
            av forskare och deras
          </p>
          <p xml:id="i-RjpSw7RhuGB5UuHDtrhhD6">
            projekt, fakta och ämnesguider om våld samt publikationer från
            myndigheter.
          </p>
          <p xml:id="i-YECQAfPM7mGrnaKFoqvvJ4">
            NCK:s kunskapsbank har funnits i drygt fem år och har löpande
            byggts ut med nya forskare och publikationer. Den viktigaste målgruppen
            är professionella som möter våldsutsatta kvinnor i sitt arbete
            eller på andra sätt arbetar med frågorna och därför har ett behov
            av att på ett enkelt sätt få tillgång till aktuell kunskap om
            våld.
          </p>
          <p xml:id="i-Y5r6fY1u1BMAzu7bfPBni">
            NCK har över 20 års erfarenhet av att utbilda om mäns våld mot
            kvinnor, och för 15 år sedan startade den första grundkursen på
            universitetsnivå i landet i ämnet. Totalt genomfördes ett hundratal
            externa utbildningsaktiviteter under 2015. Det är dels universitetskurser,
            man medverkar vid andra program vid Uppsala universitet, andra
            universitet och högskolor i landet och man medverkar också vid
            andra myndigheters utbildningar. NCK vänder sig till yrkesverksamma
            inom hälso- och sjukvård, polis och rättsväsen, socialtjänst m.fl.
            Det finns således många tungt vägande skäl till att NCK ska behålla
            sitt nationella uppdrag som kunskaps- och resurscentrum.
          </p>
          <head xml:id="i-XG2SVBnD8uK8APYu2ehQae" type="h1">
            Länsstyrelsen i Östergötland
          </head>
          <p xml:id="i-6JEJxsS4HPUTd3p9sqWTgx">
            Vi motsätter oss att bryta upp och flytta väl fungerande verksamheter
            till den nya myndigheten såsom Länsstyrelsen i Östergötlands nationella
            uppdrag rörande hedersrelaterat våld. Vi menar att det riskerar
            att kraftigt försvaga den sakkunskap som byggts upp på området
            och att det kan ta lång tid innan verksamheten är fullt återuppbyggd.
            Vi ställer oss positiva till att permanenta uppdraget och anser
            att det ska ligga kvar hos Länsstyrelsen i Östergötland.
          </p>
          <head xml:id="i-R8KARqFwzXNz2eiubYN8uL" type="h1">
            Bättre underlag för jämställdhetspolitiska beslut
          </head>
          <p xml:id="i-VRnr3tCps3ty7FybpKe1Gh">
            Kostnaderna för ett jämställt samhälle är fortfarande i stort
            sett en vit fläck på både forskarnas och politikernas karta. För
            att snabbare kunna åstadkomma förändringar är det viktigt att
            frågan får en grundlig belysning ur ett nationalekonomiskt perspektiv.
            Politiken behöver oberoende siffror på vad ojämställdheten kostar
            för staten, samhället och för individen. Med en grundlig utredning
            får vi underlag för att, förutom den demokratiska och mänskliga
            aspekten, också visa på att det även är ekonomiskt motiverat att
            göra något åt ojämställdheten. Utredningen bör relateras till
            de mål för jämställdhetspolitiken som riksdagen antagit.
          </p>
          <head xml:id="i-9o9UdKQXFAX2WReHZj3KJr" type="h1">
            Utveckla analysen av den ekonomiska jämställdheten
          </head>
          <p xml:id="i-MUcQi1zFGExXhVWPdGLLJB">
            Jämställdhetsbudgetering handlar om att synliggöra människorna
            bakom siffrorna i en budget. Det synliggör hur de offentliga resurserna
            fördelas mellan könen, hur det möter kvinnors och mäns, flickors
            och pojkars behov och vilka effekter det ger. Arbetet med jämställdhetsbudgetering
            behöver stärkas.
          </p>
          <p xml:id="i-J8BzbWaGhKVkVQprW6iKzG">
            Centerpartiet ser ett tydligt behov av att regeringen utvecklar
            analysen av den ekonomiska jämställdheten. Sverige ligger i topp
            på flertalet internationella jämställdhetsindex, men en hel del
            ekonomiska och karriärmässiga skillnader mellan kvinnor och män
            kvarstår. Sverige ligger idag på plats 38 på International Labour
            Organizations (ILO) rankning av länder utifrån deras andel kvinnliga
            chefer. Företagande är en väg till ledande positioner. Sverige
            har en ojämställd könssegregerad arbetsmarknad, där kvinnor arbetar
            mer deltid än män, tar ut markant mer föräldraledighet än vad
            män gör och de svenska välfärdssystemen generellt inte ger kvinnor
            idag incitament att satsa på sin karriär på arbetsmarknaden. En
            ojämställd arbetsmarknad leder till att kvinnliga pensionärer
            i genomsnitt har 40 % av vad manliga pensionärer har i inkomst.
            För att tydliggöra detta behöver politiska beslut analyseras mer
            ingående. Inte bara i tilldelade resurser utan även av utfallet,
            det vill säga vilka effekter, som besluten antas ge.
          </p>
          <p xml:id="i-PEsqsUVwXb2EN48gXTddJt">
            Som ovan nämnt bör utredningen relateras till de mål för jämställdhetspolitiken
            som riksdagen antagit. Regeringens bilaga till budgetpropositionen
            om ekonomisk jämställdhet är bra och beskriver väl den allmänna
            fördelningen av ekonomiska resurser mellan kvinnor. Bilagan bör
            även fortsättningsvis redovisa den könsspecifika ekonomiska utvecklingen.
            Däremot behöver bilagan utvecklas till fokus på förutsättningar
            och normer, inte enbart utfall som idag. Exempelvis behöver de
            faktiska effekterna av regeringens politik och de effekter den
            får för kvinnors företagande därför uppmärksammas och följas över
            tid. Till exempel hur förutsättningarna ser ut för företagande
            inom kvinnodominerade sektorer. Bilagan behöver ett tydligare
            syfte, ett permanent upplägg, som gör att det år från år går att
            följa utvecklingen lättare. Likaså behövs mer könsuppdelad data/statistik
            över bland annat kvinnors företagande, hälsa, hur skatteförändringar
            slår fördelningspolitiskt vad gäller inkomst på kön, utbildning,
            ansvar för hem och barn, karriär och makt. Explicita mål bör analyseras
            snarare än att allmänt redogöra för fördelningen av ekonomiska
            resurser mellan kvinnor och män. Dessutom bör information om analysen
            förbättras så att den också blir allmänt känd.
          </p>
          <head xml:id="i-PPeqW4H56wpUuuUZ6WhfFe" type="h1">
            Kvinnors ekonomiska makt och frihet
          </head>
          <p xml:id="i-9TswMis4zPweAyb6cRuZq4">
            I skenet av ovan nämnda analys av den ekonomiska ojämställdheten
            ser Centerpartiet tydliga behov av att stärka förutsättningarna
            för kvinnors företagande. Regeringens politik hämmar företagande
            i allmänhet och än allvarligare – kvinnors företagande i synnerhet.
            I förlängningen skapar det sämre möjligheter för kvinnors ekonomiska
            makt och frihet. Den tidigare nämnda ojämställda svenska arbetsmarknaden,
            att ekonomiska och karriärmässiga skillnader mellan kvinnor och
            män kvarstår och att vi har en förhållandevis låg andel kvinnliga
            chefer kan självklart åtgärdas på olika sätt. För att bryta ojämställdheten
            vill Centerpartiet se fler kvinnor på ledande positioner, driva
            på för möjligheten för fler kvinnor att starta företag och öka
            den ekonomiska friheten för såväl kvinnor som män. Därför anser
            Centerpartiet att i arbetet med de jämställdhetspolitiska målen
            måste företagarfrågorna få ett tydligare genomslag.
          </p>
          <p xml:id="i-XWJcKnghNVGpDZyBwJveDJ">
            Ett sätt att skapa mer jämställda maktstrukturer i samhället
            är genom att fler kvinnor driver företag. Företagandet ger frihet
            och även möjlighet att komma in i näringslivet. Att sitta i styrelsen
            i det egna bolaget skapar vägar till andra styrelseuppdrag i andra
            bolag och i förlängningen i andra branscher. Centerpartiet vill
            därför stärka kvinnors möjligheter att starta och driva företag
            och att fler kvinnor genom ett jämställt samhälle ges möjlighet
            att anta ledande positioner i näringslivet. Då ledningsgrupper
            och styrelser blir mer jämställda förändras maktstrukturerna i
            näringslivet även utanför styrelserummen.
          </p>
          <p xml:id="i-6M952hHDuRqznFVCtN564V">
            I regeringens skrivelse är kvinnors företagande inte beaktat
            som en väsentlig del av jämställdhetsarbetet. De begränsningar
            för företagens möjligheter att nyetableras, växa och utvecklas
            som regeringens politik innebär är väsentliga för jämställdheten.
            Många gånger driver kvinnor företag inom den traditionellt kvinnodominerade
            välfärdssektorn, men den politiska osäkerhet som omgärdar välfärdsföretagande
            gör att många potentiella välfärdsföretagare, ofta kvinnor, inte
            längre vågar starta företag eller satsa mer på sina företag. Sverige
            behöver fler, inte färre, kvinnor som driver företag. De faktiska
            effekterna av regeringens politik och de effekter den får för
            kvinnors företagande måste därför uppmärksammas och följas över
            tid.
          </p>
          <head xml:id="i-FahhteizGAgCLAVYapVGev" type="h1">
            Förutsättningarna för kvinnors företagande
          </head>
          <p xml:id="i-UABqdzST84rUF2uYP1poac">
            RUT och LOV ger fler kvinnor möjlighet att starta företag, vilket
            leder till fler kvinnor på ledande positioner och således förändrade
            strukturer i näringslivet. Både kvinnor och män ska ha möjlighet
            att starta företag, leva på det, ha flera olika arbetsgivare att
            välja på och tjäna pengar på sitt företag. Även inom kvinnodominerade
            sektorer som vård, skola och omsorg. Genom LOV, lagen om valfrihetssystem,
            som öppnar för privata aktörer inom välfärden, startar många kvinnor
            företag i en bransch de själva varit anställda inom för att i
            nästa steg starta företag inom andra branscher. Genom LOV kan
            kvinnor som arbetar inom offentlig sektor lättare byta arbetsgivare
            och därmed påverka sin lön. Centerpartiet värnar och vill utveckla
            LOV och möjligheten att driva företag inom välfärden.
          </p>
          <p xml:id="i-Q2GsHjGFVuZiHYUthFuiim">
            Tack vare RUT-avdraget driver fler kvinnor företag över hela
            landet. 7 av 10 företagare inom städ- och hemservice är kvinnor.
            Sverige behöver många nya vardagsjobb och dessa har stor möjlighet
            att växa fram inom tjänstesektorn exempelvis genom RUT. Centerpartiet
            vill se över möjligheterna att justera taket uppåt och att de
            tjänster som omfattas av RUT blir fler. Då kommer efterfrågan
            att öka, fler människor kan starta företag inom en kvinnodominerad
            bransch, fler som står långt från arbetsmarknaden kan få jobb
            och fler svarta jobb bli vita.
          </p>
          <p xml:id="i-JQ45sjGspcQBQLFbw5nPTT">
            Centerpartiet vill fortsätta förbättra förutsättningarna för
            kvinnors företagande, inte försämra. Vi vill därför att kriterierna
            för de generella företagsstöden ses över av regeringen för att
            främja såväl kvinnors som mäns företagande på lika villkor.
          </p>
        </div>
        <div xml:id="i-9qYjWQBSQrzhoZ2jLdcaqX" type="motSignatures">
          <list xml:id="i-2ChaNSF6zpPUomWudrbftH">
            <item xml:id="i-5rkeN3cbPQRj4VDfAQk5of">
              Annika Qarlsson (C)
            </item>
          </list>
        </div>
      </div>
    </body>
  </text>
</TEI>
