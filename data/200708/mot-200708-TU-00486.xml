<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00486">
  <teiHeader>
    <fileDesc>
      <titleStmt>
        <title>Trafiksäkerhet</title>
        <author corresp="i-KnfRfemwD98TyCA1A8KCeX">av Peter Pedersen m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Trafiksäkerhet</title>
          <idno type="rdwebb">GV02T486</idno>
          <rs type="number">T486</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T486/text</ref>
          <ref type="dokument_url_html">http://data.riksdagen.se/dokument/GV02T486</ref>
          <ref type="dokumentstatus_url_xml">http://data.riksdagen.se/dokumentstatus/GV02T486</ref>
          <ref type="doc">http://data.riksdagen.se/fil/2C9F9AC3-D763-47B6-8324-F85A9E872B20</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MtzqAYx7FuG1bNVbUskdq7" type="signed"/>
        <correspContext corresp="i-MtzqAYx7FuG1bNVbUskdq7">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction type="referral" xml:id="i-E6dYQVqrReq5y2AFJokvdw">
          <date when="2007-10-16"/>
        </correspAction>
        <correspAction type="dismissal" xml:id="i-633iG9EPvq9YYiVvG2wSyU">
          <date when="2007-10-16"/>
        </correspAction>
        <correspAction type="numbering" xml:id="i-YW6sq8KT2nm4qAHwPMZuza">
          <date when="2007-10-08"/>
        </correspAction>
        <correspAction type="submission" xml:id="i-DdT6mvXQWfNYArvZaMGAmE">
          <date when="2007-10-05"/>
        </correspAction>
        <correspAction type="transfer" xml:id="i-7KTHDgLcMeJE9ZqYVSve5K">
          <date when="2007-10-05"/>
        </correspAction>
        <correspAction type="assigned" xml:id="i-RozhF5nacDbkajfn341QFi"/>
        <correspContext corresp="i-RozhF5nacDbkajfn341QFi">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-JbCfTTSmrYM4o2G7JUYudK">
          <head xml:id="i-RKqGq1Usqt4TJZb2hZPtat">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 2
            </item>
            <item>
              4 Alkohol och trafik 3
            </item>
            <item>
              5 Hastighetsövervakning 4
            </item>
            <item>
              5.1 Sänk hastigheterna 4
            </item>
            <item>
              5.2 Automatisk hastighetsövervakning 5
            </item>
            <item>
              6 Trafiksäkra vägar 6
            </item>
            <item>
              7 Mobil i bil 7
            </item>
            <item>
              8 Reducera tung vägtrafik 8
            </item>
            <item>
              9 Mopeder 8
            </item>
            <item>
              10 Motorcyklar 9
            </item>
            <item>
              11 Säkrare gång- och cykeltrafik 10
            </item>
            <item>
              12 Äldres bilkörning 11
            </item>
            <item>
              13 Trafikförsäkring 11
            </item>
          </list>
        </div>
        <div type="motProposal" subtype="förslag">
          <head xml:id="i-7F4c8Da86okGNiH6mbPJHE">
            2 Förslag till riksdagsbeslut
          </head>
          <list style="ol">
            <item xml:id="i-HvVh2mB1jYYHX7rZz7gn69">
              Riksdagen tillkännager för regeringen som sin mening vad som
              anförs i motionen om att de offentliga myndigheterna ska gå före
              och kräva alkolås i alla fordon de använder i sin verksamhet.
            </item>
            <item xml:id="i-YboiprsNYEFTo7rQ5RG9mu">
              Riksdagen tillkännager för regeringen som sin mening vad som
              anförs i motionen om att lagstiftningen ska ändras så att det
              blir krav på att alla skolskjutsar ska förses med alkolås.
            </item>
            <item xml:id="i-KitFghi6cw7irXiqApRE4z">
              Riksdagen tillkännager för regeringen som sin mening vad som
              anförs i motionen om att regeringen skyndsamt redovisar ett sådant
              förslag till riksdagen att den obligatoriska riskutbildningen
              inom körkortsutbildningen kan kompletteras med risker med alkohol
              och droger.
            </item>
            <item xml:id="i-B36MU9qGjSf95ZCN31TjyN">
              Riksdagen tillkännager för regeringen som sin mening vad som
              anförs i motionen om att regeringen i samarbete med berörda myndigheter
              och organisationer ska ta fram åtgärder för att förbättra möjligheten
              till hastighetskontroll av motorcyklar i syfte att öka trafiksäkerheten
              för denna fordonskategori.
            </item>
            <item xml:id="i-XwzMchDmvRftBFvag3yH2t">
              Riksdagen tillkännager för regeringen som sin mening vad som
              anförs i motionen om att det görs en översyn av vilka tänkta motorvägsinvesteringar
              i den nationella väghållningsplanen som kan omvandlas till två-plus-ett-vägar.
            </item>
            <item xml:id="i-9wgjuCzntdSrq6EBvuTaXv">
              Riksdagen tillkännager för regeringen som sin mening vad som
              anförs i motionen om körkortsutbildning, informationsplan och
              vådlig handling, så att risken minskar för trafikolyckor i samband
              med mobilsamtal under bilfärder.
            </item>
            <item xml:id="i-M5fnfwWgkRwTzg1sEF5ubn">
              Riksdagen tillkännager för regeringen som sin mening vad som
              anförs i motionen om att Vägverket i framtagandet av skyddsanordningar
              i högre utsträckning ska utgå ifrån olika trafikanters behov.
            </item>
            <item xml:id="i-86Je2hgULWPssD7VEfDjMi">
              Riksdagen tillkännager för regeringen som sin mening vad som
              anförs i motionen om att ett nationellt säkerhetsprogram för barn
              ska tas fram.
            </item>
            <item xml:id="i-RnJwATyHJAMAWHodTZPTWe">
              Riksdagen tillkännager för regeringen som sin mening vad som
              anförs i motionen om att Vägverket eller annan lämplig myndighet
              ska få i uppdrag att genom en informations- och upplysningskampanj
              medvetandegöra riskerna med att inte bära hjälm.
            </item>
            <item xml:id="i-MSKReFG1J1sDJGMgS49CdX">
              Riksdagen tillkännager för regeringen som sin mening vad som
              anförs i motionen om att regeringen bör utreda hur s.k. trafikmedicinska
              centrum ska kunna byggas upp i flera län.
            </item>
          </list>
        </div>
        <div type="motContent">
          <head type="h1" xml:id="i-AxVZ7WmiCNZHLPLNNWfNRV">
            3 Bakgrund
          </head>
          <p xml:id="i-PnR5H1TUJ3QhtXmMZZsC9F">
            En enig riksdag står bakom nollvisionen, som innebär att ingen
            ska dödas eller skadas allvarligt i trafiken. Men utvecklingen
            går mycket långsamt i den riktningen. Varje år dödas omkring 450
            människor på vägarna och ca 5 000 skadas allvarligt. Risken att
            dödas är störst för mopedister, motorcyklister, cyklister och
            fotgängare. Att åka kollektivt är säkrast. Det är en högre andel
            män som skadas i trafiken än kvinnor. Framför allt de unga männen
            är kraftigt överrepresenterade i statistiken.
          </p>
          <p xml:id="i-QqZF7oe1bvFxFnxLm917Wa">
            För att nå nollvisionens mål krävs att inriktningen på trafiksäkerhetsåtgärderna
            ändras. De tre viktigaste orsakerna till dödsfallen och trafikskadorna
            är för hög fart, alkoholpåverkan och att bilister inte använder
            bälte. Det för något år sedan höjda bötesbeloppet för att inte
            ha på sig bälte tycker vi är en rimlig avvägning när det gäller
            individens frihet i förhållande till individens påverkan på övriga
            samhället. Människor som inte använder bälte drabbas i större
            utsträckning av svåra skador och dödsfall, vilket leder till mänskligt
            lidande och orsakar ekonomiska kostnader för samhället.
          </p>
          <p xml:id="i-GQyVEUNtFmDMsD67kx8Key">
            Den kraftigt ökande tunga trafiken innebär också en ökad risk
            för trafikolyckor. På lång sikt måste också vägtrafiken reduceras
            genom en minskning av det totala transportarbetet och en överföring
            från väg till mer hållbara och säkra trafikslag.
          </p>
          <p xml:id="i-3RmHajGVPCBbw5sZpxptRy">
            En satsning på kollektivtrafiken som resulterar i att kollektivtrafikens
            andel av resandet ökar skulle minska antalet döda och skadade
            i trafiken.
          </p>
          <p xml:id="i-ECL2sjywkSTfVABREC1TDt">
            Trafikforskarna och de organisationer som engagerar sig i trafiksäkerhet
            är överens: det går inte att bara bygga bort trafikolyckorna.
            Trafikanternas beteende vad gäller i första hand hastighet, nykterhet,
            trötthet och bilbälten är det som måste ändras om antalet dödsoffer
            och allvarligt skadade i trafiken ska kunna nedbringas. Generellt
            är mäns inställning till trafiksäkerhet ett stort problem. Undersökningar
            visar att kvinnor har en ökad medvetenhet om risker i trafiken.
            Det leder följaktligen även till att kvinnor kör säkrare.
          </p>
          <head type="h1" xml:id="i-TnBpzPPLjJdT9oa1WTVoHL">
            4 Alkohol och trafik
          </head>
          <p xml:id="i-Gx1MUhkBKExUBy98Zg7gnx">
            Vänsterpartiet menar att alkolås ska införas som standard i samtliga
            nya bilar så fort som möjligt. På grund av EU-regler är det antagligen
            tyvärr inte möjligt att göra så förrän år 2012.
          </p>
          <p xml:id="i-T58zqYVsoYggYucnB5a7Yu">
            I väntan på att den lagen ska träda i kraft måste därför de offentliga
            myndigheterna gå före och kräva alkolås i alla fordon de använder
            i sin verksamhet. Detta bör riksdagen som sin mening ge regeringen
            till känna.
          </p>
          <p xml:id="i-5YiFAXRsddMXLuwPwMN5BL">
            Varje dag färdas ca 250 000 elever med skolskjuts. Endast en
            tredjedel av dessa har alkolås. Samtidigt vet vi att det finns
            elever som kommer att färdas med en onykter förare. Detta måste
            stoppas! Det kan inte vara upp till kommuner eller företag att
            avgöra om det ska vara obligatoriskt att ha alkolås i fordonet.
            Lagstiftningen ska därför ändras så att det blir krav på att alla
            skolskjutsar ska förses med alkolås. Detta bör riksdagen som sin
            mening ge regeringen till känna.
          </p>
          <p xml:id="i-TRKtzdF7E4LTNEmhnpthjN">
            Vi upprepar därmed våra yrkanden avseende alkolås som vi framförde
            i motion 2006/07:T358, eftersom det inte enbart räcker att som
            utskottet gör, i allmänna ordalag uttrycka sig positivt om detta.
            Det krävs också faktiska och konkreta åtgärder. Vi menar att införandet
            av alkolås är en åtgärd som måste prioriteras betydligt högre
            än vad som varit fallet hittills.
          </p>
          <p xml:id="i-PvWdcSGwJ1fbwgZUJsuDWq">
            Straffskalan för rattfylleribrott/drogrelaterade brott i trafiken
            ska vara högt. Det är ett mycket allvarligt brott att framföra
            ett fordon i påverkat tillstånd och därmed riskera det egna och
            andra människors liv. Det får aldrig bli en förmildrande omständighet
            att vara berusad/drogpåverkad i trafiken! Men det är viktigt att
            en person som är rattfyllerist/drogberoende även har tillgång
            till vårdinsatser. Regeringen skriver i budgetpropositionen för
            2008, utgiftsområde 22, volym 12 på sid. 35 att reglerna för körkort
            efter rattfylleri ska ses över. Utgångspunkten är att rattfylleridömda
            bara ska få tillbaka sitt körkort om de använder fordon med alkolås.
            Vi har tidigare yrkat att personer som är dömda för rattfylleri
            inte ska få framföra ett fordon om det inte finns ett installerat
            alkolås. Eftersom regeringen arbetar i denna riktning har vi i
            år inget tillkännagivande om detta.
          </p>
          <p xml:id="i-LcAR86QyiowdPamwYsDmGY">
            Vi konstaterar att det visat sig att alkolåset har en rehabiliterande
            verkan på personer med alkoholproblem. Alkolåset är därför också
            ett effektivt verktyg i arbetet med att minska den misär och de
            sociala tragedier som alkoholmissbruket åsamkar så många människor
            i vårt land.
          </p>
          <p xml:id="i-T83b1Pn34YxTWE1B4ULfEH">
            En undersökning gjord av NTF visar att 90 procent av dem som
            döms till rattonykterhet är män. Det är således i hög grad mäns
            attityder och värderingar som måste ändras. Den nya riskutbildningen
            i körkortsutbildningen innehåller ännu inget moment som berör
            alkohol och attityder. Detta har även riksdagens trafikutskott
            påpekat, och utskottet har önskat en ändring av körkortslagen
            i denna riktning. Vi tvingas därför återigen kräva att regeringen
            skyndsamt ska redovisa ett förslag till riksdagen så att den obligatoriska
            riskutbildningen inom körkortsutbildningen kan kompletteras med
            risker om alkohol och droger. Detta bör riksdagen som sin mening
            ge regeringen till känna.
          </p>
          <head type="h1" xml:id="i-MDdFhNEs8C21sFuAwsMUVr">
            5 Hastighetsövervakning
          </head>
          <head type="h2" xml:id="i-Le2WbfCsP1jDZK1SyyNdrg">
            5.1 Sänk hastigheterna
          </head>
          <p xml:id="i-NX5264gVTw1eq6o53ewGJE">
            Döds- och skaderisken ökar kraftigt med stigande hastighet. Hög
            hastighet innebär dels att det är svårare att undvika en olycka,
            dels att skadorna blir värre när en olycka sker.
          </p>
          <p xml:id="i-SeGV9YhjdjhZnWmZfdMACf">
            Den generella hastighetsnivån bör i första hand sänkas genom
            att öka övervakningen så att befintliga fartgränser efterlevs.
            Om alla höll hastighetsgränserna skulle medelhastigheten på vägarna
            sjunka med 10 km/h, samtidigt som 100 liv skulle sparas per år.
            Det skulle också leda till minskade koldioxidutsläpp och därmed
            minska klimatpåverkan.
          </p>
          <p xml:id="i-HWnCF9D8V2Ut2BWE3v8Qdz">
            Vänsterpartiet vill inte att medelhastigheten i trafiken höjs,
            dels utifrån ett säkerhetsperspektiv, eftersom högre hastigheter
            leder till fler dödsfall och svåra skador, dels utifrån ett miljöperspektiv,
            eftersom högre hastigheter leder till större utsläpp av koldioxid.
            Vi motsatte oss därför införandet av nya hastighetsgränser, vilket
            riksdagen dock fattade beslut om under våren 2007. Vi anser att
            det finns en tydlig risk att det nya systemet leder till en högre
            medelhastighet i trafiken, bl.a. genom att fler hastighetsgränser
            införts. Regeringen har inte heller på ett tydligt sätt visat
            att förslaget leder till en bättre trafiksäkerhet och minskad
            miljöpåverkan. Regeringen verkar inte inse att en oförändrad eller
            sänkt genomsnittlig hastighet är en förutsättning för att uppnå
            både trafiksäkerhetsmålet om färre döda och allvarligt skadade
            i trafiken samt lägre mål om minskade utsläpp av t.ex. koldioxid.
            Det finns ett klart samband mellan hastighet och utsläpp: högre
            hastigheter ger i stigande icke-linjär skala ökade utsläpp. Om
            man då hävdar att det nya hastighetssystemet skall ge oförändrade
            eller minskade utsläpp innebär det att medelhastigheten måste
            sänkas, men ett sådant betydelsefullt ställningstagande gjorde
            varken regeringen eller trafikutskottets majoritet.
          </p>
          <p xml:id="i-JA9nB3HVkzTSSKY11hpMmq">
            Bötesbeloppen för hastighetsöverträdelser och bältesbrott är
            låga i ett internationellt perspektiv. Vi var därför positiva
            till den höjning som skedde fr.o.m. den 1 oktober 2006.
          </p>
          <p xml:id="i-RySAcopeYSUYT9Gryz7KpK">
            All forskning och erfarenhet visar att ökad övervakning av gällande
            trafikregler är det mest effektiva sättet att på kort tid minska
            antalet döda i trafiken. Det är också det mest kostnadseffektiva
            sättet. Här måste det till en attitydförändring, och utbildning
            är av central betydelse. Vi har länge velat ha en körkortsutbildning
            som tydligare betonar vikten av att efterleva trafikregler och
            attityder i trafiken. Med den nya riskutbildningen som en del
            av körkortsutbildningen kanske det är möjligt att på lång sikt
            få till stånd en förändring.
          </p>
          <p xml:id="i-M9o6ffFiXSbnMzRDJyzUjd">
            Det är män i allmänhet och yngre män i synnerhet, som främst
            omkommer eller blir svårt skadade i trafiken. NTF (Nationalföreningen
            för trafiksäkerhetens främjande) har gjort en kartläggning som
            visar att en man producerar fyra gånger så många fortkörningsböter
            som en kvinna. Undersökningen visar även att hela 92 % av dem
            som fälldes för s.k. vansinneskörningar (vilket betyder 32 km/h
            över rådande fartgräns) var män.
          </p>
          <head type="h2" xml:id="i-SUoY58euYa6eyae39dpyXS">
            5.2 Automatisk hastighetsövervakning
          </head>
          <p xml:id="i-HDK7iqxZaTuvoprSiWogar">
            Vänsterpartiet har bidragit till att det nu monteras upp ca 700
            nya kameror på olycksdrabbade vägar. Kameraövervakning är en mycket
            kostnadseffektiv metod att registrera bilar som begår hastighetsbrott.
            Där trafikövervakningskameror har använts har antalet olyckor
            reducerats avsevärt. Försöksverksamheten med hastighetsövervakningskamerorna
            har visat att antalet dödsolyckor sjunkit med 60 %! Den samhällsekonomiska
            vinsten av hastighetsövervakningskameror har beräknats till drygt
            200 %!
          </p>
          <p xml:id="i-Fa7BdTtBWf6wS6pmUgCCaK">
            Hastighetsövervakningskameror är därför både en trafiksäkerhetsfråga
            och ett av verktygen för att få minskade koldioxidutsläpp inom
            transportsektorn. Systemet bör utvecklas så att risken för passiv
            anpassning motverkas, dvs. att förare endast bromsar in strax
            före en hastighetsövervakningskamera för att strax därefter öka
            farten över det tillåtna. Ett sätt att utveckla systemet kan vara
            att mäta tiden mellan två punkter för att kontrollera om ett fordon
            håller hastighetsgränsen eller ej. En annat problem är att motorcyklar
            inte omfattas av systemet med automatisk hastighetsövervakning
            med kamera. Det är principiellt viktigt med likvärdighet även
            i denna lagstiftning. Det är ur den synpunkten samt utifrån trafiksäkerhet
            inte rimligt att motorcyklister, vars fordon saknar registreringsskylt
            fram, i nuläget vet att de kan passera en sådan hastighetsövervakningskamera
            i hur hög hastighet som helst utan att kunna registreras och lagföras.
            Vägverket ser över möjligheten att kräva registreringsskylt fram
            även på motorcyklar, dels för att kunna särskilja dessa från mopeder,
            dels för att möjliggöra automatisk hastighetsövervakning även
            för motorcyklar. Vi vill i detta sammanhang hävda att det vore
            önskvärt att även motorcyklar inlemmades i systemet med automatisk
            hastighetskontroll, men ser även de problem som är förknippade
            med detta. Ett problem för automatisk hastighetskontroll av motorcyklar
            är att motorcyklister enligt lag skall bära hjälm när de framför
            sitt fordon. Det gör identifikationen av en mc-förare med hjälp
            av kamera i stort sett omöjlig om åtgärden inte kan kombineras
            med andra åtgärder, t.ex. ordinärt polisarbete. Vänsterpartiet
            avvisar krav på ägaransvar vid olika trafikbrott av en rad principiella
            skäl. Vi avvisar också en särlagstiftning i detta avseende vad
            gäller motorcyklister. I stället bör regeringen, i samarbete med
            berörda myndigheter och organisationer, ta fram åtgärder i syfte
            att förbättra möjligheten till hastighetskontroll av motorcyklister
            för att uppnå högre trafiksäkerhet, färre döda och allvarligt
            skadade motorcyklister i framtiden. Detta bör riksdagen som sin
            mening ge regeringen till känna.
          </p>
          <head type="h1" xml:id="i-Dx6gpt2HMijYAwJySUFEDK">
            6 Trafiksäkra vägar
          </head>
          <p xml:id="i-YVB8cYQP6m1QXxpVRPibRR">
            Motorvägar kan bidra till en ökad säkerhet, men det är ett mycket
            dyrt sätt att förbättra trafiksäkerheten. Motorvägar bidrar dessutom
            till att öka vägtrafiken och driver upp hastigheterna, vilket
            ökar miljöproblemen. Att bygga fyrafältsmotorvägar i stället för
            två-plus-ett-vägar är en överföring av resurser till framför allt
            män. Det är män som i högre grad än kvinnor använder sig av vägnätet
            och genom en onödig satsning på större vägar än vad som är nödvändigt
            utifrån ett trafiksäkerhetsperspektiv, sker ett ökat resursutnyttjande
            som gagnar fler män än kvinnor.
          </p>
          <p xml:id="i-7SWfBKqzrVNZ4MSHChp1sb">
            Att mittseparera farliga och olycksdrabbade vägar har däremot
            visat sig vara en effektiv fysisk metod att få ned antalet trafikdödade
            och skadade. Vägar som mittseparerats med mitträcken har samma
            trafiksäkerhetseffekt som motorvägar, men är ca 20 gånger billigare
            att bygga.
          </p>
          <p xml:id="i-HPtFw4VqBm3hMwe2iKxP9S">
            Dessa s.k. två-plus-ett-vägar ska ses som en ersättning för fyrafältsmotorvägar.
            Det är både billigare och trafiksäkrare med två-plus-ett-vägar.
            För 1 miljard kronor får man 4 mil ny fyrafältsmotorväg, medan
            man för samma summa får 80 mil två-plus-ett-väg (om den ursprungliga
            vägen varit en 13-metersväg). För samma summa pengar kan man därmed
            spara 20 liv med två-plus-ett-väg, jämfört med ett (1) liv på
            en fyrafältsmotorväg. Därför bör det göras en översyn av vilka
            tänkta motorvägsinvesteringar i den nationella väghållningsplanen
            som kan omvandlas till två-plus-ett-vägar. Detta bör riksdagen
            som sin mening ge regeringen till känna.
          </p>
          <p xml:id="i-71uBAT4vESW6woReYAQhdY">
            Vi vill även framföra att det i progressiva kommuner finns många
            andra effektiva fysiska åtgärder för att få ned olyckorna. Det
            kan vara att bygga rondeller, göra insmalningar av gator eller
            investera i fartdämpande åtgärder. Det är en utveckling som vi
            stödjer.
          </p>
          <head type="h1" xml:id="i-CJhm6GAyKm6Nn4uJdz9tHg">
            7 Mobil i bil
          </head>
          <p xml:id="i-MN1894o9SzMgNvZSnyqh1b">
            Resultat från ett stort antal studier visar att körförmågan försämras
            avsevärt när mobiltelefon används vid bilkörning. Orsaken är att
            förarens uppmärksamhet på trafiksituationen försämras och kontrollen
            över bilen påverkas och blir ojämnare.
          </p>
          <p xml:id="i-Y6UUUMNtmc2wUQyCV2jqZp">
            Flera andra länder har förbud mot telefonerande under körning.
            Det vanligaste är förbud mot telefonerande med handhållna apparater.
            Olycksanalyser har dock visat att den försämrade körförmågan vid
            användning av mobiltelefon leder till ökad olycksrisk, både när
            det gäller handhållna mobiltelefoner och mobiltelefoner med handsfreeutrustning.
            Det är själva telefonerandet i sig som är problemet, inte om man
            har handsfree eller inte. Att i likhet med flera andra länder
            införa ett förbud som enbart gäller handhållna telefoner verkar
            därför inte vara den optimala lösningen.
          </p>
          <p xml:id="i-X4g9iWH5aHecH6qQE3Nbdq">
            En lösning skulle vara att överhuvudtaget förbjuda mobilsamtal
            under bilfärd. Telefonsamtal skiljer sig nämligen åt jämfört med
            andra samtal och aktiviteter som kan äga rum i bilen. Ett telefonsamtal
            leder till ett slags tunnelseende och uppvisar därmed liknande
            effekter som alkoholpåverkan.
          </p>
          <p xml:id="i-XJZXeZAUXWVEz9RmPpYhUc">
            Innan vi kommer till ett läge där samhället anser sig vara tvunget
            att ingripa med förbud, vill vi att regeringen och myndigheter
            i ett första steg genomför tre åtgärder för att komma tillrätta
            med problemet med mobilsamtal i samband med bilfärd.
          </p>
          <p xml:id="i-DTgXFxZngioEk1cGJvtKdp">
            För det första måste alla bli medvetna om hur mobiltelefonerande
            under körning försämrar körförmågan. Därför ska den informationen
            och utbildningen utgöra en naturlig del i körkortsutbildningen.
          </p>
          <p xml:id="i-PWY3e9Uu4a51RHkZgXtNmt">
            För det andra vill vi att det genomförs en nationell upplysningskampanj
            där man bör avråda förare från att köra och prata i mobiltelefon
            samtidigt och påvisa de risker detta medför. Vägverket ska i en
            informationsplan utarbeta hur man på bästa sätt kan föra ut information
            om riskerna med mobiltelefonerande under körning.
          </p>
          <p xml:id="i-LnC2NtUQVXpuB9P5u8YVDY">
            För det tredje ser vi att det finns argument för att ändra försiktighetskravet
            i trafikförordningen. I dag lyder kravet i 2 kap. 1 § trafikförordningen:
            För att undvika trafikolyckor skall en trafikant iaktta den omsorg
            och varsamhet som krävs med tanke på omständigheterna. Vägverket
            har i sin publikation Mobiltelefonerande i trafiken föreslagit
            att
          </p>
          <p xml:id="i-AQEhbE2WQFZ5deFfN8gXiu">
            telefonsamtal under körning ska identifieras rättsligt, i en
            särskild bestämmelse, som en föraraktivitet eller ett förartillstånd
            jämställt med påverkan av trötthet och alkohol. Förslagsvis, för
            olyckor där telefonerandet är själva olycksorsaken, skulle straffet
            för den vållande parten bli hårdare för dem som dömts skyldiga
            med tanke på telefonerandets kapacitetssänkande effekt på förarens
            mentala förmåga.
          </p>
          <p xml:id="i-RTeA1NPTiHsisYoMt9mhcU">
            Detta anser vi är ett högst rimligt krav. Regeringen bör därför
            utreda om lagstiftningen skulle kunna klassificera telefonerandet
            i samband med olyckor som en allvarligt försvårande omständighet
            och därmed definieras som en vårdslös handling i trafiken enligt
            gällande trafikförordning och straffpraxis.
          </p>
          <p xml:id="i-HoKSZQtW2meYsQiDuAs3jp">
            Med anledning av vad som anförts ovan, bör regeringen agera utifrån
            vad som nämns i motionen om körkortsutbildning, informationsplan
            och vådlig handling, så att risken minskar för trafikolyckor i
            samband med mobilsamtal under bilfärder. Detta bör riksdagen som
            sin mening ge regeringen till känna.
          </p>
          <p xml:id="i-6urvBW9rQWnMjW3c7DkweB">
            Om ovanstående ändringar inte leder till önskat resultat kommer
            vi återkomma med förslag på skarpare lagstiftning som inte tillåter
            samtal i mobil under bilfärd.
          </p>
          <head type="h1" xml:id="i-NghcHSCErpWsZkm5MJpgTb">
            8 Reducera tung vägtrafik
          </head>
          <p xml:id="i-CLnwF1zZUTucxzQiTSnoRb">
            Den ökande tunga trafiken på vägarna innebär fler döda och allvarligt
            skadade i trafiken. Den trafikant som kolliderar med eller blir
            påkörd av ett tungt fordon avlider oftast. De tunga fordonen är
            inblandade i en mycket större andel av dödsolyckorna i proportion
            till antalet körda kilometer än personbilstrafiken. Detta visar
            vikten av att minska den tunga trafiken på vägarna ur ett trafiksäkerhetstänkande.
          </p>
          <p xml:id="i-9yc1fa5oegj2aSDg7eME1c">
            Konkurrensen bland åkerierna har ökat efter EU:s avreglering
            av transportmarknaden. Det har medfört ett ökat antal lagöverträdelser,
            och seriösa åkerier får konkurrensnackdelar.
          </p>
          <p xml:id="i-MVyo9hKxSBgxHcLvnjDxRb">
            Regelefterlevnaden inom den tunga trafiken måste öka genom intensifierad
            trafikövervakning så att hastighetsgränser följs och för att motverka
            att lastbilstrafiken överskrider fastställda gränser avseende
            t.ex. maxvikt.
          </p>
          <head type="h1" xml:id="i-LbPonQ5bd9eK3h83jArkpV">
            9 Mopeder
          </head>
          <p xml:id="i-2xFyh8C1eSQWM3iRSmx6Gx">
            Vi är oroliga för att antalet mopedolyckor ökar. Det är alldeles
            för många som trimmar sina mopeder, vilket betyder att en EU-moped
            kan nå hastigheter på upp till 80 kilometer i timmen.
          </p>
          <p xml:id="i-MFdzLpVNKjR1q7tE8Hwhv3">
            I Sverige finns det två olika klasser när det gäller mopeder.
            Klass 1, den s.k. EU-mopeden, får framföras i högst 45 kilometer
            i timmen. Denna moped får enligt lag bara framföras på väg och
            inte cykelbanor. Klass 2, den gamla mopedtypen, får framföras
            i högst 25 kilometer i timmen. Denna moped får dock köras på cykelbanor,
            och det är t.o.m. så att den enligt lag ska köra på cykelbanor
            om det finns sådana. Problemet är dock att de ofta är trimmade
            och går mycket fortare än 25 kilometer i timmen. Ett annat problem
            är att EU-mopeden även körs på cykelbanor, vilket den alltså inte
            får. Dessutom finns det stora problemet att mopeder relativt enkelt
            trimmas och därmed går betydligt snabbare. Återförsäljare måste
            ta ett stort ansvar vid försäljning av mopeder. Möjligheten att
            sätta krav på tillverkarna av mopeder måste undersökas, t.ex.
            krav på tekniska lösningar som omöjliggör eller kraftigt försvårar
            borttagandet av strypanordning eller dylikt i syfte att motverka
            trimmade mopeder.
          </p>
          <p xml:id="i-BetRQXvTRJC2ijmvsDUTu7">
            Åldersgränsen för att köra moped är 15 år i Sverige. Det finns
            dock goda argument för att denna åldersgräns ska höjas. Forskning
            visar att ju lägre ålder en ung person, har desto större problem
            blir det med säkerheten i trafiken vid höga hastigheter. 15-åringar
            är en särskilt utsatt åldersgrupp vid mopedolyckor. Å andra sidan
            kan en höjning av åldern leda till att fler i tidigare år väljer
            att i stället ta körkort för lätt motorcykel, vilket onekligen
            leder till högre hastigheter och därmed större olycksrisker.
          </p>
          <p xml:id="i-2mjn1Jo7cvdkkmLAsviJSU">
            Utredningen Säkra förare på moped, snöskoter och terränghjuling
            (SOU 2005:45) föreslog att den som ska köra en EU-moped även måste
            ha körkort. Även här finns goda argument för att höja kravet på
            att få framföra EU-moped. Men även denna fråga måste sättas i
            ett större sammanhang.
          </p>
          <p xml:id="i-H4gqQze4zL9SooLiyWXu1h">
            Det pågår ett arbete som är relaterat till EU:s arbete med att
            revidera körkortsdirektivet. Direktivet framhåller att riktvärdet
            för att framföra moped klass 1 ska vara 16 år, men det kan förekomma
            nationella avvikelser inom spannet 1418 år. Kravet på körkort
            för mopedklass 1 är också sprunget från samma EG-direktiv.
          </p>
          <p xml:id="i-YBR1P1RBm2VxkVihjkmZv1">
            Vår viktigaste utgångspunkt är en ökad trafiksäkerhet. Om krav
            på körkort för moped klass 1 och en höjning av åldersgränsen ökar
            säkerheten på vägarna anser vi att dessa åtgärder ska genomföras.
            Men för att få en helhetsbedömning att ta ställning till förutsätter
            vi att regeringen i sin kommande proposition anlägger ett tydligt
            trafiksäkerhetsperspektiv och föreslår ett samlat förslag vad
            gäller krav för förarbevis och åldersnivåer, för moped och lätt
            motorcykel.
          </p>
          <head type="h1" xml:id="i-Vox3WLPobrpuhkTphroZmk">
            10 Motorcyklar
          </head>
          <p xml:id="i-VBEgWCpRjoPafeUio2Gz5b">
            Utbyggnaden av mitträcken i Sverige har lett till oerhört positiva
            resultat när det gäller att minska antalet döda och svårt skadade
            i trafiken. Att mitt- och sidoräcken har kommit för att stanna
            råder det därför ingen tvekan om. Men det finns en grupp fordon
            som kanske kan drabbas på ett negativt sätt och det är motorcyklar.
          </p>
          <p xml:id="i-C8N4nxhYGRJYgqcLvqEs8u">
            Vi anser att mitträcken ska vara utformade så att de är säkra
            för alla typer av fordon. Vägverket har inlett ett projekt som
            syftar till att se över riskerna i trafikmiljön. Inför framtida
            upphandlingar kommer Vägverket att ställa krav på att det bara
            ska användas runda stolpar och att vajerräcken inte får ha krokar
            för vajrarna.
          </p>
          <p xml:id="i-7y46PmmPEKqBsLjfMzKFLo">
            Ett sätt att lösa problemet med att motorcyklister kan skadas
            i händelse av att de kör in i mitt- och sidoräcken, är att framför
            allt i kurvor använda sig av någon form av system som tar hänsyn
            till även motorcyklister. Även om det i allmänhet är positivt
            med vajerräcken får det naturligtvis inte gå ut över motorcyklisterna.
            Vi menar att Vägverket i framtagandet av skyddsanordningar i högre
            utsträckning ska utgå ifrån olika trafikanters behov. Detta bör
            riksdagen som sin mening ge regeringen till känna.
          </p>
          <p xml:id="i-HQVGGUQPiKcGHsnJJ8CxJ6">
            Vi konstaterar att ett arbete i den riktningen verkar vara på
            gång genom att Vägverket och SMC (Sveriges Motorcyklister) inlett
            ett samarbete i dessa frågor.
          </p>
          <head type="h1" xml:id="i-DLQYahMyx55y713UZ4bVUt">
            11 Säkrare gång- och cykeltrafik
          </head>
          <p xml:id="i-35v35Xe15oEdEFHEF8f5XT">
            Att gå och cykla är bland de farligaste sätten att transportera
            sig men samtidigt de mest miljövänliga och hälsosamma. 30 % av
            dödsolyckorna sker på det kommunala vägnätet. Större delen av
            det är byggt under en tid när motortrafiken gavs högsta prioritet.
          </p>
          <p xml:id="i-3bVEUSh1BW3FmKhSFwbRid">
            Konsekvenserna av detta är höga olycksrisker och begränsad tillgänglighet
            för oskyddade trafikanter. Cykel- och gångtrafik måste göras säkrare.
            För stor del av landets befolkning, i synnerhet barn och ungdomar,
            är gång och cykel de enda tillgängliga sätten att ta sig fram.
            Kvinnor använder sig också av cykel i större utsträckning än vad
            män gör.
          </p>
          <p xml:id="i-84btvgcQERMPofJEkiMPK4">
            Gång- och cykeltrafik måste prioriteras vid trafik- och bostadsplanering.
            Särskild uppmärksamhet måste riktas mot barn när det gäller trafiksäkerhet.
            Barns och ungdomars skolvägar måste göras säkra. Det finns behov
            av ytterligare åtgärder när det gäller planering av bostadsområden,
            säkra skolvägar, skolskjutsar m.m. Därför bör ett nationellt säkerhetsprogram
            för barn tas fram. Detta bör riksdagen som sin mening ge regeringen
            till känna.
          </p>
          <p xml:id="i-4BVWD7FXJwY5WN88Ffn7ao">
            Vi upprepar förra årets yrkande, eftersom frågan inte behandlades
            i sak när förslaget avstyrktes. Det är enligt oss inte tillräckligt
            att hänvisa till att barn och ungdomar är ett prioriterat område
            eller att hänvisa till hur Vägverket arbetar med barnkonsekvensanalyser.
            Det är bra men inte tillräckligt!
          </p>
          <p xml:id="i-KTckVzKEbSJTa9twqqhzsj">
            70 % av cyklisternas skallskador uppkommer vid olyckor där det
            inte finns något motorfordon inblandat. I dag är det lag på hjälm
            om man är under 15 år. Men egentligen bör alla cyklister använda
            hjälm inte bara barn under 15 år. Vi vill dock för tillfället
            inte lagstifta om hjälmtvång för samtliga cyklister, utan som
            första åtgärd bör det prövas att genom ökad information få cyklister
            medvetna om fördelarna med hjälm. Vägverket, eller annan lämplig
            myndighet, bör få i uppdrag att genom en informations- och upplysningskampanj
            medvetandegöra allmänheten om riskerna med att inte bära hjälm.
            Detta bör riksdagen som sin mening ge regeringen till känna.
          </p>
          <p xml:id="i-5Dh28f878XPZQUkNTvqov3">
            Om det dock visar sig att vi inte kan komma tillrätta med de
            ökade skallskadorna för cyklister är vi i ett senare skede beredda
            att överväga ett hjälmtvång.
          </p>
          <head type="h1" xml:id="i-NXvwrb6jYJA8YKJjfTjPRi">
            12 Äldres bilkörning
          </head>
          <p xml:id="i-XnfAqTRNPGz8MC3jhVaves">
            Körkort för äldre är en viktig fråga som har diskuterats på senare
            tid. Det finns de som vill införa obligatoriska läkarkontroller
            för äldre. I Finland har man haft en lag som säger att alla i
            en viss ålder måste testa sin körförmåga. Men nu upphör den lagen,
            eftersom man ansåg att det kostade för mycket i förhållande till
            vinsten med lagen. De flesta kör utmärkt, och det var ytterst
            få olämpliga förare som upptäcktes vid allmänna kontroller. Därför
            är obligatoriska läkarkontroller kanske inte rätt väg att gå.
          </p>
          <p xml:id="i-37caCWBMvPxGtf9LqdWed3">
            Man måste komma ihåg att det faktiskt inte är de äldre som i
            huvudsak kör fel och orsakar olyckor. Den grupp som är överrepresenterad
            i statistiken är faktiskt män i 1826 års ålder. De är de som i
            hög grad kör ovarsamt och orsakar de allra flesta olyckorna!
          </p>
          <p xml:id="i-E6NJgpvVjFTMri1tMNAPoH">
            Vi anser att man bör satsa på fler trafikmedicinska centra som
            har resurser att göra bra utredningar av äldres problem i trafiken.
            För vissa äldre kan det vara en livsnödvändighet att kunna få
            fortsätta köra bil, och en individuell prövning kan här bli lösningen.
          </p>
          <p xml:id="i-7QJhSrcqGDqFkndUJeizcN">
            Dessa trafikmedicinska centra ska finnas i varje län. Dit ska
            läkare kunna remittera sina patienter när de tror att det är dags
            för en kontroll. Personen behöver inta ha uppnått någon speciell
            ålder, eftersom man kan tappa körförmågan vid olika åldrar. Dit
            ska man även komma om man haft en allvarlig sjukdom som kan ha
            påverkat körförmågan även i unga år. Det finns ytterst få sådana
            här trafikmedicinska centra i Sverige och de skulle behöva bli
            fler. De kan gå på djupet och testa körförmågan på ett helt annat
            sätt än vad en vanlig läkare kan göra. Regeringen bör därför utreda
            hur s.k. trafikmedicinska centra ska kunna byggas upp i flera
            län. Detta bör riksdagen som sin mening ge regeringen till känna.
          </p>
          <p xml:id="i-952LTzNjjm1CCVPGX26vZ8">
            Vi upprepar yrkandet från förra året, eftersom det i sak inte
            behandlades i betänkande 2006/07:TU6.
          </p>
          <head type="h1" xml:id="i-NP6nwF8FDmHkFK3QYqaEkd">
            13 Trafikförsäkring
          </head>
          <p xml:id="i-G7riaF1BJvU5iSScDqxktS">
            Den borgerliga regeringen har genomdrivit att statens kostnader
            för trafikskadades sjukpenning och sjukersättning överförs till
            trafikskadeförsäkringen. Det betyder kraftigt ökade premiehöjningar
            för bilägarna.
          </p>
          <p xml:id="i-BZctC98jKYEf3yybyvFxMJ">
            Det finns naturligtvis ett samband mellan trafikolyckor och samhällets
            sjukvårdskostnader. Men vi tycker inte detta är rätt väg att gå
            för att minska trafikolyckor samt sjukvårdskostnader.
          </p>
          <p xml:id="i-UVjypZJaj8YVie5pNqc8is">
            Den generella välfärden omfattar alla och ska betalas gemensamt
            via skatter i så stor utsträckning som möjligt. Det betyder också
            att vissa människor som konsumerar eller orsakar vissa kostnader
            inte ensamma ska betala dessa. Samhället kan mycket väl verka
            för minskad alkoholkonsumtion, minskad rökning, minskat antal
            döda i trafiken m.m., men det är inte är rökarna, alkoholkonsumenterna
            eller trafikanterna som ensamma skall betala för kostnader orsakade
            av rökning, alkohol och bilresor. Det är inte heller så att alla
            bilister är orsak till sjukvårdskostnader.
          </p>
          <p xml:id="i-DdxWveFaxeaxHJQN4mYQRZ">
            Vi vill därför riva upp beslutet om att statens kostnader för
            trafikskadades sjukpenning och sjukersättning överförs till trafikskadeförsäkringen.
            I vår motion med anledning av budgetpropositionen reglerar vi
            därför detta på statens intäktssida.
          </p>
        </div>
        <div type="motSignatures">
          <list>
            <item xml:id="i-PG61Ke5jr5wxUHtgWuMdQ2">
              Peter Pedersen (v)
            </item>
            <item xml:id="i-JwcgExYVFuAmoCojoiUEn5">
              Ulla Andersson (v)
            </item>
            <item xml:id="i-Lw9nxc1pjgJ1wJkhoJ1G3L">
              Marie Engström (v)
            </item>
            <item xml:id="i-StbbKFxaCXAJnfPMouuGP7">
              Wiwi-Anne Johansson (v)
            </item>
            <item xml:id="i-CqBrjz8zsM452EoKHqxVmh">
              Jacob Johnson (v)
            </item>
            <item xml:id="i-DpUHBupGKBnheujkX2PmoZ">
              Kent Persson (v)
            </item>
          </list>
        </div>
      </div>
    </body>
  </text>
</TEI>
