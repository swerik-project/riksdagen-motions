<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01866">
  <teiHeader>
    <fileDesc>
      <titleStmt>
        <title>om rustningskontroll</title>
        <author>av Ingrid Sundberg m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om rustningskontroll</title>
          <idno type="rdwebb">G4021866</idno>
          <rs type="number">1866</rs>
          <ref type="dokument_url_text">http://data.riksdagen.se/dokument/G4021866/text</ref>
          <ref type="dokument_url_html">http://data.riksdagen.se/dokument/G4021866</ref>
          <ref type="dokumentstatus_url_xml">http://data.riksdagen.se/dokumentstatus/G4021866</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-N7WL5aLLwEPfYa71gsUxQx</idno>
            <name>INGRID SUNDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-UdeDQyYWBKwQC4gtSJz6UW</idno>
            <name>BJÖRN KÖRLOF</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-2xUKQzvWR1CyjDQD6YBgeC</idno>
            <name>OLLE AULIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-CQwK55qAkVUZt7PtiHxAxd</idno>
            <name>PER-OLOF STRINDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-TPFPkNeAnPLVG6gbmTwyFe</idno>
            <name>GUNNAR OSKARSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-d6dsey4EPVNLzi1U5nkWV</idno>
            <name>GÖRAN ALLMÉR</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6jzT3aJynVRHGQShLRsnuE" type="signed"/>
        <correspContext corresp="i-6jzT3aJynVRHGQShLRsnuE">
          <note type="signatory" corresp="i-N7WL5aLLwEPfYa71gsUxQx"/>
          <note type="signatory" corresp="i-UdeDQyYWBKwQC4gtSJz6UW"/>
          <note type="signatory" corresp="i-2xUKQzvWR1CyjDQD6YBgeC"/>
          <note type="signatory" corresp="i-CQwK55qAkVUZt7PtiHxAxd"/>
          <note type="signatory" corresp="i-TPFPkNeAnPLVG6gbmTwyFe"/>
          <note type="signatory" corresp="i-d6dsey4EPVNLzi1U5nkWV"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1866/mot_198081__1866-001.pdf"/>
      <fw xml:id="i-PZkMuVEpmCjxxShMRGKFcu">
        Mot. 1980/81:1866 2
      </fw>
      <div type="motHeader" xml:id="i-MJGn6pTkF2FvXzFZJJVu8s">
        <div type="motTitle" xml:id="i-CnD9Sj8xxHD82jDTfLbuQH"/>
        <div type="motSubmissionInfo" xml:id="i-P2m6vuK3fvZAq57fVxvvNi"/>
      </div>
      <div type="motBody" xml:id="i-23k8oiUUMw5FDTP88wGqJx">
        <div xml:id="i-8TfWMqSVUk2wYd8CGQvccg">
          <p xml:id="i-4PM1BaZBtC214HU9SFx3jY">
            Mot. 1980/81
          </p>
          <p xml:id="i-9k7a1YAoZ4S5GANTweRZcA">
            1866-1868 Motion
          </p>
          <p xml:id="i-3FHMjJ6kiks8d6nWZyn9aP">
            1980/81:1866
          </p>
          <p xml:id="i-TUiudxaxPVA7vZkhpw9S3U">
            av Ingrid Sundberg m. fl. om rustningskontroll
          </p>
          <p xml:id="i-ANSMc6xYuFVty7b3sQRvic">
            Världsbilden ser inte ljus ut. Konfliktsituationer, terror- och
            krigshand- lingar och övergrepp mot stater hör till vardagen.
            Mellanösternfrågan är långt från sin lösning. Iran och Irak är
            i krig med varandra, och Sovjet visar inga tecken på att vilja
            dra sig tillbaka från Afghanistan. Nya oroshärdar har uppstått
            i Latinamerika, och inom Europas gränser sker en militär upprustning
            utan motsvarighet sedan andra världskriget. Också globalt sett
            fortsätter upprustningen i accelererande takt. Innova- tioner
            inom vapentekniken har ökat såväl anfalls- som vedergällningsförmå-
            gan och accentuerat de två supermakternas strävan efter kärnvapenövervikt.
            Långvariga ansträngningar för att öka avspänningen i världen har
            knappast givit några resultat. Icke-spridningsavtalet som trädde
            i kraft 1970 — ett av de få nedrustnings- mål som delvis uppnåtts
            — hotas att sättas ur spel då tecken tyder på att fler stater
            håller på att utveckla kärnvapen. Vilka konsekvenser detta kan
            få för den globala säkerheten och olika maktkonstellationer kan
            icke förutses. De vällovliga ansträngningar som hittills gjorts
            på nedrustningens område har inte givit särskilt påtagliga resultat.
            I stället kan man med fog hävda att nedrustningens och avspänningens
            historia är kantad av misslyckade konferenser, verkningslösa beslut
            och tomma deklarationer. Det finns därför anledning att något
            försöka analysera vad detta beror på och undersöka de faktorer
            som styr upprustnings- och nedrustningsprocesserna. Det är visserligen
            sant att alla förnuftiga argument talar för en ökad och på sikt
            total nedrustning, vilket också FN ställt sig bakom. Sådana strävanden
            kan emellertid inte betraktas isolerade från den politiska, ekonomiska,
            sociala och militärgeografiska verkligheten. Resultaten av alla
            nedrustnings- förhandlingar ger belägg för tesen att ingen nation
            är beredd att nedrusta, om det äventyrar den militära styrkebalansen
            eller den egna säkerheten. Enbart förvissningen om eller misstanken
            att en överenskommelse om nedrustning skulle försämra den egna
            säkerhetspolitiska situationen försvårar varje sådan överenskommelse.
            Det bör här framhållas att det är uppfattningen om risken som
            är avgörande — inte det faktiska förhållandet. Man kan också konstatera
            att de flesta områden inom vilka kontroll och vapenbegränsning
            haft framgång är sådana som ännu inte blivit föremål för säkerhetspolitiska
            ambitioner. Ett exempel är förbud mot placering av kärnvapen i
            yttre rymden, i Antarktis eller på havsbotten. Även försök att
            stoppa användningen av nya teknologiska rön för vapenutveckling
            har i viss mån lyckats, men endast i de fall nationerna inte haft
            antingen kompetens 1 Riksdagen 1980/81. 3 saml. Nr 1866-1868
          </p>
          <pb facs="riksdagen-motions-pdf/data/198081/mot_198081__1866/mot_198081__1866-002.pdf"/>
          <p xml:id="i-UPovsqDshr79htPzmdhKuA">
            eller råd att utveckla dylika vapen. Ett exempel utgör laservapnen.
            Listan över de begränsningar som vidlåder nedrustningsarbetet
            skulle kunna göras lång, men det räcker att här konstatera att
            de involverade staternas säkerhetspolitiska aspekter varit avgörande
            för resultatet av nedrustnings- arbetet. De oerhörda vapenarsenalerna
            och satsningen på militära rustningar kommer med all sannolikhet
            att bestå så länge någon nation känner sig hotad av en annan.
            Så länge det inte finns andra garantier för den yttre och inre
            säkerheten kommer också makthavare —i olika länder — att lita
            till de militära maktmedlen för att försöka freda sig mot potentiella
            hot. Denna rädsla och misstro har sin djupaste grund i folkens
            och nationernas otrygghet. Det finns fortfarande stora motsättningar
            mellan länder och grupper av länder. Olika ideologiska och politiska
            system står mot varandra. De sociala och ekonomiska klyftorna
            mellan i- och u-länder består. Etniska, religiösa och kulturella
            motsättningar har på många platser varit den direkta orsaken till
            krig. Stater kämpar om herraväldet över vissa territorier. Kampen
            om råvaror och energiresurser ser inte ut att minska. Historisk
            och traditionellt betingad rivalitet eller fiendskap åstadkommer
            också oroshär- dar och krigsutbrott. Dessa är några av de grundläggande
            orsakerna till att nedrustningssträvandena hittills haft ringa
            framgång. Arbetet på att minska orsakerna till fiendskap, misstro
            och rivalitet mellan nationer och folk måste fortsätta. Nedrustningsarbetet
            måste därför utgå från dessa förutsättningar och inriktas mot
            att skapa förtroende och trygghet i umgänget mellan staterna.
            Därvidlag har t. ex. Helsingforsöverenskommel- sen (ESK) utgjort
            ett första steg på den mödosamma vägen att försöka skapa information
            om och förståelse för resp. staters säkerhetsproblem. Det är därför
            utomordentligt angeläget att denna process fortskrider. Ett fritt
            flöde av människor, idéer och information över gränserna torde
            vara den enda möjliga vägen för att på sikt kunna åstadkomma en
            framgångsrik avväpning av jordens länder. Fortsatta förtroendeskapande
            åtgärder kan bli nyckeln till ökad avspänning och rustningskontroll.
            Många som pläderar för nedrustning har inte i tillräcklig grad
            beaktat dessa säkerhetspolitiska aspekter. Nedrustning och fred
            är inte alltid synonyma begrepp. Man kan inte i nedrustningsförhandlingar
            tvinga en motpart till osäkerhet. Detta resonemang gäller också
            nordiska förhållanden. Ett komplicerat mönster av säkerhetspolitiska
            doktriner och åtgärder konstitue- rar den s. k. nordiska balansen.
            En ensidig svensk nedrustning skulle rubba detta mönster och inte
            skapa ökad säkerhet för Sverige eller de nordiska grannländerna.
            ”Man stoppar inte hökarna genom att vingklippa duvor- na.” Sverige
            har längre än de flesta andra länder varit förskonat från krig.
            Detta har hos många svenskar skapat en trygghetskänsla som mot
            bakgrund av den rådande situationen i världen är svårmotiverad.
            Den militärteknologiska utvecklingen tillsammans med vårt för
            supermakterna betydelsefulla mili-
          </p>
          <pb facs="riksdagen-motions-pdf/data/198081/mot_198081__1866/mot_198081__1866-003.pdf"/>
          <fw xml:id="i-AMX3Hw45hLHP2BEkBauDEA">
            Mot. 1980/81:1866 3
          </fw>
          <p xml:id="i-Qmi91RUwWZuPWvjbWUFW9">
            tärstrategiska läge har allvarligt minskat våra möjligheter att
            stå utanför en eventuell framtida storkonflikt. Grunden för vår
            säkerhetspolitik är vår alliansfrihet i fred syftande till neutralitet
            i krig. Denna grund förutsätter att vi kan skapa tilltro till
            våra principer. Detta kan endast ske genom att vi har ett försvar
            som genom sin styrka kan göra omvärlden medveten om våra avsikter
            att militärt bemöta varje kränkning av svenskt territorium. Alla
            människor är medvetna om behovet av fred och avspänning i världen.
            När det gäller medlen att nå dessa mål är emellertid uppfattningarna
            delade. Detta gäller också i vårt land. Olika fredsrörelser och
            organisationer i Sverige har i ökad utsträckning i debatten om
            nedrustning fört över de internationella ansträngningarna att
            minska upprustningen i världen till att uteslutande gälla förhållandena
            i Sverige med konkreta krav på svensk nedrustning. Man kan ställa
            sig frågan hur uppfattningen att en ensidig svensk nedrustning
            skulle gagna världsfreden kan uppkomma. Härtill finns det naturligtvis
            flera förklaringar. Den falska trygghetskänslan har nämnts. Många
            har troligen sin uppfattning grundad på övertygelsen om att en
            världskonflikt skulle bli så förödande att ett svenskt försvar
            inte har någon betydelse. I andra fall — och dessa röster hörs
            alltmer — ligger politiska eller religiösa övertygelser till grund,
            och i åter andra tror man att en svensk nedrustning skulle utgöra
            ett föredöme för världen i övrigt och medverka till att andra
            länder följde efter i våra spår. Gemensamt för dessa förespråkare
            är sannolikt dåliga insikter om hur det ser ut i världen i dag
            och okunnighet om avsikten med och styrkan i det svenska försvaret.
            Givetvis skall världens säkerhet ej bestämmas av ett fåtal stater
            eller militärblock i kraft av överlägsen militär styrka. Den skall
            avgöras i demokratiskt samarbete mellan alla stater, eftersom
            sådana beslut berör oss alla. Säkerheten kan heller aldrig bestämmas
            av ett litet land ensamt, vilket genom sitt agerande tror sig
            kunna påverka upprustningen i världen. En sådan naivitet utgör
            en allvarlig säkerhetspolitisk risk och ett hot mot trovärdigheten
            i vår fastställda neutralitetspolitik. Det måste därför vara en
            huvuduppgift för det svenska samhället att informera om vår säkerhetspolitik.
            1978 års försvarskommitté har bl. a. haft till uppgift att se
            över denna information och föreslå åtgärder i syfte att stimulera
            den säkerhetspolitiska debatten. Kommittén föreslår också i sitt
            delbetänkande Vidgad säkerhetspolitisk debatt konkreta åtgärder
            för att förbättra informationen. Man anser att statsmakterna har
            ett ansvar för att tillhandahålla information, inte bara om innebörden
            i fattade beslut utan också om bakgrunden till dessa och bedömda
            konsekvenser. Vår försvars- och säkerhetspolitik utsätts ju kontinuerligt
            för en kritisk granskning från olika länder, och både styrka och
            svaghet observeras. Detta gäller också svenska folkets uppslutning
            bakom och engagemang i säkerhetspolitiken. Försvarskommittén föreslår
            bl. a. att nuvarande bestämmelser om för- svarsupplysning i regleringsbrev
            till berörda myndigheter ersätts av en förordning om information
            angående Sveriges säkerhetspolitik. Samtliga
          </p>
          <pb facs="riksdagen-motions-pdf/data/198081/mot_198081__1866/mot_198081__1866-004.pdf"/>
          <fw xml:id="i-MtCRxyFZMwCqvuvr7jAWhm">
            Mot. 1980/81:1866 4
          </fw>
          <p xml:id="i-X1xAaXtR2939yLktRKqBi8">
            remissinstanser har tillstyrkt förslaget. Myndigheterna skulle
            om förslaget realiserades bli skyldiga att redovisa den säkerhetspolitiska
            bakgrunden till sin verksamhet. Försvarsministern har emellertid
            inte tagit ställning till förslagen från försvarskommittén utan
            avser göra detta i samband med nästa försvarsbeslut. Inför försvarsbeslutet
            1982 är det emellertid viktigt att en debatt kommer till stånd
            om den säkerhetspolitiska bakgrunden till vårt försvars uppbygg-
            nad. Särskilt gäller detta med hänsyn till den pågående debatten
            om en ensidig svensk nedrustning. Försvarsministern påtalar i
            årets budgetproposition betydelsen av infor- mation om totalförsvaret
            och säkerhetspolitiken som en grund för opinions- bildningen inför
            det kommande försvarsbeslutet. Under anslaget A 2, budgetpropositionen
            bil. 7, Vissa nämnder anvisas medel för att ge stöd åt organisationer
            och projekt som har till syfte att sprida kunskap om vår säkerhetspolitik
            och totalförsvaret. Vi finner det angeläget att regeringen vid
            fördelningen av dessa medel tar särskild hänsyn till behovet av
            information om sambandet mellan den säkerhetspolitiska situationen
            i världen och vårt totalförsvars struktur, uppbyggnad och styrka
            samt våra fastställda principer för alliansfrihet och neutralitet.
            Våra ansträngningar att medverka i det internationella arbetet
            på nedrustningens område måste fortsätta. Det är orimligt att
            jordens länder satsar 25 gånger mer på rustning än på bistånd
            till de länder där ännu många människor inte kan få sina grundläggande
            behov av mat, kläder, bostäder, hälsovård, utbildning och ett
            meningsfullt arbete tillgodosedda. Flykting- nöd, fattigdom, svält
            och umbäranden borde kräva att de rika länderna satsade på överlevnad
            och förbättrade levnadsbetingelser för de drabbade. I stället
            satsas kapital och mänsklig uppfinningsrikedom i allt högre grad
            på förstörelsevapen som utgör hot mot hela mänsklighetens existens.
            6 20 av världens totala konsumtion används för militära ändamål.
            Före andra världskriget var siffran 3 20. NATO har beslutat om
            en 3-procentig ökning av militärutgifterna i fast penningvärde,
            och USA kan enligt de riktlinjer som givits väntas nå ännu högre.
            En ny generation strategiskt bombflyg håller på att skapas, och
            i Europa är regionala kärnvapen förbandslagda. Kärnvapen i Östtyskland
            med en räckvidd om drygt 700 km täcker Västeuropa ända till Paris
            och London, dvs. ett område inom vilket en stor del av NATO:s
            stabsplatser, underhållsplatser, hamnar, kärnvapenför- råd och
            militära baser finns. NATO:s kärnvapen i Västtyskland med samma
            räckvidd kan nå Warszawa och Budapest men däremot inte Sovjetunionen
            och huvudparten av WP:s stabs- och underhållsplatser samt inte
            heller baseringsplatserna för sovjetiska medeldistansvapen med
            längre räckvidd. Den politiska uppmärksamhet som WP:s övertag
            i fråga om kontinentala kärnvapen väckt i Västeuropa har sitt
            ursprung i baseringen av de första exemplaren av den sovjetiska
            markroboten SS 20 år 1977. F.n. installeras varje vecka en SS
            20-robot — med tre kärnvapenstridsspetsar — avsedd för mål
          </p>
          <pb facs="riksdagen-motions-pdf/data/198081/mot_198081__1866/mot_198081__1866-005.pdf"/>
          <fw xml:id="i-Rbpbzok3Q2tP37cqzPDTUG">
            Mot. 1980/81:1866 5
          </fw>
          <p xml:id="i-EBrveE5Hsa5PWLFNfg1KoZ">
            i Europa. NATO:s eurostrategiska robotar och flyg är till stora
            delar föråldrade och relativt sårbara. En annan iögonenfallande
            skillnad i sammansättningen av de båda maktblockens styrkor på
            detta område är Sovjetunionens höga andel robotar. Europafrågorna
            har också alltmer aktualiserats i nedrustningsdebatten. Flera
            av NATO-länderna ställer sig tveksamma till att lagra kärnvapen.
            De nordiska länderna har konsekvent eftersträvat att hålla Norden
            fritt från kärnvapen. Norge och Danmark har från början klargjort
            att de inte önskar de allierades kärnvapen på sina territorier,
            och Sverige har ensidigt fattat ett beslut att avstå från kärnvapen.
            Finland har på olika sätt markerat sin vilja att se hela Norden
            som en s. k. kärnvapenfri zon. Icke desto mindre berörs de nordiska
            länderna på flera sätt av maktblockens kärnvapenbeslut. Sovjetiska
            kärnvapen som kan nå mål också i Norden finns dels på Kolahalvön,
            dels sedan 1976 ubåtsbaserade i Östersjön. I icke-spridningsavtalet
            finns påpekat angelägenheten av att man på olika håll i världen
            bildar s. k. kärnvapenfria zoner. Frågan har-— efter president
            Kekkonens initiativ — aktualiserats också i vårt land. Vi vill
            särskilt understryka betydelsen av att man från svensk sida under
            alla förhållanden noga beaktar kravet på att Norden som kärnvapenfri
            zon måste inbegripa också närliggande regioner. Så länge kärnvapen
            finns stationerade i Nordens omedelbara närhet är varje förslag
            om de nordiska staterna som en kärnvapenfri zon säkerhetspolitiskt
            oacceptabelt. De svenska insatserna i det internationella nedrustningsarbetet
            måste nu i högre grad inriktas på Europafrågorna. Vid den pågående
            ESK-konferensen i Madrid har såväl väst- som östländer och neutrala
            länder aktualiserat frågan om en europeisk nedrustningskonferens.
            Med all sannolikhet kommer det fortsatta arbetet i Madrid att
            resultera i beslut om en sådan. Sverige har till sitt förslag
            knutit vissa villkor eller generella kriterier som visar att vi
            från vår sida lägger största vikt vid att en europeisk nedrustningskonferens
            måste — för att över huvud taget vara berättigad — öppna möjligheter
            till konkreta resultat. I det svenska förslaget framhålls att
            också kärnvapennedrustningen bör bli föremål för förhandlingar.
            För att förbereda deltagandet i en kommande europeisk nedrustningskon-
            ferens fordras ett omfattande och gediget förberedelsearbete.
            Åtskilligt underlagsmaterial måste tas fram för att vi konstruktivt
            skall kunna bidra till ett positivt resultat av konferensen i
            det fall en sådan kommer till stånd. Det finns emellertid skäl
            att här peka på betydelsen av att konferensens arbete också relateras
            till svensk säkerhetspolitik. De ovannämnda säkerhetspolitiska
            studierna bör även kunna ge underlag för bedömning av vilka hot
            mot Sverige som skulle kunna begränsas genom internationella överenskommelser
            om rustningsbegränsning. Vidare bör underlag skapas för bedömning
            av konsekvenserna för Sveriges säkerhet av rustningsbegränsande
            åtgärder som föreslås av andra stater.
          </p>
          <pb facs="riksdagen-motions-pdf/data/198081/mot_198081__1866/mot_198081__1866-006.pdf"/>
          <fw xml:id="i-JGAcSVHstnhUrNcZd8wria">
            Mot. 1980/81:1866 6
          </fw>
          <p xml:id="i-NipY7rf78qMsJdVTvr2wXM">
            Med anledning av vad som anförts hemställs” 1. attriksdagen som
            sin mening ger regeringen till känna vad som anförts om värdet
            av förtroendeskapande åtgärder och av att dessa utvidgas, 2. att
            riksdagen uttalar att en kärnvapenfri zon i Norden också måste
            omfatta närliggande regioner, 3. attriksdagen begär att regeringen
            i förberedelsearbetet inför en europeisk säkerhetskonferens beaktar
            vad som anförts i motionen.
          </p>
          <p xml:id="i-Sv1fPhetLUeFhwAo4Ke9aF" type="date">
            Stockholm den 27 januari 1981
          </p>
          <p xml:id="i-YCcjakMyHhnC4ZBNDRXRV1">
            INGRID SUNDBERG (m) BJÖRN KÖRLOF (m) GUNNAR OSKARSON (m) OLLE
            AULIN (m) GÖRAN ALLMÉR (m) PER-OLOF STRINDBERG (m)
          </p>
          <p xml:id="i-53rGYoLupgLWJ1HWrcZ6QB">
            + Se även motion 1980/81:1867.
          </p>
        </div>
      </div>
    </body>
  </text>
</TEI>
