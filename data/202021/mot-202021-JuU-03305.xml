<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-03305">
  <teiHeader>
    <fileDesc>
      <titleStmt>
        <title>Stöldligor och annan mängdbrottslighet</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3305 av Johan Forssell m.fl. (M)</title>
          <idno type="rdwebb">H8023305</idno>
          <rs type="number">3305</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8023305/text</ref>
          <ref type="dokument_url_html">http://data.riksdagen.se/dokument/H8023305</ref>
          <ref type="dokumentstatus_url_xml">http://data.riksdagen.se/dokumentstatus/H8023305</ref>
          <ref type="docx">http://data.riksdagen.se/fil/C88F5863-F73C-41E2-8FC3-97723935654C</ref>
          <ref type="pdf">http://data.riksdagen.se/fil/5A9E454A-2C5D-4F09-A6C8-28EC1AF3EA2D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FeJNhtA2fdYditZyACqZhv" type="signed"/>
        <correspContext corresp="i-FeJNhtA2fdYditZyACqZhv">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-TN59umdokXj7EYUKDBhPBG" type="submitted">
          <date when="2020-10-06"/>
          <time when="14:07:40"/>
        </correspAction>
        <correspAction xml:id="i-KYzcDL6bjP767pYyT4uEtt" type="reviewed">
          <date when="2020-10-06"/>
          <time when="16:32:07"/>
        </correspAction>
        <correspAction xml:id="i-QeYsp4RMM5toVHfsczh9uP" type="referred">
          <date when="2020-10-14"/>
        </correspAction>
        <correspAction xml:id="i-Guac7rg14XC44XmLPMzuNz" type="assigned">
          <date when="2021-06-17"/>
          <time when="16:14:45"/>
        </correspAction>
        <correspContext corresp="i-Guac7rg14XC44XmLPMzuNz">
          <ref type="assignedTo">Justitieutskottet</ref>
        </correspContext>
        <correspAction xml:id="i-6cZJ7HeGDUSBx9CioQdFmU" type="behandlas_i"/>
        <correspContext corresp="i-6cZJ7HeGDUSBx9CioQdFmU">
          <ref type="uppgift">2020/21:JuU13</ref>
          <ref type="ref_dok_id">H801JuU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU13</ref>
          <ref type="ref_dok_titel">Tillträdesförbud till butik och förstärkt straffrättsligt skydd mot tillgreppsbrottslighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-H3t5nF2umHRN1GNkrnPNV3" type="behandlas_i"/>
        <correspContext corresp="i-H3t5nF2umHRN1GNkrnPNV3">
          <ref type="uppgift">2020/21:SkU12</ref>
          <ref type="ref_dok_id">H801SkU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU12</ref>
          <ref type="ref_dok_titel">Tullfrågor och Tullverkets utökade möjligheter att besluta om postspärrar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-M4S8jYKcbrWDDjGrV3DcRy" type="behandlas_i"/>
        <correspContext corresp="i-M4S8jYKcbrWDDjGrV3DcRy">
          <ref type="uppgift">2020/21:SfU20</ref>
          <ref type="ref_dok_id">H801SfU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU20</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HkPGPxv1boWhLA2K9y5ZEx" type="behandlas_i"/>
        <correspContext corresp="i-HkPGPxv1boWhLA2K9y5ZEx">
          <ref type="uppgift">2020/21:JuU25</ref>
          <ref type="ref_dok_id">H801JuU25</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU25</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6VEXtz2BGF2aTxJwtmdBwY" type="behandlas_i"/>
        <correspContext corresp="i-6VEXtz2BGF2aTxJwtmdBwY">
          <ref type="uppgift">2020/21:JuU26</ref>
          <ref type="ref_dok_id">H801JuU26</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU26</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-32R7JeVbAFPanFgCZBS9zv" type="behandlas_i"/>
        <correspContext corresp="i-32R7JeVbAFPanFgCZBS9zv">
          <ref type="uppgift">2020/21:JuU24</ref>
          <ref type="ref_dok_id">H801JuU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU24</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-G6EA8kuVcdCanTAfoC4Qeh" type="behandlas_i"/>
        <correspContext corresp="i-G6EA8kuVcdCanTAfoC4Qeh">
          <ref type="uppgift">2020/21:JuU23</ref>
          <ref type="ref_dok_id">H801JuU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU23</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3305 av Johan Forssell m.fl. (M)
          Stöldligor och annan mängdbrottslighet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-N7zLppL37CUitmHg4oBmHn">
            Förslag till riksdagsbeslut
          </head>
          <list style="ol">
            <item xml:id="i-3niXnhfEQYCBvkgpe4sFCa">
              Riksdagen ställer sig bakom det som anförs i motionen om att
              stärka polisens arbete mot seriebrottslighet och tillkännager
              detta för regeringen.
            </item>
            <item xml:id="i-Pg1MsVofvDGLGCRVLDYRsw">
              Riksdagen ställer sig bakom det som anförs i motionen om att
              skärpa straffet för grova stölder genom att höja minimistraffet
              till fängelse i ett år och tillkännager detta för regeringen.
            </item>
            <item xml:id="i-LmWSjiDZu9Cpx9bcvE7QuV">
              Riksdagen ställer sig bakom det som anförs i motionen om att
              straffbestämmelserna om grov stöld respektive grovt häleri bör
              förtydligas så att det klart framgår att systematiska inslag utgör
              sådana omständigheter som särskilt ska beaktas vid bedömningen
              av om brottet är grovt, och detta tillkännager riksdagen för regeringen.
            </item>
            <item xml:id="i-Y3P4pM1Sb2RprTT7mky4Fd">
              Riksdagen ställer sig bakom det som anförs i motionen om att
              skyndsamt ta bort dagens form av mängdrabatt och tillkännager
              detta för regeringen.
            </item>
            <item xml:id="i-QrY4e9rsR87rNxAbvsZjUf">
              Riksdagen ställer sig bakom det som anförs i motionen om att
              regeringen utan dröjsmål ska återkomma med lagförslag om skärpta
              straff för inbrott och tillkännager detta för regeringen.
            </item>
            <item xml:id="i-JAxDis9UiRzvAfT725E3DA">
              Riksdagen ställer sig bakom det som anförs i motionen om att
              införa en tydligare straffskärpningsregel vid återfall i brott
              och tillkännager detta för regeringen.
            </item>
            <item xml:id="i-PAgjFZpZpVK68MQ8D1bxJe">
              Riksdagen ställer sig bakom det som anförs i motionen om att
              stärka Tullverkets roll som brottsbekämpande myndighet och tillkännager
              detta för regeringen.
            </item>
            <item xml:id="i-H269JobbKWEtJideLyt8iD">
              Riksdagen ställer sig bakom det som anförs i motionen om att
              regeringen skyndsamt ska lägga fram förslag om att ge en ny befogenhet
              för Tullverkets personal att stoppa fordon vid gränsen och tillkännager
              detta för regeringen.
            </item>
            <item xml:id="i-QAmraaoNmzMspCMUqgL3TF">
              Riksdagen ställer sig bakom det som anförs i motionen om att
              skyndsamt utöka systemet med postspärrar till kurirföretag och
              tillkännager detta för regeringen.
            </item>
            <item xml:id="i-UBSD4Pm2o41G7Jng4oydn">
              Riksdagen ställer sig bakom det som anförs i motionen om att
              polisen i fler fall än i dag ska kunna publicera övervakningsbilder
              på misstänkta gärningsmän och tillkännager detta för regeringen.
            </item>
            <item xml:id="i-BuVvgFApABhNcHrynf4L4G">
              Riksdagen ställer sig bakom det som anförs i motionen om att
              utreda frågan om att göra det möjligt för butiker att dela övervakningsbilder
              med varandra och tillkännager detta för regeringen.
            </item>
            <item xml:id="i-4nFYAhsJa9o1sNnQDehrpg">
              Riksdagen ställer sig bakom det som anförs i motionen om att
              ett brott med ett straffvärde på fängelsenivå som huvudregel ska
              leda till utvisning på grund av brott, även om det inte föreligger
              en återfallsrisk, och detta tillkännager riksdagen för regeringen.
            </item>
            <item xml:id="i-Fb1zU6m5rgt4km8evFi4Lw">
              Riksdagen ställer sig bakom det som anförs i motionen om att
              se över frågan om huruvida förutsättningarna för utvisning på
              grund av brott kan utökas för EU-medborgare och tillkännager detta
              för regeringen.
            </item>
            <item xml:id="i-7FTzz3EwsG1zzDfR32nr45">
              Riksdagen ställer sig bakom det som anförs i motionen om att
              inrätta ett center vid Europol för att motverka gränsöverskridande
              egendomsbrott och tillkännager detta för regeringen.
            </item>
            <item xml:id="i-MLr9gAXxhzpbJG13965EN8">
              Riksdagen ställer sig bakom det som anförs i motionen om att
              regeringen ska ta ställning till om det bör införas en möjlighet
              för åklagaren att återkomma med yrkande om en ny påföljd när utvisningen
              har beaktats i domen men utvisningsbeslutet inte har kunnat verkställas
              och tillkännager detta för regeringen.
            </item>
            <item xml:id="i-U7xFYTn7gvcigNiHEnvVJr">
              Riksdagen ställer sig bakom det som anförs i motionen om överförande
              av straffverkställighet och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-B5yKxMknR8UGJEEjxL5jXn" type="h1">
            Motivering
          </head>
          <p xml:id="i-Q3xDzJiHbPLehzC3tPVXET">
            Andelen stölder och inbrott som begås av utländska stöldligor
            har eskalerat. I dag uppskattas dessa ligor ligga bakom drygt
            hälften av alla bostadsinbrott i Sverige. De står även för uppemot
            90 procent av andra grova stölder som bildelar, båtmotorer och
            jordbruksmaskiner. Det handlar om brottslighet med hög organisationsgrad
            där ligorna utvecklat en väl uppbyggd logistik och förmåga för
            hantering av stöldgods, logi och transporter. Stora vinster, liten
            upptäcktsrisk och låga straff är starkt bidragande orsaker till
            varför stöldligorna härjar just i Sverige. Enligt Polisen kommer
            utvecklingen att fortsätta eller rentav öka under de kommande
            åren. Det här är grovt integritetskränkande brott som drabbar
            ett stort antal människor i Sverige.
          </p>
          <p xml:id="i-VrXzZ5bvrwS3TbMwSwabEZ">
            Problemen är en illustration av hur den organiserade brottsligheten
            med åren blivit allt mer internationell. Ligor begår brott i ett
            land, transporterar stöldgodset till ett annat land och avyttrar
            det sedan i ett tredje. Kriminaliteten sker dessutom i båda riktningarna.
            Samtidigt som stöldgods förs ut ur Sverige, har det blivit enklare
            att smuggla till exempel narkotika och vapen in i landet.
          </p>
          <p xml:id="i-FZTfCoLMQH6WR7tgezK4D2">
            Mängdbrotten måste bekämpas på ett effektivare sätt än idag.
            Bakom varje outrett bostadsinbrott finns brottsoffer som både
            drabbats av en integritetskränkning genom brottet och sedan av
            ett rättsväsende som inte upplevs reagera. När en person väl lagförs
            och döms för ett eller flera brott måste straffen fånga upp brottens
            allvar. Så är det inte idag.
          </p>
          <p xml:id="i-A5Axhi99dJU5ZWmfkBLAWn">
            I och med att budgeten från Moderaterna och Kristdemokraterna
            antogs av riksdagen för 2019 påbörjades stora satsningar på Polisen
            samt ett första steg i satsningen mot 500 fler tulltjänstemän
            för att förstärka Tullverkets verksamhet för ett förstärkt brottsbekämpande
            uppdrag. Satsningarna på Polisen är nödvändiga i ett läge där
            gängkriminaliteten gör sig påmind närmast dagligen genom skjutningar
            och sprängningar. Samtidigt förutsätter långsiktiga resultat att
            problemen angrips på ett tidigt stadium. En stor del av kriminaliteten
            har sin grund i den narkotika som smugglats in i landet.
          </p>
          <p xml:id="i-EZQj8V9mQjgBTcgpuTDT2E">
            De nya förutsättningarna kräver därför en helt annan förmåga
            att upprätthålla gränsskyddet. Denna uppgift har varit eftersatt
            under lång tid och situationen är ansträngd. Möjligheterna måste
            bli bättre att hindra smuggling av narkotika och vapen från att
            komma in i landet och stöldgods från att föras ur landet. Utvecklingen
            kräver kraftfulla åtgärder här och nu och det behövs ett väl fungerande
            gränsskydd för att bekämpa dessa brott.
          </p>
          <head xml:id="i-FoEELKUwNezVGwTyfBHmHc" type="h1">
            Stärkt arbete mot seriebrottslighet
          </head>
          <p xml:id="i-LwBm749zX9AKi2rQjPyVeJ">
            Den som anmäler brott ska kunna räkna med att brottet utreds.
            Utredningsåtgärder på plats är nödvändiga för att kunna knyta
            ligorna till enskilda brott. Brottssamordning är också av stor
            vikt, alltså processer för att samla brottsutredningar som rör
            en och samma person i ett sammanhang. Det handlar också om systematiska
            analyser av brottslighet för att identifiera brottsmönster, tillvägagångssätt
            och jämföra spår från brottsplatser i syfte att undersöka om det
            finns gemensamma faktorer som kan tyda på seriebrottslighet.
          </p>
          <p xml:id="i-88jpSue27xGkPtHYEeyyFM">
            Polisen bör ges i uppdrag att stärka arbetet mot seriebrottslighet.
            Det ska därvid göras tydligt vilken instans som har ansvaret för
            att samordna brottsutredningar mot en och samma gärningsman, eller
            liga av gärningsmän, när de misstänkta brotten begåtts i olika
            delar av landet.
          </p>
          <head xml:id="i-DmDBDHsWKpbBb1PcBEZKkD" type="h1">
            Skärpt straff för grova stölder
          </head>
          <p xml:id="i-2YJqJcjX6Dppargzw7Qb14">
            De systematiska och organiserade tillgreppen av exempelvis bildelar,
            båtmotorer, motorcyklar, jordbruksfordon och verktyg omfattar
            idag betydande summor. Straffskalan för grov stöld är idag fängelse
            sex månader till fängelse sex år. Moderaterna vill skärpa straffet
            för grova stölder genom att höja minimistraffet från dagens fängelse
            sex månader till fängelse ett år.
          </p>
          <p xml:id="i-HQVEtcLU4RtdeGn1drffQH">
            För att fler stöldbrott ska bedömas som grova bör straffbestämmelserna
            om grov stöld respektive grovt häleri förtydligas så att det klart
            framgår att systematiska inslag utgör sådana omständigheter som
            särskilt ska beaktas vid bedömningen av om brottet är grovt. Regeringen
            bör skyndsamt återkomma till riksdagen med ett sådant förslag
          </p>
          <head xml:id="i-T6FCgeiZdoVih1aQNhoGbr" type="h1">
            Skärpta straff för bostadsinbrott
          </head>
          <p xml:id="i-KDCmrm88hLfoUUc9JGsHd2">
            Ett vanligt bostadsinbrott anses i praxis normalt ha ett straffvärde
            omkring fängelse åtta månader. Moderaterna vill införa en ny brottsrubricering
            – inbrottsstöld – med minimistraffet fängelse ett år. Trots upprepade
            tillkännagivanden från riksdagen under flera års tid har regeringen
            fortfarande inte levererat något sådant förslag.
          </p>
          <head xml:id="i-P3kB4YXCDfvxryAsYo6Etf" type="h1">
            Ta bort dagens form av mängdrabatt
          </head>
          <p xml:id="i-8oNqTuBghrNhthqNjoH5EM">
            Idag tillämpar domstolarna enligt fast praxis en s.k. mängdrabatt
            när en brottsling döms för flera brott samtidigt. Domstolen utgår
            från straffvärdet för det grövsta brottet som personen döms för.
            Sedan adderas hälften av straffvärdet för det näst grövsta brottet
            och en tredjedel av straffvärdet för det därpå följande brottet
            och så vidare.
          </p>
          <p xml:id="i-W2wUREQHzp3RLPx95WbEh9">
            Moderaterna vill ta bort dagens form av mängdrabatt. När någon
            döms för flera brott samtidigt vill vi istället se en straffskärpning
            som i ett typiskt fall skulle medföra att fängelsevistelsen kan
            öka med ungefär 60-70 procent jämfört med dagens system. Detta
            genom att såväl det grövsta brottet som det näst grövsta brottet
            och det tredje grövsta brottet ska tillmätas hela straffvärdet.
          </p>
          <p xml:id="i-VwXR4jn9vZPhSzyK29vNGM">
            Moderaternas förslag skulle i praktiken innebära att en person
            som begått tre bostadsinbrott skulle dömas till lägst tre års
            fängelse i stället för cirka ett år och två månaders fängelse
            som gäller idag. Detta har riksdagen tillkännagivit för regeringen
            och regeringen bör skyndsamt återkomma till riksdagen med förslag
            som tillgodoser detta.
          </p>
          <head xml:id="i-Ud3VPwTPhMgipDenmbwsiZ" type="h1">
            Reglerna för förundersökningsbegränsning
          </head>
          <p xml:id="i-RJH3g7NSCmGY1P3jzGvUYp">
            Det är viktigt att öka polisens förmåga och vilja att utreda
            och klara upp även mängdbrottslighet eller vardagskriminalitet,
            det vill säga vanligt förekommande brott. Av så kallade processtekniska
            skäl ges idag möjlighet till förundersökningsbegränsning, detta
            är i praktiken nedlagda brottsutredningar. Det har på många håll
            uppfattats som en skyldighet att förundersökningsbegränsa snarare
            än en möjlighet. Det är viktigt att följa upp det regelverk och
            dess tillämpning som leder till att brottsutredningar läggs ner
            i onödan. Detta har riksdagen uppmanat regeringen att göra.
          </p>
          <head xml:id="i-WEwgigCqsWbDMKQwFX35zL" type="h1">
            Skärpta straff för återfall
          </head>
          <p xml:id="i-R9H3Y9Urx92gqWxNTBSFtN">
            Att en person gör sig skyldig till nya brott efter en tidigare
            dom kan i dag beaktas i tre olika avseenden: dels genom påföljdsvalet,
            dels som skäl för förverkande av villkorligt medgiven frihet och
            dels när man bestämmer straffets längd. Enligt dagens system beaktas
            återfallet framför allt genom de två första alternativen. Möjligheten
            att därutöver skärpa straffet tillämpas i ytterst få fall. Straffskärpning
            på grund av återfall för brott måste bli betydligt vanligare.
            Vi vill därför införa en ny renodlad regel som tar sikte på straffskärpning
            i återfallssituationer. Återfallsskärpning bör som huvudregel
            ske oberoende av om villkorligt medgiven frihet förklaras förverkad.
          </p>
          <head xml:id="i-SDycfFP9L9XdYdBuRry8Y3" type="h1">
            Brott mot äldre
          </head>
          <p xml:id="i-PZJWYfC9r3hChE4HAESYK7">
            Det finns kriminella individer och organiserade ligor som särskilt
            riktar in sig på att begå brott mot äldre människor. Exempel på
            sådan brottslighet är gärningsmän som utgett sig för att vara
            från hemtjänsten i syfte att råna äldre i deras hem, falska läkare
            som lurat äldre med erbjudande om nya mediciner och gärningsmän
            utklädda till hantverkare som stulit från ensamma äldre kvinnor.
            Därtill påpekar Brottsförebyggande rådet i en rapport att äldre
            personer är en särskilt sårbar grupp för vissa typer av bedrägerier.
            Det gäller i första hand vissa faktura- och kortbedrägerier.
          </p>
          <p xml:id="i-B8me5jV94BVyo5SFMCG3vv">
            Gemensamt för alla brott som begås mot äldre är att kriminella
            individer utnyttjar människor som typiskt sett har svårare att
            värja sig. Denna typ av brott riskerar att sprida otrygghet och
            rädsla och medföra att många äldre drar sig för att till exempel
            gå utanför hemmet. För att öka tryggheten hos äldre och motverka
            denna typ av brottslighet behövs flera insatser. Rättsväsendet
            ska se särskilt allvarligt på brott mot äldre och andra som kan
            ha svårt att värja sig för brott. Riksdagen riktade 2020 ett tillkännagivande
            till regeringen om att rättsväsendet ska se särskilt allvarligt
            på brott mot äldre och andra som inte kan värja sig mot brott.
            Det är angeläget att regeringen snarast återkommer med förslag
            som kan säkerställa detta.
          </p>
          <head xml:id="i-5ahM94PBZuCH9rSLbZ7SkW" type="h1">
            Ny befogenhet att stoppa fordon vid gränsen
          </head>
          <p xml:id="i-W49nH271KGEB7uRLdTNWha">
            Trots omfattande utförsel av stöldgods ur landet, saknar Tullverkets
            personal befogenhet att hindra en person eller stoppa och genomsöka
            ett fordon med misstänkt stöldgods vid Sveriges gräns. Den uppgiften
            ligger i stället på polisen, som dock långt ifrån alltid finns
            på plats för att kunna ingripa innan till exempel en färja har
            lämnat hamnen. Moderaterna har drivit denna fråga länge och riksdagen
            har uppmanat regeringen att agera. Vi efterlyser nu en omedelbar
            lagändring för att ge Tullverkets personal denna befogenhet.
          </p>
          <p xml:id="i-GEnSAVHALo6kXLMVHo7zeA">
            Utöka systemet med postspärrar till kurirföretag
          </p>
          <p xml:id="i-YGaWdWWP82zd5S9ri9y9Am">
            Tullverket har rätt att besluta om så kallad postspärr, vilket
            innebär att en postförsändelse kvarhålls för att Tullverket ska
            kunna utföra sina kontroller. Denna möjlighet är dock begränsad
            till misstanke om narkotika. Därtill omfattar möjligheten inte
            försändelser förmedlande av kurirföretag, som till exempel DHL
            eller Fedex. I praktiken innebär det att en stor del av försändelserna
            överhuvudtaget inte kan kontrolleras. Situationen är djupt otillfredsställande
            och lagstiftningen är i stort behov av förändring. Tullverket
            måste ges utökade befogenheter att besluta om postspärrar. Samma
            möjlighet bör finnas för försändelser förmedlade av kurirföretag.
          </p>
          <head xml:id="i-8T4EfEF2rUvCgLcUhXBuhd" type="h1">
            Samlad översyn av Tullverkets befogenheter att bekämpa brott.
          </head>
          <p xml:id="i-TbePyra6iWYQajPoJNpgk6">
            Tullen måste stärkas och få utökade befogenheter för att bidra
            till ett tryggt samhälle. Utöver de akuta behoven pekar mycket
            på att Tullverket framöver kommer att behöva ett antal ytterligare
            verktyg för att bekämpa den brottslighet som blivit allt mer internationell.
            Det kan exempelvis röra sig om att ge Tullverket rätt att leda
            förundersökningar för vissa narkotika- och vapenärenden, liksom
            att införa särskilda jouråklagare i tullrelaterade ärenden. Vi
            vill därför se en samlad översyn av myndighetens möjligheter att
            bekämpa brott. Här bör också samarbetet med andra myndigheter
            analyseras, till exempel polisen och Skatteverket.
          </p>
          <head xml:id="i-WvP1hPmwmRtANpRH5DD7MA" type="h1">
            Ökade möjligheter för polisen att publicera bilder på misstänkta
            gärningsmän
          </head>
          <p xml:id="i-VvmQTvi8z1hvkhppuCg5tM">
            För att Polisen ska få publicera bilder på en misstänkt i en
            pågående brottsutredning krävs att syftet med publiceringen är
            att få allmänhetens hjälp att identifiera gärningsmannen, att
            det är klarlagt att personen på bilden föreställer den misstänkte,
            att det rör sig om ett brott som inte kommer leda till ett lindrigare
            straff än fängelse i sex månader och att det är av synnerlig vikt
            för polisens fortsatta arbete. Om förundersökningen avser ett
            grovt brott som leder till lägst två års fängelse eller om gärningspersonen
            kan antas vara farlig för allmänheten eller enskilda personer
            kan publicering ske trots att alla krav inte är uppfyllda.
          </p>
          <p xml:id="i-5yqdTwh3DJ9sRav4C2iQPU">
            Enligt Moderaternas mening bör Polisen ges bättre möjligheter
            att själva avgöra när övervakningsbilder på misstänkta gärningsmän
            ska kunna publiceras. Vi vill därför ta bort kravet på att det
            endast får ske för brott som kommer leda till fängelsestraff om
            sex månader eller mer. Det innebär exempelvis att bilder från
            övervakningskameror av gärningspersoner som begått stöldbrott
            eller misshandel kommer kunna publiceras. Vi anser vidare att
            kravet på att en publicering ska vara av synnerlig vikt bör mjukas
            upp. I likhet med dagens regler bör det dock alltid ske en proportionalitetsbedömning
            där det brottsutredande intresset vägs mot den personliga integriteten
            i det enskilda fallet.
          </p>
          <head xml:id="i-X56XCQkZLR6iGiL6KFTpVg" type="h1">
            Enklare för butiksinnehavare att dela bilder på misstänkta gärningsmän
            med varandra
          </head>
          <p xml:id="i-M7iN7f843fxcDY2VRGoYCh">
            Butiksinnehavare bör ha bättre möjligheter än idag att varna
            varandra om rånare och tjuvar och på så sätt förhindra systematiska
            och organiserade stölder. Moderaterna vill därför utreda frågan
            om att göra det möjligt för butiker att dela övervakningsbilder
            med varandra i ett internt och slutet IT-system. Ett liknande
            system har nyligen införts i Danmark. För att dela bilderna gäller
            där krav på att dessa visar en eller flera misstänka personer
            som har begått, eller försökt begå, grova tillgreppsbrott. Butiken
            ska vidare ha gjort en anmälan till polisen om gärningsmannen
            i fråga. Dessutom måste det finnas skäl att anta att de misstänka
            gärningsmännen kommer att begå liknande brott i andra butiker.
          </p>
          <head xml:id="i-YUJvaVFA969fya59kGf86S" type="h1">
            Utvisning på grund av brott ska tillämpas i fler fall än idag
          </head>
          <p xml:id="i-YWuZBQATVWUnhqwDpEcds7">
            Dagens förutsättningar för utvisning på grund av brott har i
            huvudsak sett likadana ut sedan år 1994. Vi vill att dessa förutsättningar
            utökas. Om man kommer från ett annat land för att vistas eller
            bo i Sverige ska man följa lagstiftningen här. Detta ska ske inom
            de ramar som grundlagen och internationell rätt sätter.
          </p>
          <p xml:id="i-VFyETDTNy9Yv5PimMJGJxg">
            I praktiken slipper många utländska medborgare som döms för grova
            brott, exempelvis sexualbrott och våldsbrott, utvisning på grund
            av deras anknytning till det svenska samhället eller familj och
            andra personer. Till exempel utvisas enbart 20 procent av dömda
            för våldtäkt med utländskt medborgarskap och som är folkbokförda
            i Sverige. För grov misshandel är motsvarande andel 3 procent.
            Vad gäller särskilt EU-medborgare vill vi se en översyn om förutsättningarna
            för utvisning på grund av brott kan utökas. Att utsätta en annan
            människa för brott inskränker på offrets fri- och rättigheter,
            vilket ska vara en försvårande omständighet när den enskildes
            anknytning till Sverige ska prövas som skäl mot en utvisning.
            Endast i de fall en utvisning skulle strida mot ett svenskt konventionsåtagande
            ska anknytning till det svenska samhället eller till personer
            bosatta i Sverige kunna utgöra anledning att den utländska medborgaren
            inte blir utvisad på grund av brott. En sådan undantagsbestämmelse
            ska tillämpas restriktivt. Lagstiftningen som avser utvisning
            av EU-medborgare bör ses över i syfte att sänka kraven för utvisning
            även för denna grupp. En sådan översyn bör omfatta en kartläggning
            och analys av praxis i övriga EU-länder. Den fria rörlighetens
            syfte är inte att underlätta för utländska medborgare att begå
            brott i Sverige. För EU-medborgare förutsätts, utöver de vanliga
            kraven för att utvisning ska kunna beslutas, också att ”det sker
            av hänsyn till allmän ordning och säkerhet” (8 a kap. 5 § första
            stycket utlänningslagen). Detta krav har sin bakgrund i det så
            kallade rörlighetsdirektivet från 2004.
          </p>
          <p xml:id="i-NVCBwwZLoYVhHgUK4Nerc2">
            Moderaterna ska verka för att EU-medborgare som vanemässigt begår
            brott i andra länder än sitt eget ska kunna utvisas och förbjudas
            att återvända till landet där brottet har begåtts, i betydligt
            större omfattning än vad som är möjligt i dag. Moderaterna vill
            därför ändra EU:s rörlighetsdirektiv i syfte att utvisning på
            grund av brott ska kunna användas oftare. På detta sätt kan den
            fria rörligheten för kriminella stoppas.
          </p>
          <head xml:id="i-UcBscx5qwVX739s11WvgrG" type="h1">
            Center inom Europol mot stöldligor
          </head>
          <p xml:id="i-GRXhhSio74F2WpMan1WdvB">
            I dag har Europol fasta center mot bland annat terrorism och
            cyberkriminalitet. Europol har dock inget särskilt center som
            har till uppgift att agera framför allt mot internationella stöldligor,
            som systematiskt begår bland annat bostadsinbrott och andra typer
            av stöldbrott. Då stöldligorna är välorganiserade och aktiva i
            flera olika länder i Europa behövs ett samlat europeiskt grepp
            för att stoppa dem. Moderaterna vill därför att Europol ska etablera
            ett särskilt center som fokuserar på att bekämpa den gränsöverskridande
            vardagsbrottslighet som stöldligorna står för. Den som begår ett
            brott med ett straffvärde på fängelse som huvudregel ska leda
            till utvisning på grund av brott, även om det inte föreligger
            en återfallsrisk.
          </p>
          <head xml:id="i-2diBn4sQuRmho7ohHeSrnw" type="h1">
            Åklagare ska kunna yrka på en ny påföljd när utvisningen inte
            har kunnat verkställas
          </head>
          <p xml:id="i-Q1pNgQ7fqMmTKPSQeiPWK3">
            Om en person har begått ett brott och utvisas på grund av det
            brottet får han eller hon således både en påföljd för brottet
            och ett utvisningsbeslut. För att den samlade reaktionen på brottet
            inte ska bli oproportionerligt sträng finns det en bestämmelse
            om s.k. utvisningsmen i 29 kap. 5 § första stycket 6 brottsbalken.
            Enligt den bestämmelsen ska rätten vid straffmätningen utöver
            brottets straffvärde i skälig omfattning beakta om den tilltalade
            förorsakas men till följd av att han eller hon på grund av brottet
            utvisas ur landet. Det här innebär i praktiken att personer som
            döms för ett brott och samtidigt döms till utvisning kan få ett
            kortare straff än personer som inte döms till utvisning.
          </p>
          <p xml:id="i-NsAfu7c4BzV1k2UcwmbQ8E">
            Om personen som fått en strafflindring med anledning av utvisning
            på grund av brott sedan inte kan utvisas finns ingen möjlighet
            för åklagare att ompröva påföljden. När en utvisning i ett sådant
            fall inte kan verkställas kan det framstå som stötande eftersom
            det innebär att påföljden i sådana fall blir lindrigare än vad
            den annars skulle ha blivit. Vi vill att regeringen överväger
            att denna ordning ändras så det blir möjligt för åklagare att
            yrka på ny påföljd, i de fall utvisningen inte har kunnat verkställas.
          </p>
          <head xml:id="i-BwJ5r5XoH1ReChn3XnUdg2" type="h1">
            Överförande av straffverkställighet
          </head>
          <p xml:id="i-D2hmSgeoyedUUkuriH8XVR">
            Överförande av straffverkställighet innebär att ett fängelsestraff
            som ådömts någon i en annan stat får verkställas i Sverige, eller
            att en frihetsberövande dom som ådömts någon i Sverige får verkställas
            utomlands. I regel bygger överföringen på att den dömde är medborgare
            i det andra landet. Enligt Kriminalvårdens statistik uppgår antalet
            personer med utländskt medborgarskap som för närvarande avtjänar
            ett fängelsestraff längre än sex månader i Sverige till cirka
            1 300 personer, varav 40 procent är från andra europeiska länder.
            Medborgare från Polen, Rumänien och Litauen är överrepresenterade.
            Ett fängelseår i Sverige kostar cirka 1,2 miljoner kronor årligen
            per individ. Antalet utländska medborgare som överfördes från
            Sverige till andra länder uppgick endast till 71 personer år 2018.
          </p>
          <p xml:id="i-NoniLB4ZVvB7ewsbroCrfd">
            Moderaterna vill att Kriminalvården ges i uppdrag att påtagligt
            öka antalet överföringar av fångar med utländskt medborgarskap
            i svenska fängelser till sina respektive hemländer. Kriminalvården
            ska bland annat alltid initiera ett ärende om överföring när en
            utländsk medborgare ska verkställa ett fängelsestraff om sex månader
            eller längre. I uppdraget ska också ingå att Kriminalvården i
            Sverige ska fördjupa samarbetet med kriminalvården i de länder
            vars medborgare är överrepresenterade i de svenska anstalterna
            i syfte att möjliggöra överföring i fler fall.
          </p>
        </div>
        <div type="motSignatures">
          <list>
            <item xml:id="i-UG3cUF93y4feX2xDDWdeRs">
              Johan Forssell (M)
            </item>
            <item xml:id="i-RkP1DNm2nYaukcAmd1V9Jq">
              Louise Meijer (M)
            </item>
            <item xml:id="i-JcdrN7GhHz3hb611uBYCRW">
              Ellen Juntti (M)
            </item>
            <item xml:id="i-64V62b5jwmNLLTonFAbLQw">
              Mikael Damsgaard (M)
            </item>
            <item xml:id="i-5KqMtX3aPEb5E8KRxmbBz7">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
