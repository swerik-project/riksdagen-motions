<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04410">
  <teiHeader>
    <fileDesc>
      <titleStmt>
        <title>med anledning av prop. 2021/22:116 En fast omsorgskontakt i hemtjänsten</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4410 av Karin Rågsjö m.fl. (V)</title>
          <idno type="rdwebb">H9024410</idno>
          <rs type="number">4410</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024410/text</ref>
          <ref type="dokument_url_html">http://data.riksdagen.se/dokument/H9024410</ref>
          <ref type="dokumentstatus_url_xml">http://data.riksdagen.se/dokumentstatus/H9024410</ref>
          <ref type="docx">http://data.riksdagen.se/fil/B459EB2E-175D-46E6-A436-8590A132AC84</ref>
          <ref type="pdf">http://data.riksdagen.se/fil/F8262703-A195-410B-AA13-5D739BD9FFFD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-NbgUvRK8SsmvPDAnvLptwf"/>
        <correspContext corresp="i-NbgUvRK8SsmvPDAnvLptwf">
          <ref>Proposition 2021/22:116</ref>
        </correspContext>
        <correspAction xml:id="i-P4S2S2oUstftAj5gtaUefS" type="signed"/>
        <correspContext corresp="i-P4S2S2oUstftAj5gtaUefS">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction type="submitted" xml:id="i-KPm1pMPpQKYZKFtKUqzydC">
          <date when="2022-03-01"/>
          <time when="11:14:35"/>
        </correspAction>
        <correspAction type="reviewed" xml:id="i-iNWJZr2q5o285M3Sf5hEe">
          <date when="2022-03-10"/>
          <time when="15:48:37"/>
        </correspAction>
        <correspAction type="dismissed" xml:id="i-HFsB7JPTtFSV8JTfWfBKHp">
          <date when="2022-03-14"/>
        </correspAction>
        <correspAction type="referred" xml:id="i-5AVQF1a6nN9GWWTvtaNoqo">
          <date when="2022-03-15"/>
        </correspAction>
        <correspAction type="assigned" xml:id="i-VHVaNeTFsuA2EB31iNp6ik">
          <date when="2022-10-12"/>
          <time when="11:30:46"/>
        </correspAction>
        <correspContext corresp="i-VHVaNeTFsuA2EB31iNp6ik">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-C7GpNZ2MxkLF7ssRavok2u"/>
        <correspContext corresp="i-C7GpNZ2MxkLF7ssRavok2u">
          <ref type="uppgift">2021/22:SoU24</ref>
          <ref type="ref_dok_id">H901SoU24</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU24</ref>
          <ref type="ref_dok_titel">En fast omsorgskontakt i hemtjänsten</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4410 av Karin Rågsjö m.fl. (V) med anledning av prop. 2021/22:116 En fast omsorgskontakt i hemtjänsten</div>
      </div>
      <div type="motBody">
        <div type="motProposal" subtype="förslag">
          <head xml:id="i-YWdfMRXMT8gx3BCrFPCxFh">
            1 Förslag till riksdagsbeslut
          </head>
          <list>
            <item sortKey="Yrkande 1" xml:id="i-UWnuvpqaMpieJmQDq28bpi">
              Riksdagen ställer sig bakom det som anförs i motionen om att
              regeringen bör ta initiativ till styrning mot tvärprofessionella
              team runt omsorgstagare som har hemtjänst, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-JWk6jwGWPpWmiKvwT3h6Qu">
            2 Inledning
          </head>
          <p xml:id="i-GNmx16yxmQZByEpAXqkacY">
            I propositionen föreslås att den som har hemtjänst ska erbjudas
            en fast omsorgskontakt i syfte att tillgodose den enskildes behov
            av trygghet, kontinuitet, individanpassad omsorg och samordning.
            Lagändringen ska träda i kraft den 1 juli 2022 och året därefter
            utökas bestämmelsen till att även omfatta att den som utses till
            fast omsorgskontakt ska ha yrkestiteln undersköterska.
          </p>
          <p xml:id="i-9CGTnUg7cFjgdqk1F6kmAG">
            Vänsterpartiet välkomnar dessa förslag och instämmer i innehållet.
            Det finns redan och har funnits olika lösningar för att ge omsorgstagare
            trygghet och kontinuitet i form av en fast kontakt men den kartläggning
            som genomfördes inom ramen för utredningen
            <ref target="i-HTGEj3BNhtdTZZVfzWoL9p">
              [1]
            </ref>
            visade att även om såväl privata som offentliga utförare i dag
            arbetar med fast omsorgs­kontakt varierar rollen stort mellan
            de olika hemtjänstutförarna i kommunerna.
          </p>
          <p xml:id="i-PSWtR5trMkSddtHUkcExhe">
            För Vänsterpartiet är det av största vikt att avhjälpa de strukturella
            brister som vi sedan tidigare påpekat och som i hög grad tydliggjorts
            under pandemin, och vi har bl.a. drivit igenom förslag om ekonomiska
            satsningar i syfte att öka den medicinska kompe­tensen och personalkontinuiteten
            inom äldreomsorgen.
          </p>
          <p xml:id="i-LxPJcJtE3EH9obiKTT82MH">
            Vänsterpartiet vill ha en jämlik och jämställd äldreomsorg med
            hög kvalitet för alla oavsett var i landet man bor. Personal med
            rätt kompetens är en förutsättning för att en sådan äldreomsorg
            ska kunna bedrivas. Det kommer att råda brist på utbildade under­sköterskor
            i framtiden och för att kompetensförsörjningen ska vara tryggad
            på lång sikt behöver yrket bli mer attraktivt. Ett sätt är att
            ge ökade befogenheter och ansvarsområ­den till den yrkesgruppen,
            vilket anges i föreliggande proposition. Med hänsyn till för­väntad
            ökad förekomst av omfattande och sammansatta vårdbehov bland äldre
            personer som får kommunal vård och omsorg, i kombination med ökade
            kvalitetskrav, är detta angeläget och viktigt. Vänsterpartiet
            har tidigare
            <ref target="i-G7RH5fdcVPgAhYZhKUQu8i">
              [2]
            </ref>
            framfört behov av en kompetensplan för undersköterskor och anser
            att detta är en fråga som borde prioriterats och utretts för länge
            sedan eftersom den demografiska utvecklingen och behovet av kompetensförsörj­ning
            är väl känd. Det är viktigt att det finns en tydlighet kring bemanning
            och utbildning inom hela landet i syfte att Sverige ska ha en
            jämlik äldreomsorg. Personalen är grunden för en bra, värdig och
            trygg äldreomsorg.
          </p>
          <p xml:id="i-4HanuGMGbDfzB47t87uq5X">
            Äldre multisjuka behöver en sammanhållen vård och omsorg med
            hög medicinsk kompetens, och även yngre personer med behov som
            ger rätt till hemtjänstinsatser och personer med kognitiva sjukdomar
            har stort behov av professionellt bemötande, trygg­het, kontinuitet
            och samordning. Därför är det viktigt att förslaget även omfattar
            perso­ner under 65 år. Ett sätt att utveckla och stärka situationen
            kring de människor som har omfattande behov och som vill bo kvar
            hemma är att arbeta i team med olika professio­ner kring den enskilde,
            något som Vänsterpartiet ser som angeläget att gå vidare med för
            att ytterligare skapa en värdig god vård och omsorg.
          </p>
          <head type="h1" xml:id="i-M9WuzSJRcYFC2DgLJyrKFT">
            3 Lagreglering och åldersneutralitet
          </head>
          <p xml:id="i-ETfWE6YgiHNsYwx147Eh9L">
            Enligt regeringens förslag ska skyldigheten att erbjuda fast
            omsorgskontakt införas i socialtjänstlagen. Vänsterpartiet instämmer
            i regeringens förslag i likhet med den moti­vering som Kommunal
            anför i sitt remissvar. Det är viktigt att hemtjänsten bemannas
            med rätt utbildad personal, och förslagen i föreliggande utredning
            utgör tillsammans med beslutet om skyddad yrkestitel för undersköterskor
            och utbildningssatsningar inom området välbehövliga satsningar.
          </p>
          <p xml:id="i-7qTJusAQVTmWnBxpezgZjT">
            Utredningen har visat att förutsättningarna ser olika ut beträffande
            personalens kom­petens och tid för att möta brukares behov av
            kontinuitet i hemtjänsten. När komplexa vård- och omsorgsbehov
            föreligger eller en person har någon form av kognitiv sjukdom
            är kontinuitet och individuellt anpassade insatser särskilt viktiga.
            Andra viktiga aspekter är att en fast omsorgskontakt kan bidra
            till att bryta isolering och känsla av ensamhet hos omsorgstagaren
            samt att även anhörigas trygghet ökar.
          </p>
          <p xml:id="i-WMqmv79GWAFAWfYhS3v5fr">
            För Vänsterpartiet är detta angelägna frågor då ensamhet har
            visat sig innebära ökad risk med 26 procent för tidig död, enligt
            en undersökning från Storbritannien som kom för några år sedan.
            Givet att antalet personer över 80 år kommer att öka med ca 50
            procent till 2028 enligt SCB, är det av vikt att vidta åtgärder
            som kan motverka t.ex. ofrivillig ensamhet, som i dag är ett utbrett
            problem. Angående anhörigas situation är det ett faktum att kvinnor
            är överrepresenterade både bland personal och bland anhöriga som
            tar ett stort ansvar för äldre familjemedlemmar. En utbyggd och
            välfungerande äldreomsorg är en förutsättning för att kvinnor
            ska kunna delta fullt ut på arbetsmark­naden. Äldreomsorgen måste
            gå att lita på, både för dem som behöver stöd, vård och omsorg
            och deras anhöriga, och för personal som behöver goda arbetsförhållanden.
          </p>
          <p xml:id="i-66ZHs8yHuWHxZFAx1CJ3Kh">
            Av dessa anledningar är det viktigt att syftet med funktionen
            ”en fast omsorgs­kontakt” regleras genom införande i lagtexten.
            Det bör framgå att brukarens behov av trygghet, kontinuitet, individanpassad
            omsorg och samordning ska tillgodoses. Dessa angivna faktorer
            är identifierade genom forskning och tidigare statliga utredningar
            för att kunna ge god omsorgskvalitet. Genom att detta explicit
            uttrycks i lagen betonas också kraven på samordning mellan huvudmännen,
            vilket är nödvändigt för att öka omsorgskvaliteten och patientsäkerheten.
            Att syftet nedtecknas ökar även förutsätt­ningarna för möjlighet
            till likvärdig omsorg för människor, oavsett kommun och utförare.
          </p>
          <p xml:id="i-KnGx7XdPDT8QP2a7qmkNox">
            Vänsterpartiet tillstyrker regeringens förslag att bestämmelsen
            om skyldighet att erbjuda en fast omsorgskontakt ska införas i
            socialtjänstlagen. Vidare instämmer Vänsterpartiet i regeringens
            förslag om att fast omsorgskontakt ska erbjudas samtliga personer
            som har hemtjänst, oavsett ålder och därmed även personer under
            65 år.
          </p>
          <head type="h1" xml:id="i-9PV83aGF5go6DwWN1zKYTj">
            4 Utbildningskrav
          </head>
          <p xml:id="i-KpjJmp3fNeRABsH5fQQFxT">
            Enligt regeringens förslag ska bara den som har bevis om rätt
            att använda yrkestiteln undersköterska enligt bestämmelserna i
            patientsäkerhetslagen utses till fast omsorgs­kontakt.
          </p>
          <p xml:id="i-9RSCJMNtNtXXLQjQ9M8G8u">
            Vänsterpartiet instämmer i att titeln undersköterska ska vara
            krav för fast omsorgs­kontakt. Detta är i enlighet med vad t.ex.
            Pensionärernas riksorganisation (PRO) tar upp i sitt remissvar.
            En fast omsorgskontakt är en viktig åtgärd för att höja kvaliteten
            i äldreomsorgen och den fasta omsorgskontakten ska som lägst inneha
            undersköterske­kompetens. Utöver detta för PRO ett resonemang
            om att den fasta omsorgskontakten med stöd av tvärprofessionella
            team i ännu högre grad skulle kunna bidra till att öka kontinuiteten
            och kvaliteten. Genom ett mer teambaserat arbetssätt med olika
            personal­grupper som gemensamt tar ansvar för omsorgstagarens
            sammanlagda behov skapas trygghet för såväl omsorgstagaren som
            för anhöriga. Denna form av tvärprofessionella team skulle ge
            ökad samordning, och undersköterskans kompetens skulle särskilt
            kunna tas till vara. Omsorgen och vården måste organiseras så
            att den enskilde får besök av så få olika personer som möjligt
            men samtidigt behöver den medicinska kompetensen kring varje enskild
            omsorgstagare stärkas likaväl som tillgången till rehabiliterande
            insatser. Genom att gå ett steg vidare och styra inriktningen
            mot tvärprofessionella team skulle ytterligare förbättringar kunna
            göras.
          </p>
          <p xml:id="i-XBcvpSit8DvftPCLVxpCTS">
            Regeringen bör ta initiativ till styrning mot tvärprofessionella
            team runt omsorgs­tagare som har hemtjänst. Detta bör riksdagen
            ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-MjaXHcjn6PDEde9xj9WLPk">
              Karin Rågsjö (V)
            </item>
            <item xml:id="i-KmEwujSv7v9BWshH5m8HFs">
              Ida Gabrielsson (V)
            </item>
            <item xml:id="i-E23cYdZvWsVDLkepo4YnVm">
              Christina Höj Larsen (V)
            </item>
            <item xml:id="i-F5J43MxgzMU78HPLku121W">
              Momodou Malcolm Jallow (V)
            </item>
            <item xml:id="i-KR7eW3kq5VdyuMWPn9fgN">
              Maj Karlsson (V)
            </item>
            <item xml:id="i-Xu7RqXsTiSBD2r8tEvDZ1A">
              Daniel Riazat (V)
            </item>
            <item xml:id="i-QpeYZT9nf44MQnCxpQmkFC">
              Vasiliki Tsouplaki (V)
            </item>
          </list>
        </div>
        <div type="motNotes">
          <noteGrp>
            <note xml:id="i-HTGEj3BNhtdTZZVfzWoL9p">
              [1] Fast omsorgskontakt i hemtjänsten (SOU 2020:70).
            </note>
            <note xml:id="i-G7RH5fdcVPgAhYZhKUQu8i">
              [2] Trygg och jämlik äldreomsorg (mot. 2019/20:1843).
            </note>
          </noteGrp>
        </div>
      </div>
    </body>
  </text>
</TEI>
