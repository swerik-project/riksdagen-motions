<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00377">
  <teiHeader>
    <fileDesc>
      <titleStmt>
        <title>Märkning av katter</title>
        <author corresp="i-BoRLrCqi4prCw3N11EyJPF">av Solveig Hellquist m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Märkning av katter</title>
          <idno type="rdwebb">GW02MJ377</idno>
          <rs type="number">MJ377</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ377/text</ref>
          <ref type="dokument_url_html">http://data.riksdagen.se/dokument/GW02MJ377</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ377</ref>
          <ref type="doc">http://data.riksdagen.se/fil/44D84E8B-6977-4018-B466-59A6A5FAAA34</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BoRLrCqi4prCw3N11EyJPF</idno>
            <name>Solveig Hellquist</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-TEkdGy8DEUwcbVAxHygs6z</idno>
            <name>Maria Lundqvist-Brömster</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-A1WkfiAbmndDMThhAvrWEm</idno>
            <name>Hans Backman</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PbsSfULDwbBQFM4QK5ombM" type="signed"/>
        <correspContext corresp="i-PbsSfULDwbBQFM4QK5ombM">
          <note type="signatory" corresp="i-BoRLrCqi4prCw3N11EyJPF"/>
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-nX9ipUS8FhkbQHkWWytwf"/>
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-TEkdGy8DEUwcbVAxHygs6z"/>
          <note type="signatory" corresp="i-Nywj47pd422wBAiv8K2vPV"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-A1WkfiAbmndDMThhAvrWEm"/>
        </correspContext>
        <correspAction xml:id="i-AUAa21UGWocBfpBCsvSMsf" type="numbering">
          <date when="2008-10-07"/>
        </correspAction>
        <correspAction xml:id="i-XS7NV7JGfFJXfotd4KiciJ" type="submission">
          <date when="2008-10-03"/>
        </correspAction>
        <correspAction xml:id="i-HqaiZ7voRoh7VL1M4tWydt" type="transfer">
          <date when="2008-10-03"/>
        </correspAction>
        <correspAction xml:id="i-Ri2U6FsWD4trbdjFqRNo3j" type="assigned"/>
        <correspContext corresp="i-Ri2U6FsWD4trbdjFqRNo3j">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7T5vzuTgxUyobWAfbXdsXK" type="motBody">
        <div xml:id="i-Vqiia7YnwmkL1h2TSeya43" type="motProposal" subtype="förslag">
          <head xml:id="i-RVFVHDtP6cvKsLiLssM6c7">
            Förslag till riksdagsbeslut
          </head>
          <list xml:id="i-Dp67Jc98LaoptBeERDmXfS" style="ol">
            <item xml:id="i-49TXDFbnjkUevRCZX3rwib">
              Riksdagen tillkännager för regeringen som sin mening vad som
              anförs i motionen om att regeringen ska tillsätta en kattutredning.
            </item>
            <item xml:id="i-3XPXCUkdzgFvUW2LtaectR">
              Riksdagen tillkännager för regeringen som sin mening vad som
              anförs i motionen om behovet av att minska kattstammen i Sverige.
            </item>
            <item xml:id="i-QwBoBPzKdMSygayVoHnpMX">
              Riksdagen tillkännager för regeringen som sin mening vad som
              anförs i motionen om att det ska införas bestämmelser om att katter
              ska ha samma skydd i lagstiftningen som t.ex. hundar.
            </item>
            <item xml:id="i-6ekFGck5J6rNYYoVjLRLvB">
              Riksdagen tillkännager för regeringen som sin mening vad som
              anförs i motionen om bestämmelser om ägares skyldighet att registrera,
              märka och kastrera sina katter.
            </item>
            <item xml:id="i-RA7Yip8Xy72Mufxu6pMVHp">
              Riksdagen tillkännager för regeringen som sin mening vad som
              anförs i motionen om kattägares ansvar för tillsyn av sina djur.
            </item>
            <item xml:id="i-GkZG95DiQE2ZaKtQ8YdT3M">
              Riksdagen tillkännager för regeringen som sin mening vad som
              anförs i motionen om att det ska betraktas som brott och vara
              förenat med sanktioner att överge sina djur.
            </item>
          </list>
        </div>
        <div xml:id="i-RtceEqDrSp7PsZJ9C7QJ3b" type="motContent">
          <head xml:id="i-SB3SmCR91VMX4b3ZwLFjCx" type="h1">
            Motivering
          </head>
          <p xml:id="i-TP4p1zNR9h1KvQHAb4URwf">
            Den 1 maj 2008 började Jordbruksverkets föreskrifter och allmänna
            råd om hållande av hund och katt att gälla. Bestämmelserna sätter
            en lägsta nivå och talar om vad som minst måste vara uppfyllt
            för att din hund eller katt ska må bra och kunna bete sig på ett
            naturligt sätt. De nya reglerna handlar bl.a. om att hundar och
            katter ska få tillsyn minst två gånger om dagen och ska få sina
            behov av sociala kontakter tillgodosedda. De nya bestämmelserna
            omfattar således även katter, som inte alltid likställs med hundar
            i lagstiftningen.
          </p>
          <p xml:id="i-2H77jpZ1FyLtDbkkR2Ts6n">
            De nya bestämmelserna omfattar tyvärr inte det som är det verkligt
            stora problemet och tillika en mycket viktig djurskyddsfråga nämligen
            det ständigt ökande antalet hemlösa och övergivna katter, som
            far illa.
          </p>
          <p xml:id="i-XWAms5Np5mwgcQNgh1b8Wo">
            Det kraftigt ökande kattbeståndet kräver omedelbara åtgärder.
            Enligt organisationen Manimalis ökade antalet katter från 1,2
            miljoner till 1,6 miljoner åren 19982004, dvs. en ökning med ca
            400 000 katter. Antalet katter torde ha ökat väsentligt även efter
            2004.
          </p>
          <p xml:id="i-8WxpeitLmGoQdMVrdhPrf9">
            Ingen vet exakt hur många de hemlösa katterna är, men man räknar
            i dag med att det finns ca 100 000. Med tanke på att ett okastrerat
            kattpar beräknas få två kullar med i genomsnitt 2,8 överlevande
            kattungar som i sin tur får två kullar med lika många överlevande
            kattungar osv. kan alla som klarar enkel matematik förstå att
            kattproblemet är överhängande. På köp- och säljsidorna på webben
            kan man konstatera att tusentals katter är till försäljning eller
            söker nya hem. I våra lokaltidningar finns dagligen annonser om
            upphittade katter. Tyvärr är tillgången på katter betydligt större
            än efterfrågan. Därför har många katter inget värde. Vem som helst
            kan få en katt helt gratis. Kattens status och värde måste höjas
            genom att vi minskar kattstammen.
          </p>
          <p xml:id="i-35y6cM7BekTULc9942E92A">
            Kattklubbar, katthem, miljökontor, poliser, veterinärer och andra
            djurvänner kan alla intyga att antalet katter som är hemlösa och
            som far illa är ett reellt problem. Till detta kommer problemen
            i våra bostadsområden där många irriteras av kattplågan och som
            snarare vänder sitt missnöje mot katten i stället för oansvariga
            kattägare. Cirka 100 ideella katthem i landet gör ett fantastiskt
            jobb ofta med mycket små ekonomiska resurser men kan bara ta hand
            om en bråkdel av de hemlösa katterna. Hur många katter de än tar
            in och placerar ut i hem står ändå en lika lång kö av katter utanför
            dörren till katthemmet. Många ovälkomna kattungar kommer därför
            till världen för att avlivas ibland med primitiva metoder. Andra
            lämnas vind för våg någonstans eller blir kvar vid sommarstugan.
            Resultatet av det bristande ägaransvaret leder till att katten
            förvildas, drabbas av skador och sjukdomar, kanske svälter eller
            fryser ihjäl och ställer till med stor irritation i bostadsområdena.
            Vi har svårt att tänka oss att släppa ut våra hundar, får, getter,
            kor och hästar och hoppas på att de ska klara sin egen försörjning
            vintertid, men tusentals katter överges och lämnas åt sitt öde
            varje år. Det är hög tid att det ställs krav på kattägarna. Det
            kan ske genom att de blir ålagda att registrera, märka och kastrera
            sina katter såvida de inte används till avel.
          </p>
          <p xml:id="i-KKEwmdGFebysZJy7CE34tS">
            I lagen om tillsyn över hundar och katter finns reglerat vilket
            ansvar djurägarna har vid hållandet av dessa djurslag. Lagen bör
            stärkas så att samma krav ställs på kattägare som på hundägare
            när det gäller ansvar och tillsyn. Det är dags att ändra på synen
            att katter ska få springa fritt och föröka sig och därmed riskera
            att fara illa och därtill ställa till olägenheter för andra. Det
            bör ställas särskilda krav på kattägare när det gäller tillsynen
            i tätbebyggda bostadsområden. Det bör också enligt djurskyddslagen
            vara brottsligt och förenat med sanktioner att överge sin katt.
          </p>
          <p xml:id="i-SzEQMhcf5W7vqysDnDB6Fh">
            I en kvällstidning den 29 oktober 1997 fanns ett reportage om
            katter. Av det framgick att kattlagen förberetts i 54 år. Dåvarande
            minister Annika Åhnberg fanns på bild med en katt i famnen och
            lovade att man skulle fatta beslut om obligatorisk märkning och
            registrering av katter. Så blev det inte. Nu har ytterligare 11
            år gått utan att något har hänt i frågan.
          </p>
          <p xml:id="i-EqPmE84Q9BaN47NYCB21tG">
            Miljö- och jordbruksutskottet har tidigare behandlat denna motions
            förslag. Av miljö och jordbruksutskottets betänkande 2006/07:MJU13
            framgår bl.a. att den s.k. Hundansvarsutredningen, SOU 2003:46,
            inte omfattar katter och att det i dagsläget inte finns något
            underlag för lagstiftningsåtgärder i detta avseende. Det pågår
            beredning av frågorna i Regeringskansliet, men tillsynsfrågorna
            beträffande katter är mer komplicerade än beträffande hundar.
            Utskottet skriver:
          </p>
          <p xml:id="i-GEqX9QSZugo3txKoza33Zf">
            Sammanfattningsvis kan således konstateras att nu gällande regelverk
            ställer vissa krav på kattägare vad beträffar tillsyn samt att
            arbete pågår inom Regeringskansliet med frågorna. Utskottet är
            medvetet om problematiken och kommer också att följa de kommunala
            initiativ som tagits för utarbetande av föreskrifter på detta
            område. Något riksdagsuttalande framstår inte som behövligt.
          </p>
          <p xml:id="i-Ny51NExiFBn1FMFi9Y2EqT">
            Av betänkande 2007/08:MJU5 Tillsyn över hundar och katter framgår
            bl.a. att det inte föreligger tillräckligt starka skäl för att
            införa bestämmelser om märkning och registrering av katter. Vidare
            anser regeringen att det saknas tillräckligt underlag för att
            införa ytterligare bestämmelser om tillsyn av katter. Utskottet
            delar regeringens bedömning. Man hänvisar till att katter omfattas
            av djurskyddslagens bestämmelser. Enligt utskottet har Svenska
            Kennelklubben (SKK) ett frivilligt kattregister där ca 430 000
            katter har registrerats av sina ägare. Vidare har utskottet erfarit
            att Sveriges Kattklubbars Riksförbund (Sverak) i början av nästa
            år kommer att introducera ett kostnadsfritt ID-register för katter.
          </p>
          <p xml:id="i-14eUFp4SYFmEETZYTVMLnQ">
            I betänkandet från 2006/07 var utskottet således medvetet om
            problematiken och kommer också att följa de kommunala initiativ
            som tagits för utarbetande av föreskrifter på detta område. I
            betänkande 2007/08 anser utskottet att det saknas underlag för
            att införa nya bestämmelser.
          </p>
          <p xml:id="i-XfCUT1bVMcHFyt93J9WeTm">
            Man anför också att SKK har ett frivilligt register där 430 000
            katter har registrerats av sina ägare. Problemet handlar dock
            inte om ansvarfulla kattägare som registrerar och ID-märker sina
            katter. Problemet handlar de facto om de ägare som inte tar ansvar.
          </p>
          <p xml:id="i-CQcDY6D9BHZRU8aCYqnrot">
            Tillsynsfrågan beträffande katter är inte mer komplicerad än
            beträffande hundar. Det handlar ytterst om synen på katten och
            ägaransvaret. Det finns tyvärr många myter och okunskap vad gäller
            katter även i riksdagen. För somliga är denna viktiga djurskyddsfråga
            en icke-fråga eller nonsensfråga. Andra anser att just denna djurskyddsfråga
            inte är en fråga för riksdagen. Någon har uttryckt att man tar
            ifrån katten rätten till det roliga att föröka sig om man förordar
            kastrering. En del tror att man måste hålla katten i band ute
            på bondgårdarna. Denna okunskap innebär i förlängningen att tusentals
            katter lämnas åt sitt öde varje år i ett land som anser sig ha
            mycket långtgående djurskyddslagar.
          </p>
          <p xml:id="i-VF4coea6Jdke4RCWXf3txK">
            Frågan om kattens status, om behovet av märkning och kastrering,
            om ägaransvar och kattens självklara rätt till samma skydd som
            andra husdjur har beretts tillräckligt många år. Detta bör riksdagen
            ge regeringen till känna.
          </p>
          <p xml:id="i-SMHMC89tTtYNUnxXLNNJj1">
            I januari 2008 överlämnade Djurskyddet Sverige 109 000 namnunderskrifter
            till Jordbruksdepartementet för ett krav på obligatorisk märkning
            och registrering av katt. Djurskyddet har dessutom fått stöd genom
            omfattande kommunenkäter där man anser att skärpt lagstiftning
            för katter är nödvändig och efterfrågad. Trots det allmänna stödet
            för en skärpning vill regeringen inte skärpa lagen. Kattfrågan
            kan inte längre ignoreras. Övergivna katter är ett djurskyddsproblem.
            Den socialdemokratiska regeringen beredde kattfrågan under årtionden.
            Nuvarande regering anser tyvärr att det inte finns tillräckligt
            underlag för en lagskärpning. Därför återstår för regeringen att
            tillsätta en kattutredning som leder till en lagstiftning som
            skyddar katter mot onödigt lidande.
          </p>
        </div>
        <div xml:id="i-JwFpVJsMxvhabeicqe58Cv" type="signatureBlock">
          <list xml:id="i-SU6pG3z89RXz3kebW6gwBa">
            <item xml:id="i-DruBoJgZG4i3FudDNoYPwi" who="i-BoRLrCqi4prCw3N11EyJPF" type="signature">
              Solveig Hellquist (fp)
            </item>
            <item xml:id="i-AMAL8rX5CrDS58h5QgaV1U" who="i-D8B2Xf6UADbqciPHrqFxSc" type="signature">
              Birgitta Ohlsson (fp)
            </item>
            <item xml:id="i-EunVFYqdBbuSjK241Pjie7" who="i-nX9ipUS8FhkbQHkWWytwf" type="signature">
              Ulf Nilsson (fp)
            </item>
            <item xml:id="i-NmJ8K1zkCHpMn4UigpEj6Q" who="i-L3xspgThUxUN1YtSDqcmk8" type="signature">
              Barbro Westerholm (fp)
            </item>
            <item xml:id="i-TDhGTzs1TdeDTZTRT88yFt" who="i-TEkdGy8DEUwcbVAxHygs6z" type="signature">
              Maria Lundqvist-Brömster (fp)
            </item>
            <item xml:id="i-N2mPb5aqVYiAdcv9vC8kwS" who="i-Nywj47pd422wBAiv8K2vPV" type="signature">
              Jan Ertsborn (fp)
            </item>
            <item xml:id="i-BLmMcKsxKYEzy1e2F7vnWi" who="i-RDeqY3mXLBtUS9bixjvHS" type="signature">
              Lars Tysklind (fp)
            </item>
            <item xml:id="i-HmKSweCrfjKasuRRVRVddy" who="i-A1WkfiAbmndDMThhAvrWEm" type="signature">
              Hans Backman (fp)
            </item>
          </list>
        </div>
      </div>
    </body>
  </text>
</TEI>
