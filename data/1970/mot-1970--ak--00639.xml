<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__639/mot_1970__ak__639-001.pdf"/>
      <fw xml:id="i-8B5T75cq35fkaStBrweRBu">
        Motion i Andra kammaren, nr 639 år 1970 13
      </fw>
      <div type="motHeader" xml:id="i-BLdXXRYHATbLh1X1ziYh6r">
        <div type="motTitle" xml:id="i-SvPkbUXnt33c8LyASbvGBt"/>
        <div type="motSubmissionInfo" xml:id="i-7RVHZy7arkcmVArHq1tCkP"/>
      </div>
      <div type="motBody" xml:id="i-SJ6KtBawD9gvhXS9rWuMaG">
        <div xml:id="i-YFAdPQCs71HmSYHPPvJY5f">
          <p xml:id="i-SDCoVSGEBNySgeFs4AVQFc">
            Nr 639 Av herr Larsson i Borrby, angående konsumentupplysningen.
            (Lika lydande med motion nr 547 i Första kammaren )
          </p>
          <p xml:id="i-ANwB6RC8jwJ9dKbLE2qL79">
            Konsumtionssamhället har under de senare årens debatt utsatts
            för en hel del kritik. Utmärkande för kritiken har dock varit
            att den mera riktat in sig på fel och brister i det rådande systemet
            än på systemet som sådant. Konsumentpolitiken hör intimt samman
            med näringspolitiken. Konsu- mentpolitiken måste anpassas efter
            hur näringslivet är organiserat. I den situation vi i dag upplever,
            med en stark koncentration i företagslivet och med en marknadsföring
            av produkter med många gånger andra metoder än kvalitets- och
            priskonkurrens, ställs ökade krav på samhällets konsu- mentpolitik.
            Ett fritt konsumtionsval är en förutsättning för att den styrda
            och ram- planerade marknadsekonomi som centerpartiet förespråkar
            skall kunna fungera. Konsumenterna skall genom sin efterfrågan
            på varor och tjänster ha ett avgörande inflytande över vad som
            skall produceras. Detta förut- sätter i sin tur en fungerande
            konkurrens i näringslivet. Det är samhäl- lets uppgift att med
            aktiva åtgärder verka för att detta åstadkommes. Centerpartiet
            tar i sitt förslag till nytt partiprogram upp en del förslag till
            åtgärder som bidrar till att främja konkurrensen:
          </p>
          <p xml:id="i-8BKaBb1WoyCjgXLpbaiQfw">
            Maktkoncentration, såväl privat som statlig, innebär risk för
            maktmiss- bruk. Så långt möjligt bör därför eftersträvas ett decentraliserat
            besluts- fattande i näringslivet. Utveckling av småföretagsamheten
            motverkar tendenser till maktkon- centration. Pris- och konkurrensövervakande
            samhällsorgan måste ges re- surser att främja konkurrensen. Reklamen
            skall utformas i enlighet med de sociala krav som samhället ställer,
            så att ett fritt konsumtionsval möjliggöres. Regler skall fastställas
            genom lagstiftning så att vilseledande reklam förhindras. Genom
            bland annat beskattning av större allmännyttiga stiftelser skall
            tendenser till maktkoncentration i näringslivet motverkas. Kartell-
            och monopolföreteelser i det privata samhället skall hindras genom
            konkurrensstimulerande åtgärder. I första hand skall de pris-
            och konkurrensövervakande organen ges resurser att upprätthålla
            konkurren- sen. Därutöver skall samhället, om så är erforderligt,
            kunna starta kon- kurrentföretag. Samtidigt måste tillses att
            statligt näringsliv och kredit- väsende inte utformas så, att
            möjligheterna till konkurrens på lika villkor förhindras.
          </p>
          <pb facs="riksdagen-motions-pdf/data/1970/mot_1970__ak__639/mot_1970__ak__639-002.pdf"/>
          <fw xml:id="i-7nkdXXsmk8BwEuLtNLUUrn">
            16 Motion i Andra kammaren, nr 639 år 1970
          </fw>
          <p xml:id="i-SRnNASzqjeNS4a8cp16fSB">
            De multinationella företagen utgör en form av maktkoncentration
            som är svår att kontrollera. Dessa företag skall genom skatte-,
            närings-, arbets-, social- och miljölagstiftning underordnas den
            nationella ekonomin. En effektiv kontroll över de multinationella
            företagen förutsätter dessutom internationella överenskommelser.
            För möjligheterna att åstadkomma en decentralisering av inflytande
            i såväl multinationella som andra företag är åtgärder av företagsdemokra-
            tisk art avgörande. Samhället bör stimulera till kooperativa företags-
            former.
          </p>
          <p xml:id="i-Fv3reaoB1nPBLX7ZZNhw9t">
            Partiprogrammet skisserar även upp riktlinjerna för hur samhällets
            kon- sumentpolitik bör bedrivas:
          </p>
          <p xml:id="i-EKSu4n8fXCLyoxovnJ3p7n">
            Samhället skall aktivt medverka till att konsumenten får goda
            möjlig- heter att rationellt välja sin konsumtion — — — - Väsentligt
            är att främja en god närservice för konsumenterna och en tillfredsställande
            varudistri- bution för olika delar av landet. Ett fritt och självständigt
            konsumtionsval förutsätter, att konsumen- terna är prismedvetna
            och utrustade med tillräckliga kunskaper om varor och tjänster
            samt att de får informationer om varornas priser och egen- skaper.
            Det är samhällets uppgift att tillse att reklamen inte får ett
            inflytande som snedvrider konsumtionsvalet. Reklamen måste vara
            vederhäftig och överensstämma med de sociala krav, som samhället
            skall ställa. Samhället måste förbjuda reklam, som är vilseledande
            och strider mot god affärs- sed. Producent och säljare skall vara
            skyldiga att styrka de uppgifter, som lämnas i annonser, på förpackningar
            eller i andra reklamformer. Va- rorna skall vara försedda med
            upplysningar om priser och egenskaper. Den samhälleliga konsumentupplysningen
            skall vara saklig och korrekt. Det är angeläget att samhället
            till grund för upplysningsverksamheten sat- sar på forskning om
            konsumenternas behov och önskemål, varuprovningar och prisutredningar.
            Rådgivningen bör innefatta även frågor kring av- betalningsköp
            och garantiförbindelser. Konsumentupplysningen skall hjäl- pa
            konsumenten till en självständig bedömning av utbjudna varor och
            tjänster. Grunden till god konsumentfostran skall läggas i skolan
            genom undervisning i konsumentkunskap. Samhället bör utge broschyrer
            och skrifter med konsumentupplysning i lättillgänglig form. Television
            och radio liksom tidningspress är effek- tiva media för konsumentupplysning.
            Studieförbund och andra organisa- tioner, som påtar sig konsumentupplysande
            uppgifter, bör verksamt stödjas av samhället. De tjänster av olika
            slag, som staten och kommunerna tillhandahåller, är endast i begränsad
            utsträckning bestämda av ett fritt konsumtionsval. Det gäller
            t.ex. undervisning, daghemsplatser, lekplatser, undervisning,
            miljövård och sjukvård. Samhället måste genom politiska beslut
            avgöra insatserna på sådana områden efter en bedömning av konsumtionsbe-
            hovet. Det är en viktig uppgift för samhället att genom konsumentupp-
            lysning informera medborgarna om de tjänster som den offentliga
            sektorn erbjuder.
          </p>
          <p xml:id="i-6HD4H648f552XzP7qqRRhB">
            År 1968 gick 72,9 miljarder kr. eller cirka 54 Z av bruttonationalpro-
            dukten till privat konsumtion. Konsumtionens inriktning är därför
            av stort
          </p>
          <pb facs="riksdagen-motions-pdf/data/1970/mot_1970__ak__639/mot_1970__ak__639-003.pdf"/>
          <fw xml:id="i-PcGqanJ1Tdbv1PCAnDTVRk">
            Motion i Andra kammaren, nr 639 år 1970 17
          </fw>
          <p xml:id="i-CmBaXDjeujjTpnrB9w9xNu">
            intresse från samhällssynpunkt. Konsumtion av varor med snabb
            för- gänglighet och liten nytta eller med stor miljöförstöring
            som följd måste från samhällssynpunkt anses som mindre önskvärd
            än en konsumtion av beständiga varor med hög nytta och ingen miljöförstöring
            som följd. I en värld med starkt ökande befolkning och snabbt
            minskande tillgång till naturresurser som ren luft, rent vatten,
            mineraltillgångar och energi måste frågan om en begränsning av
            slöseriet med naturtillgångar ges högsta prioritet. Det finns
            två principiellt skilda sätt att stärka de enskilda konsumen-
            ternas ställning. Det ena är att stärka konsumenternas motståndskraft
            mot reklam och marknadsföring i övrigt, medan det andra innebär
            direkta ingrepp i syfte att begränsa reklamens och den övriga
            marknadsföringens skadeverkningar. Enligt min uppfattning måste
            båda dessa vägar anlitas. Genom direkta samhällsingripanden mot
            skadlig eller vilseledande mark- nadsföring kan avarterna elimineras.
            I övrigt är upplysning att föredraga. De reklamutgifter som årligen
            görs för att påverka konsumenterna har uppskattats till cirka
            tre miljarder kronor. Med hjälp av marknadsunder- sökare, psykologer,
            tekniker och andra blir metoderna för påverkan för vart år alltmera
            avancerade. 1960-talet har på reklamområdet känneteck- nats av
            en övergång från reklam med mera sakinriktade argument till känsloargument.
            Främst är det statustänkande som förs in i reklamen. Konsumenten
            är givetvis inte helt maktlös inför detta stora reklamut- bud.
            Men utvecklingen under det gångna decenniet har varit så entydigt
            till konsumentens nackdel att jag finner det i hög grad angeläget
            att sam- hälleliga åtgärder vidtas för att rätta till icke önskvärda
            tendenser i reklam och övrig marknadsföring. Inte minst gäller
            detta det könsrollstänkande som reklamen ofta uppmuntrar till.
            I detta sammanhang är det med tillfredsställelse jag noterar att
            han- delsministern i årets statsverksproposition aviserar en lag
            med förbud mot otillbörlig marknadsföring. Direkt asociala konsekvenser
            har reklamen kommit att få vad beträf- far alkohol- och tobaksreklam.
            Trots vissa begränsningar i reklamut- formningen på detta område
            framstår tydligt att denna typ av reklam främst har till uppgift
            att påverka ungdomen. Konsekvenserna är väl- kända. Från samhällssynpunkt
            är alkohol- och tobaksreklamen klart förkastlig och bör följaktligen
            förbjudas helt. Skulle ett förbud i dag vara omöjligt från tryckfrihetssynpunkt
            finner jag en grundlagsändring i detta avseende vara befogad.
            Genom en översyn av köplagen torde konsumentens ställning gentemot
            säljare kunna förbättras avsevärt. Samtidigt måste en ökad information
            kring köplagens bestämmelser till. Bl. a. borde möjligheterna
            att frånträda köpeavtal inom en viss tid efter köpets ingående
            kunna utökas. Som föreslogs i partiprogrammet bör producent och
            säljare vara skyl-
          </p>
          <pb facs="riksdagen-motions-pdf/data/1970/mot_1970__ak__639/mot_1970__ak__639-004.pdf"/>
          <fw xml:id="i-8FTyyU887HKEaUSuhJwYWM">
            18 Motion i Andra kammaren, nr 639 år 1970
          </fw>
          <p xml:id="i-LG89XSN7xiYSjmQQYfj1EP">
            diga att styrka de uppgifter som lämnas i annonser, på förpackningar
            eller i andra reklamformer. Varorna skall vara försedda med upplysningar
            om priser och egenskaper. Genom forskning om kostfrågor och andra
            konsumtionsbehov skapas för- utsättningar för såväl ett riktigt
            konsumtionsval som en rationell pro- duktion. I övrigt bör testningsverksamhet
            och andra former av varuprov- ningar byggas ut väsentligt. Konsumentupplysningen
            bör inte minst gälla den snabbt växande tjänstesektorn. I statsverkspropositionen
            föreslås för kommande budgetår 23,7 milj. kronor. Mot detta kan
            ställas totalt till konsumentupplysande verksamhet den tidigare
            angivna siffran för reklam- utgifterna under ett år: tre miljarder
            kronor. Konsumenten kan som synes knappast anses vara en jämställd
            part med producenten; han har inte i tillräcklig utsträckning
            getts förutsätt- ningar att bedöma utbudet av varor och tjänster.
            En bärande princip för den konsumentpolitiska informationen måste
            vara att samhället utnyttjar det informationssystem som står till
            buds på ett sådant sätt att hushållens planerings- och kontrollmöjligheter
            förbättras. Detta kan på sikt delvis åstadkommas genom en utbyggnad
            av grundskolans undervisning i kon- sumtionskunskap. Undervisningen
            måste sättas in redan under de första skolåren och intensifieras
            allteftersom de ungas konsumtionsramar ökas. Det är således av
            allra största vikt att konsumtionsundervisningen på grundskolans
            alla stadier samt i mellanskolan görs obligatorisk och läggs upp
            på bred grund. Vid utformning av kursplanerna måste största hänsyn
            tas till samhälls- utvecklingen. Undervisningen i matlagning,
            bakning, tvätt o.d. torde för närvarande kunna begränsas till
            förmån för undervisning i frågor rörande konsumtionsval, direkt
            köpinformation m. m. Av stor betydelse är att konsumentundervisningen
            i ökad omfattning integreras med övriga skolämnen och knyts närmare
            till miljödebatten. Omedelbara åtgärder måste också vidtas för
            att förbättra förutsättningar- na för den stora grupp konsumenter
            som under skolgången inte fått någon undervisning i konsumentfrågor.
            Vuxenundervisningen på detta — liksom på många andra områden —
            måste prioriteras. Information kan ges bl.a. genom radio och TV
            samt genom folkrörelserna. I detta sammanhang bör även poängteras
            bildnings- organisationernas verksamhet i konsumentupplysningsfrågor.
            Det är av största vikt att vuxenundervisningen kanaliseras så
            att den når ut även till personer som är mer eller mindre bundna
            till hemmet. Syftet med konsumentupplysningen skall vara att öka
            konsumenternas förmåga att på egen hand ställa samman fakta om
            olika produkter och tjänster. Konsumenterna skall också ges förutsättningar
            att kritiskt be- döma inköpserbjudanden och informationer om priser,
            kvaliteter, service m. m. En sådan uppläggning är av största vikt
            eftersom nya produkter och produktvarianter ständigt förs ut på
            marknaden.
          </p>
          <pb facs="riksdagen-motions-pdf/data/1970/mot_1970__ak__639/mot_1970__ak__639-005.pdf"/>
          <fw xml:id="i-Ca1z2kuL6SJMjYD932DwR7">
            Motion i Andra kammaren, nr 639 år 1970 19
          </fw>
          <p xml:id="i-XUsGnGJRMrpNePKEFDmiyh">
            Konsumentundervisningen i skolan och vuxenundervisningen måste
            kompletteras med en avsevärt ökad samhällsinformation som bl.
            a. syftar till att motverka annonsernas känsloladdade information.
            Sådan samhälls- information bör framföras via radio och TV samt
            genom annonsering i dags- och veckopress. All köpinformation måste
            utformas med hänsyn till användningssitua- tionen och därvid också
            ge underlag för mera övergripande och lång- siktiga beslut. Ett
            sätt att från samhällets sida stödja detta är en utveck- ling
            av varudeklarationssystemet. Som detta fungerar i dag uppfyller
            det inte de krav konsumenterna bör kunna ställa. Varudeklarationen
            måste utökas till att omfatta ett betydligt bredare sortiment
            av varor samt även inbegripa utbud av tjänster. När det gäller
            vissa varor är system- deklarationer en nödvändighet för att konsumenterna
            skall kunna planera sina inköp på längre sikt. Konsumentpolitiken
            bör på det centrala planet handhas av ett konsu- mentverk, där
            konsumenterna, näringslivet och forskningen är repre- senterade.
            En stor del av den kost- och konsumentupplysning som sker ombesör-
            jes nu av hemkonsulenterna. Redan 1910 anställde några hushållnings-
            sällskap hemkonsulenter. Verksamheten utvecklades, och år 1938
            bevil- jades hushållningssällskapen statsbidrag för att anställa
            28 hemkonsu- lenter. Den 1 juli 1967 övertog lantbruksnämnderna
            större delen av hus- hållningssällskapens arbetsuppgifter; även
            hemkonsulenterna placerades vid lantbruksnämnderna under en övergångstid
            tills utredningsarbetet om den centrala och regionala anknytningen
            var klart. Hemkonsulentens arbete var under tidigare år inriktat
            på lantbrukarhemmen; behovet av rådgivning angående arbete och
            rationalisering ansågs och var helt naturligt där stort med tanke
            på naturahushållningen. Numera finns mycket små skillnader, om
            det finns några, mellan lantbrukarhushållet och andra hushåll.
            Alla är konsumenter med behov av rådgivning. I Stockholm och Norrköping
            finns kommunalt anställda hemkonsulenter. I årets statsverksproposition
            föreslås att hemkonsulenterna centralt skall överföras till konsumentinstitutet
            och regionalt till länsstyrelserna. Jag har svårt att finna andra
            skäl för den föreslagna regionala anknyt- ningen, än att priskontoren
            är placerade vid länsstyrelsen. Hemkonsulent- utredningen har
            heller inte funnit några andra skäl, men utredningens majo- ritet
            förordar ändå denna anknytning. Flera skäl talar däremot för en
            anknytning till landstingen. Landstingen har redan visat stort
            intresse för detta arbete, bl. a. genom bidrag och kursverksamhet.
            Detta intresse är helt naturligt med tanke på landstingens arbetsuppgifter.
            Den stora ut- giftsposten för landstingen är sjukvårdskostnaderna,
            varför den före- byggande hälso- och tandvården är mycket aktuell,
            och här är kostupp- lysningen en viktig del. Inom landstingens
            institutioner serveras i dag ett stort antal matportioner. Även
            här behövs rådgivning till personalen. Jag
          </p>
          <pb facs="riksdagen-motions-pdf/data/1970/mot_1970__ak__639/mot_1970__ak__639-006.pdf"/>
          <fw xml:id="i-Vw8hCrjuHG9S49av2bUr3H">
            20 Motion i Andra kammaren, nr 639 år 1970
          </fw>
          <p xml:id="i-9UTt1rQN9hjuD5hyEhHXgJ">
            tror inte att hemkonsulenten hinner med detta, men en samordning
            med en näringskonsulent skulle vara till fördel. Det starkaste
            skälet för lands- tingsanknytningen är det medborgerliga inflytandet.
            Landstingsvalda har politiskt ansvar och politiskt förtroende.
            En sam- rådsgrupp inom länsstyrelsen, som utredningen föreslår,
            har ej sådant ansvar eller förtroende, och jag har svårt att tro
            att ledamöter i en sådan grupp kan uppleva sitt arbete lika självständigt
            som en nämnd i lands- tinget och därmed vara lika aktiva. I själva
            ordet samrådsgrupp är det för övrigt mycket lätt att inse begränsningen
            av det medborgerliga infly- tandet. De lekmannanämnder som nu
            finns tillsatta inom länsstyrelserna har visat sig spela en underordnad
            och passiv roll, och det finns ej något som talar för att den
            samrådsgrupp som utredningen föreslår för kon- sumentupplysningen
            skall få en annan ställning. Lekmannanämnden i länsstyrelsen var
            naturligtvis tänkt som en demokratisering, som tyvärr ej har slagit
            så väl ut. Därför finner jag det välbetänkt att nu, när man alltmer
            inser behovet av mera demokratisering och medborgarinflytan- de
            i beslutande organ, anknyta den viktiga hemkonsulentverksamheten
            och dess konsumentupplysning till landstingen. Jag anser inte
            att priskontorens placering på länsstyrelserna utgör något hinder
            för visst samarbete med den inriktning priskontoren har i dag.
            Med utökad verk- samhet från priskontorens sida, t.ex. upplysande,
            är jag inte främmande för tanken att även priskontorens verksamhet
            överflyttas på landstinget. Vid en regional anknytning till landstinget
            är det följdriktigt att lokalt anknyta till kommunen och att kommunalfullmäktige
            utser ledamöter i den lokala nämnd som bör finnas. Här finns samma
            politiska ansvar och förtroende och omsorg om kommuninvånarna.
            Med hänvisning till vad som anförts i motionen hemställer jag,
            A. att riksdagen i skrivelse till Kungl. Maj:t måtte hem- ställa
            1. om utredning i syfte att se över köplagen enligt de rikt- linjer
            som ovan skisserats; 2. att vidta erforderliga åtgärder i syfte
            att åstadkomma förbud mot alkohol- och tobaksreklam; 3. om att
            huvudman för hemkonsulentverksamheten i varje län skall vara landstinget;
            4. om utredning i syfte att få en anknytning till stånd mellan
            lokala konsumentkommittéer och kommunalfullmäk- tige; samt B.
            att riksdagen med instämmande i de principiella stånd- punkterna
            överlämnar motionen till konsumentutredningen.
          </p>
          <p xml:id="i-VKG4pFwyDEnmMj5QGToeza" type="date">
            Stockholm den 28 januari 1970
          </p>
          <p xml:id="i-3GJ1nGigbDLnnpX2vRnuM1">
            Einar Larsson (cp) i Borrby
          </p>
          <p xml:id="i-3TY3MLczQnXVmYQRgruKgR">
            KL Beckmans Tryckerier AB = Stockholm
          </p>
        </div>
      </div>
    </body>
  </text>
</TEI>
