<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__213/mot_1959__ak__213-001.pdf"/>
      <fw xml:id="i-RrNubXnHmEbYuvc1B6e5Qh">
        Nr 213—220 Motioner i Andra kammaren, nr 213 år 1959 1
      </fw>
      <div type="motHeader" xml:id="i-WRQMY8hRZEqFDGkDme6Bh2">
        <div type="motTitle" xml:id="i-6qtiDRTn4hTU1EtPicdzBY"/>
        <div type="motSubmissionInfo" xml:id="i-QKKpKimhrfMDAvNNDrBaBN"/>
      </div>
      <div type="motBody" xml:id="i-P5mETcYYTZEoZ3FAZAh6QY">
        <div xml:id="i-XZbbR8XD8oRCuKtMfyMtso">
          <p xml:id="i-WHMfuEWpq4H3LcjshdZmkJ">
            Nr 213
          </p>
          <p xml:id="i-HYkizvV1kVB8qSctYapiP5">
            Av herr Nilsson i Gävle m. fl., om utredning angående ett statligt
            försäkringsföretag.
          </p>
          <p xml:id="i-3nSyGhghbUt4gnWxdkpTox">
            Vid 1945 års riksdag väckte herr Hagberg (k) motion nr 316 i
            andra kam- maren och herr Hermansson (s) likaledes i andra kammaren
            motion nr 419. Den förstnämnda motionen krävde bl.a. en allsidig
            och skyndsam utred- ning angående rationalisering och centralisering
            genom förstatligande av den privata försäkringsverksamheten samt
            frågan i vilken utsträckning ytterligare försäkringsformer bör
            göras obligatoriska. Den andra motionen nr 419 hade samma syftemål.
            Denna krävde bl.a. en provisorisk lagstiftning till förhindrande
            av att nya och ur det allmän- nas synpunkt icke önskvärda försäkringsanstalter
            bildas och att äldre för- säkringsföretag startar ny verksamhet
            under den tid frågor rörande försäk- ringsverksamhetens framtida
            utformning är under utredning. De båda motionerna tilldrog sig
            stor uppmärksamhet, och riksdagens be- handling av de aktualiserade
            spörsmålen ledde till att första lagutskottet yrkade på en allsidig
            och förutsättningslös utredning med syfte att åstad- komma en
            genomgripande centralisering och rationalisering av försäkrings-
            verksamheten, däri inbegripet om och i vilken utsträckning det
            privata för- säkringsväsendet bör överföras till det allmänna
            och i samband därmed i vad mån flera försäkringsgrenar bör göras
            obligatoriska. På grundval av denna riksdagens behandling tillsattes
            1945 års försäk- ringsutredning, vilken avlämnade ett principbetänkande
            rörande försäkrings- väsendet år 1949 (SOU 1949: 25). Betänkandet
            föranledde 1950 års riksdag att besluta vissa ändringar i lagen
            om försäkringsrörelse (prop. nr 220/1950 och första lagutskottets
            utl. nr 26/1950). Utvecklingen på försäkringsväsendets område
            fick därefter en sådan om- fattning, att de ändringar i lagen
            om försäkringsrörelse, som tillkom enligt prop. nr 220/1950, inte
            motsvarar försäkringstagarnas berättigade önske- mål om kontroll
            över inbetalda premier, administrations- och anskaffnings- kostnadernas
            förbilligande, fondernas förvaltning och insyn i företagens skötsel.
            Frågan upptogs på nytt vid 1956 års riksdag då herr Johansson
            i Stockholm (k) föreslog ny utredning (motion nr II: 14), vilken
            dock av- slogs av riksdagen med hänvisning till företagna lagändringar.
            Den nya lagen stadgar att minst en styrelseledamot, som särskilt
            representerar för- säkringstagarnas intressen, skall inväljas
            i aktiebolagens styrelser. På vilket sätt denne representant än
            väljes eller utses kan det icke sägas utgöra till- räcklig garanti
            för att försäkringstagarnas intressen verkligen blir tillgodo-
          </p>
          <p xml:id="i-96CCCQJs2mvBjBLpqcLP22">
            Bihang till riksdagens protokoll 1959. 4 saml. Nr 213-220.
          </p>
          <pb facs="riksdagen-motions-pdf/data/1959/mot_1959__ak__213/mot_1959__ak__213-002.pdf"/>
          <fw xml:id="i-UBPhonDN6cjVv6vqz7GkRE">
            2 Motioner i Andra kammaren, nr 213 år 1959
          </fw>
          <p xml:id="i-56nHavLnLB3ZKoS4PHDzuH">
            sedda. Försäkringsväsendets uppbyggnad, verksamhet och omfattning
            till- hör ett svårtillgängligt område, som knappast ger en styrelseledamot
            som inkallas några gånger om året möjlighet att spela någon avgörande
            roll i sin befattning som försäkringstagarnas specielle representant.
            Flertalet försäkringsbolag i vårt land är s. k. ömsesidiga bolag.
            Dessa ägs av försäkringstagarna själva och det förekommer inga
            aktieutdelningar. Denna bolagsform grundar sig på en kooperativ
            idé och kan sägas vara upp- byggd enligt demokratiska principer.
            Men det är känt att ägarna, dvs. 100 000- tals försäkringstagare,
            inte har intresse av eller har möjligheter till att utöva sina
            demokratiska rättigheter. På bolagsstämmorna sitter vanligtvis
            en hand- full människor som godkänner verksamhetsberättelsen och
            väljer styrelse, som mycket nära ansluter till aktiebolagens,
            dvs. består av storfinansens män. Föreställningen att samhället
            och försäkringstagarna skulle uppnå ett avgörande inflytande och
            kontroll genom representation i styrelserna har visat sig vara
            en illusion.
          </p>
          <p xml:id="i-NHPYHq2m9FX1QAtXATdrkC">
            Försäkringsinspektionen Försäkringsinspektionens verksamhet har
            varit och är alltjämt av stor betydelse. Dess verksamhet som stödjer
            sig på lagen om försäkringsrörelse av den 17 juni 1948, vilken
            lag ytterligare kompletterades av 1950 års riks- dag med ikraftträdande
            den 1 januari 1952, ger i flera avseenden garantier och skydd
            för försäkringstagarna. De viktigaste reglerna eller principerna
            härvid torde vara koncessions- regeln som stadgar att rörelsen
            skall vara behövlig eller eljest ägnad att främja en sund utveckling
            av försäkringsväsendet. Soliditetsregeln komplet- terad med skälighetsprincipen
            samt reglerna för redovisning av värdehand- lingarna samt åtskillnad
            av liv- och skadeförsäkringen utgör sammantagna ett visst skydd
            mot osunda företeelser på försäkringsmarknaden. Skärp- ningen
            av 1917 års lag om utseendet av revisorer är jämväl ägnad denna
            uppgift. Ostridigt är sålunda att statsmakterna vidtagit vissa
            åtgärder till skydd av försäkringstagarnas intressen. När vi trots
            detta fäster riksdagens upp- märksamhet vid spörsmålen om försäkringsväsendets
            verksamhet och ut- formning, är det därför att försäkringsbranschen
            har fått en sådan omfatt- ning och rör sig med så stora kapitaltillgångar
            att den inte kan anses läm- pad att därtill drivas i spekulativ
            riktning. En flyktig blick på det aktuella läget just nu, evad
            det gäller försäkringsbolagens inkomster, utgifter och fondinnehav,
            säger varje uppmärksam medborgare att enskilt ägande och privat
            vinstintresse inom försäkringsvärlden inte längre står i överensstäm-
            melse med samhällets och försäkringstagarnas intressen.
          </p>
          <p xml:id="i-T3HPE3moW3KeBeHU6FGnqU">
            Några siffror om försäkringsbolagens verksamhet År 1942 var antalet
            företag som bedrev försäkringsrörelse 1341. År 1957
          </p>
          <pb facs="riksdagen-motions-pdf/data/1959/mot_1959__ak__213/mot_1959__ak__213-003.pdf"/>
          <fw xml:id="i-14iLB9qVfg6vVJAnB9cuoS">
            Motioner i Andra kammaren, nr 213 år 1959 3
          </fw>
          <p xml:id="i-Mr53wk5tvbEmBgqoscWdd3">
            har antalet företag minskat till 1149. De till antalet flesta
            försäkringsbolag utgöres emellertid av mindre s.k. sockenbolag
            och faller utanför försäk- ringsinspektionens uppsiktsområde.
            År 1956 utgjorde riksbolagens antal 106 varav 49 var aktiebolag
            och 57 ömsesidiga bolag. Under samma år bedrev 35 utländska bolag
            försäkrings- rörelse i landet. Karakteristiskt för utvecklingen
            är den tilltagande koncern- bildningen. Sålunda arbetar f.n. 15
            koncerner omfattande inte mindre än 60 bolag. Enligt försäkringsinspektionens
            preliminärstatistik för år 1957 och första halvåret 1958 — avseende
            svenska bolag, inalles 104 bolag — framkommer följande bild. De
            av riksbolagen förvaltade tillgångarna, som under 1957 ökade med
            nominellt 971 miljoner kronor till 14 050 miljoner kronor vid
            årets utgång, steg under första halvåret 1958 med ytterligare
            487 miljoner kronor eller 3,5 70 till nominellt 14537 miljoner
            kronor den 30 juni 1958. Ett sammandrag av de svenska bolagens
            vinst- och förlusträkningar och balansräkningar för år 1956 ger
            följande resultat. Totalsumman av intäkter uppgick till 3536,0
            miljoner kronor och av kostnaderna till 3434,1 miljoner kronor.
            Nettoöverskottet på årets rörelse (101,9 miljoner kronor) tillika
            med från föregående år balanserad vinst och andra till förfogande
            stående medel utgjorde tillhopa 121,7 miljoner kronor. Det för
            aktiebolagen redovisade sammanlagda aktiekapitalet ökades sedan
            föregående år med 8,8 miljoner kronor, från 151,9 till 160,7 miljoner
            kronor. Utdelningen till aktieägarna motsvarade 5,9 Z av aktiekapitalet
            vid årets utgång. Omslutningen för samtliga aktiebolag utgjorde
            6 036 miljoner kro- nor och för de ömsesidiga bolagen 8 252 miljoner
            kronor, varav 8 047 mil- joner kronor belöpte på ömsesidiga riksbolag.
            Vad slutligen gäller placeringarna av tillgångsposterna återfinnes
            dessa i inteckningslån, kommunlån, obligationer, förlagsbevis
            och andra värde- handlingar. Summan av realvärden utgör 903 miljoner
            kronor, varav 559 miljoner avser fastigheter och 344 miljoner
            aktier och andra andelsbevis.
          </p>
          <p xml:id="i-NHxjUcYUrcxay4ZAkq4BYU">
            Den obligatoriska trafikförsäkringen En försäkringsgren som tilldrar
            sig speciellt intresse utgör den obliga- toriska trafikförsäkringen.
            Den enorma utvecklingen på motorismens om- råde har framskapat
            betydande nya försäkringsobjekt. Det säger sig självt att ju fler
            bolag som sysslar med en och samma försäkringsform, ju dyrare
            måste administration och omkostnader bli. Trafikförsäkring drevs
            under år 1956 av 26 försäkringsanstalter, varav 21 svenska och
            5 utländska. An- talet trafikförsäkrade fordon vid årets utgång
            utgjorde 1 249 557. Vi skall inte här ingå på huruvida det s.k.
            riksklasschemat är väl och rättvist avvägt. Diskussionen härom
            kan vi överlåta till respektive motor- organisationer. Vad vi
            emellertid anser vara av betydelse är att innehavare av motorfordon
            bör ges möjligheter att i försäkringsavseende inte bara er-
          </p>
          <pb facs="riksdagen-motions-pdf/data/1959/mot_1959__ak__213/mot_1959__ak__213-004.pdf"/>
          <fw xml:id="i-MyhiYKpvsDUwj34XcihU4g">
            4 Motioner i Andra kammaren, nr 213 år 1959
          </fw>
          <p xml:id="i-MX7E4wFuMZLnK4NLZneRYi">
            hålla och giva den trygghet, som motorismens utveckling av kända
            skäl anbefaller, utan jämväl erhåller denna försäkringstrygghet
            på effektivaste och billigaste sätt. Förutom den fördyring som
            måste uppstå när flera före- tag skall syssla med samma försäkringsform
            vänder vi oss emot det s.k. vinsttillägg som bolagen har rätt
            att uttaga på premieinkomsten. Enligt koncessionsvillkoren får
            de i trafikförsäkringspremierna inlagda omkostnadstilläggen ej
            beräknas högre än efter de grunder som försäk- ringsinspektionen
            fastställer med ledning av vunnen erfarenhet om vad som vid tillbörlig
            sparsamhet anses vara erforderligt för försäkringsrörelse av ifrågavarande
            art. Att märka är emellertid, att å premierna får uttagas ett
            s.k. vinsttillägg, som f.n. är 3 Z och som tillföres den övriga
            rörelsen. Vidare bör anmärkas, att av ränteinkomsten å medel svarande
            mot trafik- försäkringsrörelsens fonder, fr.o.m. 1955 endast 3
            7 i regleringsfondschemat tillförts trafikförsäkringsrörelsen.
            Även om en ej ringa del av nämnda fonder av praktiska skäl måste
            redovisas i form av likvida medel och bank- tillgodohavanden med
            relativt låg ränteavkastning torde den genomsnittliga räntefoten
            för fonderna såväl före som efter 1955 ha varit högre än den i
            schemat tillämpade. En del av den verkliga ränteintäkten torde
            därför ha gått till allmän konsolidering och vinst inom företagen.
            Tillsammantagna är trafik- och motorfordonsförsäkringen numera
            den största av alla skadeförsäkringsbranscher. Den mot antalet
            bonusberättigade fordon svarande årspremien före bonusavdrag utgjorde
            år 1956 236,5 milj. kronor och det tillgodoräknade bonusbeloppet
            85,6 milj. kronor motsvarande 36,2 Z av premiesumman. Det s.k.
            vinsttillägget på premierna anser vi vara en extra ekonomisk pålaga
            på innehavarna av motorfordon, som dessutom synes oss strida mot
            skälighetsprincipen, vilken i viss omfattning även gäller skadeförsäkrings-
            bolagen.
          </p>
          <p xml:id="i-3FPzSZM3hvv8HRhZtdDYMP">
            Försäkringsrörelsens utformning i andra länder
          </p>
          <p xml:id="i-LqkLr33qmsKGdj6hm7cT35">
            Ur 1945 års försäkringsutrednings principbetänkande kan hämtas
            flera intressanta exempel på förstatligade försäkringsföretag,
            en del arbetande som rena monopolföretag och andra i konkurrens
            med privata företag. För- statligade försäkringsföretag återfinnes
            således i Danmark, Norge, Frank- rike, vissa stater i USA, Sovjetunionen
            och samtliga folkdemokratiska län- der. Vidare i Uruguay, Australien,
            Japan, Nya Zeeland, Turkiet, Iran, Ar- gentina, Brasilien och
            Chile. I Danmark driver en statlig inrättning, Statsanstalten
            for Livforsikring, rörelse på livförsäkringens område. Statsanstalten
            övertager i återförsäk- ring till 100 20 samtliga livförsäkringar,
            som tecknas i ett på den danska fackföreningsrörelsens initiativ
            tillkommet folkförsäkringsbolag. Forsik- rings-Aktieselsskabet
            Alka. Detta bolags försäkringstagare åtnjuter samma bonus och
            statliga garanti som försäkringstagare i Statsanstalten. Den bonus
          </p>
          <pb facs="riksdagen-motions-pdf/data/1959/mot_1959__ak__213/mot_1959__ak__213-005.pdf"/>
          <fw xml:id="i-VsxE4P3aMyWwhRCjZdebaN">
            Motioner i Andra kammaren, nr 213 år 1959 5
          </fw>
          <p xml:id="i-8xvnrka9cEnghSGT57y3Br">
            som Statsanstalten utdelar är betydligt större än vad de enskilda
            livbolagen erbjuder. I Frankrike förstatligades redan år 1946
            inte mindre än 34 bolag repre- senterande drygt 60 Z av den totala
            rörelsen, efter premieinkomster räknat. Motiven för förstatligandet
            var, enligt försäkringsutredningen, »att till sta- ten som ensam
            representant för samtliga försäkringstagare överföra de stora
            fonderna, som i verkligheten icke tillhörde aktieägarna utan utgjorde
            de försäkrades säkerhet. Anhopningen av dessa betydande kapital
            i händerna på privata intressen ansågs innebära en fara och giva
            dessa intressen en ansenlig makt... att förfoganderätten över
            de ifrågavarande reservfonderna stundom tillåtit privata intressen
            att subventionera gruppbildningar med politisk tendens». De anförda
            exemplen och de uppräknade länderna visar att det ingalunda är
            någon ovanlighet att enskilda försäkringsaktiebolag inlösts och
            överförts till staten och lagts i samhällets hand. Det danska
            exemplet visar därtill mycket klart att ett statligt företag som
            drivs utan vinstintresse kan erbjuda betydande fördelar, som enskilda
            bolag icke är mäktiga erbjuda.
          </p>
          <p xml:id="i-KCBH7nQpGTfaAjJWhWUpj6">
            Sammanfattning
          </p>
          <p xml:id="i-CLsxts4KbyPHcQP4tv8yiE">
            Det redovisade siffermaterialet ger vid handen att försäkringsrörelsen
            i vårt land representerar väldiga kapitaltillgångar, vars huvudsakliga
            ägare utgöres av miljoner enskilda människor. Dessa enskilda ägare
            av kapital- tillgångar kan icke sägas inneha de möjligheter till
            kontroll och insyn, som kapitaltillgångarnas storlek ger anledning
            till. Detta särskilt som dessa kapitaltillgångar förvaltas av
            storfinansens män. Samhörigheten med storfinansen illustreras
            särskilt av den personalunion som råder mellan storbankernas,
            storindustriernas och de stora försäk- ringsbolagens ledningar.
            Om detta skriver 1945 års försäkringsutredning i sitt principbetänkande
            (sid 199 och 206): Vid en genomgång av förteckningar över försäkringsföretagens
            styrelse- ledamöter har det icke kunnat undgå utredningen att
            enstaka företag i övervägande grad rekryterat sina styrelseledamöter
            ur kretsar, vilka är engagerade inom stora delar av vår finansvärld
            i övrigt och samtidigt in- bördes i hög grad samarbeta i styrelser
            utanför försäkringsföretagen. Här- igenom har otvivelaktigt en
            ytterligare koncentration av enskildas ekono- miska inflytande
            inom näringslivet ägt rum. Vad här sagts gäller främst vissa företag,
            där försäkringstagarna hittills icke tillförsäkrats något infly-
            tande i ledningen. Det må här erinras om att, särskilt vad livförsäkrings-
            bolagen angår, försäkringstagarna tillhöriga fonder och övriga
            medel äro mångfaldigt större än aktiekapitalet. Någon avgörande
            förändring i förevarande förhållanden torde icke ha inträffat,
            utan har iakttagelserna alltjämt aktualitet. Ett dylikt otillbörligt
            förhållande bör ses mot bakgrunden av att försäkringsbolagens
            tillgångar oavbrutet växer. Medan sålunda de svenska försäkringsbolagens
            tillgångar
          </p>
          <pb facs="riksdagen-motions-pdf/data/1959/mot_1959__ak__213/mot_1959__ak__213-006.pdf"/>
          <fw xml:id="i-KwJrzX8WtqUv3dny6VMS24">
            6 Motioner i Andra kammaren, nr 213 år 1959
          </fw>
          <p xml:id="i-8SALMUuTUb4Mt4CE8G1sXB">
            och skulder den 31 december 1942 balanserade på 4718 milj. kronor
            är motsvarande siffror år 1956 över 14 288 milj. kronor. Den samhälleliga
            utvecklingen skapar och kommer att skapa ständigt nya försäkringsobjekt.
            Motorismens utveckling, biltrafiken, flygtrafiken, uppfinning
            av nya energikällor etc. gör medborgarnas behov av försäkring
            och skydd mot ovälkomna överraskningar till en naturlig företeelse.
            För- säkringsskyddet kommer därför att expandera. Försäkringsbolagens
            till- gångar kommer därmed att ständigt växa och deras inflytande,
            som finan- siell makt, i samma grad öka. Detta koncentrerar en
            oerhörd ekonomisk makt hos de storfinansiella krafter som utövar
            en kontrollerande och diri- gerande makt på försäkringsbolagen.
            I arbetarrörelsens Efterkrigsprogram som blev regeringsprogram
            1945 sägs klart ut, »att vid stora anhopningar av kapital, skall
            detta överföras i samhällets hand och tjäna dess syfte». Ett steg
            i riktning att förverkliga denna tankegång vore att staten inlöser
            de enskilda försäkringsaktiebola- gen. Ett statligt försäkringsbolag,
            som drives utan vinstintresse, har flera naturliga anknytningar
            i det samhälleliga livet. Förutom att staten redan bedriver en
            viss försäkringsverksamhet genom pensionsstyrelsen där fri- villig
            försäkring kan erhållas, är det också möjligt att genom sjukkassorna
            erhålla kompletterande försäkringar. Av vida större intresse är
            emellertid att ett sådant statligt försäkringsbolag redan från
            början skulle få en na- turlig anknytning till alla de statliga
            och halvstatliga aktiebolag, men också till städer, kommuner och
            landsting, vilka nu tvingas anlita privata försäk- ringsbolag
            för sina många försäkringsobjekt. Genom att det statliga försäk-
            ringsbolaget inte behöver arbeta med något som helst vinstintresse
            och ge- nom den centralisering av värvning och uppbörd som förstatligandet
            kan åstadkomma skulle premierna kunna hållas låga och därmed bli
            attraktiva även bland de breda folkmassorna. Då de offentliga
            företagen numera är betydande kunder hos försäkringsbolagen talar
            även detta för förstatligande. Det statliga försäkringsbolaget
            skulle således komma att konkurrera med de i landet verksamma
            ömsesidiga bolagen. Därmed skulle aktieägarintresse och privat
            vinstintresse upphöra inom den svenska försäkringsrörelsen. Vad
            det gäller den obligatoriska trafikförsäkringen bör det erinras
            om att även 1945 års försäkringsutredning för sin del ansåg att
            denna försäk- ringsgren skulle handhas av ett centralt bolag som
            stod under det allmännas kontroll. Framtidsprognoserna beträffande
            motorismens utveckling ger en otvetydig signal om att beträffande
            denna försäkringsgren måste en centra- lisering komma till stånd.
            Kravet på förstatligande av försäkringsrörelsen är ett gammalt
            arbetar- krav. Vi har redan tidigare påpekat att detta krav ingått
            i regeringspro- grammet 1945. Det uppbäres alltjämt av den svenska
            arbetarrörelsen som ett aktuellt och realitetsbetonat krav. Förstatligande
            är emellertid inte bara ett arbetarkrav. Genom den enorma utvecklingen
            av försäkringsväsendet
          </p>
          <pb facs="riksdagen-motions-pdf/data/1959/mot_1959__ak__213/mot_1959__ak__213-007.pdf"/>
          <fw xml:id="i-NWdDzeswKnAoB6gx5c35gb">
            Motioner i Andra kammaren, nr 213 år 1959 7
          </fw>
          <p xml:id="i-EvXvzd59ThXXZn11y3x7kW">
            som resulterat i att flertalet av landets medborgare — som försäkrings-
            tagare — engagerats inom försäkringsvärlden växer kravet om förstatli-
            gande inom alla befolkningsgrupper. Försäkringsfondernas och de
            s.k. tek- niska överskottsfondernas ständiga tillväxt och därmed
            anhopning av ka- pital ger försäkringsbolagens styrelser en finansiell
            makt — en delvis sty- rande faktor i den ekonomiska politiken
            — som måste anses otillbörlig i samhället av i dag och för framtiden.
            Alla kända fakta talar således för ett förstatligande av i första
            hand de enskilda försäkringsaktiebolagen som en lämplig övergångsform
            för ett slutligt samhälleligt övertagande av all för- säkringsrörelse
            i landet. Detta ligger helt i linje med regeringens och majo-
            ritetspartiets ofta uttalade programförklaringar om samhällets
            framtida organisation och utveckling. Trots den överensstämmelse,
            som i princip måste råda mellan socialde- mokraternas och kommunisternas
            inställning i berörda frågor, har rege- ringen och majoritetspartiets
            representanter i riksdagen motsatt sig kom- munisternas krav om
            ett förstatligande av försäkringsväsendet. Detta nega- tiva ståndpunktstagande
            har gynnat förvaltarna av försäkringstagarnas mil- Jardtillgångar
            och även präglats av passivitet vid ställningstagande till en
            viktig principiell fråga, en fråga vars positiva lösning underlättar
            många ställningstaganden till den aktuella ekonomiska politiken.
            Mot bakgrunden av riksdagens tidigare behandling av här upptagna
            pro- blem skall undertecknade för dagen icke upprepa de berättigade
            kraven om ett förstatligande av försäkringsrörelsen utan i dess
            ställe — och som en dellösning — förorda att ett statligt försäkringsföretag
            bildas, samt att detta statliga försäkringsföretag får i uppgift
            att driva försäkringsrörelse inom alla de försäkringsgrenar som
            nu är och i framtiden kan bli aktuella. Sär- skilt vill vi understryka
            vikten av att trafik- och motorfordonsförsäkringen koncentreras
            till detta statliga bolag och att de lagändringar som därvid kan
            bli nödvändiga uppmärksammas i den utredning vi i det följande
            kom- mer att föreslå. Ett statligt försäkringsföretag — verksamt
            inom de olika försäkrings- grenarna måste med den erfarenhet som
            staten redan har från försäk- ringsverksamhet och med sina administrativa
            tillgångar och erfarenheter otvivelaktigt leda till den koncentration
            och rationalisering av verksamheten att omkostnaderna kan nedbringas
            och försäkringspremierna komma i en gynnsammare relation till
            utgående förmåner än vad som nu är fallet i de enskilda försäkringsföretagen.
            Företaget skulle därmed bli starkt konkurrenskraftigt gentemot
            övriga försäkringsföretag. Konkurrensen, som därmed skulle uppstå
            mellan det statliga företaget och de enskilda företagen, kommer
            att påskynda rationa- liseringen av de privata företagens fältorganisation,
            förbilliga uppbördsför- farandet och administrationen och leda
            till lägre premier, vilket kommer alla försäkringstagare till
            godo. De privata vinst- och aktieägareintressen
          </p>
          <pb facs="riksdagen-motions-pdf/data/1959/mot_1959__ak__213/mot_1959__ak__213-008.pdf"/>
          <fw xml:id="i-MGjgcY414qtvTKdZ8fmJxJ">
            8 Motioner i Andra kammaren, nr 213 år 1959
          </fw>
          <p xml:id="i-VRJLMzQieYUD7HVwwpA5WW">
            som nu finnes i de enskilda försäkringsaktiebolagen skulle härigenom
            starkt kringskäras. Med hänvisning till ovanstående får undertecknade
            hemställa, att riksdagen i skrivelse till Kungl. Maj:t hemställer
            om utredning och förslag i syfte att upprätta ett statligt för-
            säkringsföretag vars uppgift skall vara att i konkurrens med övriga
            i landet verksamma försäkringsföretag driva försäkringsverksamhet
            inom alla försäkringsgrenar som nu är och kan bli aktuella i framtiden,
            varvid utredningen även tar sikte på sådana lagändringar att trafik-
            och mo- torfordonsförsäkring för framtiden enbart bedrives av
            det statliga försäkringsföretaget.
          </p>
          <p xml:id="i-D2DsMhrYY63X51xSktG1RM">
            Stockholm i januari 1959 Henning Nilsson
          </p>
          <p xml:id="i-QY84QLrvPQFccMQSWSU1Jk">
            H. Hagberg Helmer Holmberg Knut Senander
          </p>
        </div>
      </div>
    </body>
  </text>
</TEI>
