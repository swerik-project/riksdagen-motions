<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__fk__209/mot_1963__fk__209-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Första kammaren, nr 209 år 1963
          </p>
          <p>
            Nr 209
          </p>
          <p>
            Av herrar Källqvist och Hilding, i anledning av Kungl. Maj:ts
            framställning om anslag till Stipendier för främ- jande av högre
            vetenskapliga studier.
          </p>
          <p>
            (Lika lydande med motion nr 244 i Andra kammaren)
          </p>
          <p>
            Vår tids samhällsutveckling ställer allt större krav på hela
            vårt utbild- ningsväsende. Övergången till grundskolan skall i
            stort sett vara genom- förd under 1960-talet. Föräldraambition
            och ungdomens önskan om allt bättre utbildningsmöjligheter måste
            tillgodoses genom utveckling av den gymnasiala undervisningen.
            Därtill bidrager även arbetsmarknadens allt större behov av kvalificerad
            arbetskraft. Planerade nya skolformer kommer säkert att inom en
            snar framtid byggas ut och ställa krav på resurser av skilda slag.
            Genom redan nu befintlig organisation och genom förverkligande
            av beslutad utbyggnad av utbildningsväsendet har till viss del
            skapats för- utsättningar för att tillgodose de ökade kraven.
            Lokalfrågan har genom livlig byggnadsverksamhet skapat ganska
            goda möjligheter för vårt skol- väsende. Institutionerna har byggts
            ut i rask takt och försetts med för- nämlig utrustning. Kravet
            på goda hjälpmedel har vunnit beaktande och redan givit goda resultat.
            Men i ett avseende står hela vårt under- visningsväsende mycket
            dåligt rustat. Det gäller tillgången på väl utbildade lärare.
            Bristen på lärare gör sig starkast gällande på obliga- toriskt
            högstadium och vid högre skolor av skilda slag. Detta förhållande
            ser ut att äventyra både fostran och utbildning av våra ungdomar.
            Ett mycket stort antal lektorstjänster är vakanta, och antalet
            vakanser ökas alltjämt. Det är angeläget att vidtaga alla möjliga
            åtgärder för att utbilda lärare till våra högre skolor. Bristen
            på läkare har sedan länge äventyrat en god och specialiserad sjukvård.
            Även forskningen kräver ökade personella resurser. För att stimulera
            studerande som avlägger grundexamen till fortsatta studier har
            riksdagen genom anslag skapat möjligheter till erhållande av doktorand-
            och licentiandstipendier. Dessa stipendier har givetvis en stark
            rekryteringsfrämjande effekt. På så sätt skulle den nu rådande
            bristsituationens omfattning kunna minskas. Universitetsutredningen
            har varit angelägen att rekryteringseffekten
          </p>
          <pb facs="riksdagen-motions-pdf/data/1963/mot_1963__fk__209/mot_1963__fk__209-002.pdf"/>
          <p>
            Motioner i Första kammaren, nr 209 år 1963 15
          </p>
          <p>
            borde bibehållas, och därför borde stipendiernas storlek omprövas.
            I propositionen 1958:104 uttalar departementschefen att beloppens
            stor- lek torde böra prövas år från år vid den ordinarie budgetbehandlingen.
            Regelbunden prövning och uppräkning har ej skett. I årets statsverks-
            proposition föreslås dock en uppräkning. Det torde vara mest ändamålsenligt
            att införa regler som möjliggjorde en automatisk ökning av beloppen.
            Denna regel kunde skapas genom an- knytning av stipendierna till
            de arvoden, som utgår till förste amanuenser och förste assistenter.
            Universitetsutredningen har även övervägt förslag till åtgärder
            i denna riktning. Man räknade med att licentiandstipendi- erna
            borde utgöra ca 90 9 av årslönen efter skatt för en förste amanuens
            och doktorandstipendiet ca 75 Jo efter skatt för en förste assistent.
            Under alla förhållanden borde stipendiebeloppen höjas för att
            kom- pensera penningvärdesförsämringen och höjningen av konsumentpris-
            index. Ytterligare skäl för höjning torde också motiveras av att
            de en- dast är beräknade för nio månader av året. Studierna och
            forskningen måste bedrivas både tio, elva och tolv månader per
            år. Både Sveriges förenade studentkårer och Sveriges akademikers
            cen- tralorganisation har gjort framställningar om ökning av här
            berörda stipendier. Enligt dessa organisationer bör relationen
            mellan stipendi- erna och amanuens- och assistentlönerna återställas
            och hänsyn tagas till att stipendierna bör beräknas för helt år.
            Licentiandstipendiet bör då höjas till 8000 kr. och doktorandstipendiet
            till 11 500 kr. Under åberopande av vad ovan anförts får vi hemställa,
            att riksdagen måtte besluta att licentiandstipendierna höjes från
            5 500 kr. till 8 000 kr. och att doktorandstipendierna höjes från
            8 000 kr. till 11 500 kr., att anslaget under 106. Stipendier
            för främjande av högre vetenskapliga studier uppräknas — utöver
            vad de- partementschefen föreslår — med 1 316 000 kr., att uttala
            att regler bör införas som skulle göra det möjligt att genom anknytning
            till arvoden för förste amanuenser och respektive assistenter
            automatiskt öka stipendiernas belopp.
          </p>
          <p>
            Stockholm den 24 januari 1963
          </p>
          <p>
            Eric Källqvist Per Hilding
          </p>
          <p>
            Eklunds &amp; Vasatryck, Sthlm 1963
          </p>
        </div>
      </div>
    </body>
  </text>
</TEI>
