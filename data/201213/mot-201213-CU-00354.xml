<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00354">
  <teiHeader>
    <fileDesc>
      <titleStmt>
        <title>Närhet till handel - ett villkor för hållbarhet</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Närhet till handel - ett villkor för hållbarhet</title>
          <idno type="rdwebb">H002C354</idno>
          <rs type="number">C354</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C354/text</ref>
          <ref type="dokument_url_html">http://data.riksdagen.se/dokument/H002C354</ref>
          <ref type="dokumentstatus_url_xml">http://data.riksdagen.se/dokumentstatus/H002C354</ref>
          <ref type="doc">http://data.riksdagen.se/fil/6952E890-18FF-4997-95E8-0CA8166CF6AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CMfYvyAtqzy4BPnGWt5v3y" type="signed"/>
        <correspContext corresp="i-CMfYvyAtqzy4BPnGWt5v3y">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-NJ8RHnMPFavVetkubR38qN" type="numbering">
          <date when="2012-10-05"/>
        </correspAction>
        <correspAction xml:id="i-8HGtvwQgMCDdumbpm63Mpz" type="submission">
          <date when="2012-10-04"/>
        </correspAction>
        <correspAction xml:id="i-ErKwTADYF3TJ8VouXVdpsc" type="transfer">
          <date when="2012-10-04"/>
        </correspAction>
        <correspAction xml:id="i-Pyqads9dDyhHx4hBXVBfME" type="assigned"/>
        <correspContext corresp="i-Pyqads9dDyhHx4hBXVBfME">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-3pS4qkVjJD1pgGyWvcxzF6">
            Förslag till riksdagsbeslut
          </head>
          <list style="ol">
            <item xml:id="i-WjCoRHvmkB5gf12WW9WdFE">
              Riksdagen tillkännager för regeringen som sin mening vad som
              anförs i motionen om behovet av ett kraftfullt agerande från statens
              sida för att hävda närservice och det långsiktigt hållbara samhällsbyggandet.
            </item>
            <item xml:id="i-QWSrkJsDC5Y4nXNKNgooFu">
              Riksdagen tillkännager för regeringen som sin mening vad som
              anförs i motionen om att miljökonsekvensbeskrivningar måste föregå
              etableringar av externa köpcentrum.
            </item>
            <item xml:id="i-3nsYEbTKK9PgCd3gdDkiS4">
              Riksdagen tillkännager för regeringen som sin mening vad som
              anförs i motionen om ett moratorium om fem år då man inte tillåter
              att några nya externa köpcentrum byggs.
            </item>
            <item xml:id="i-XVuX1ntXPxS39MfeapT1xU">
              Riksdagen tillkännager för regeringen som sin mening vad som
              anförs i motionen om behovet av att utreda hur en långsiktigt
              hållbar miljö- och klimatsmart handelsstruktur med social hänsyn
              bör formas.
            </item>
          </list>
        </div>
        <div type="motContent">
          <head xml:id="i-3fKiHr9KcuNBN6gQbe62cq" type="h1">
            Närservice utarmas
          </head>
          <p xml:id="i-49G9fiP3N3ZsYBvL8mZjyy">
            I många kommuner pågår en snabb etablering av externa köpcentrum.
            Istället för satsningar på kommunens befintliga centrum tillåter
            kommunerna att privata aktörer anlägger storskaliga butikskomplex
            utanför tätorterna där kostnaderna är lägre och tillgängligheten
            sämre. Ofta är det nödvändigt med tillgång till bil för att kunna
            besöka dessa köpcentrum, och detta slår extra hårt mot unga, gamla
            och ekonomiskt svaga grupper som inte har tillgång till bil. Etableringen
            av externhandel urholkar butiker och annan service som är belägen
            nära bostäder och arbetsplatser. Det blir allt svårare att upprätthålla
            en godtagbar service för dem som inte kan ta sig till externa
            köpcentrum, och därmed hänvisas de till det lokala centrumet som
            får ett allt mindre underlag för sin verksamhet. De redan utsatta
            straffas dubbelt.
          </p>
          <p xml:id="i-6ScMkXYfFdsEuyaJFMV5U8">
            Områden vars närservice försvagas upplevs som mindre attraktiva
            att bo i. Att stärka den lokala servicen är därför mycket angeläget
            för att utveckla alla bostadsområden. I synnerhet är det viktigt
            för äldre och rörelsehindrade att enkelt kunna ta del av privat
            och offentlig service i sitt närområde, men också för barnfamiljer
            vars vardag ofta består av ett komplext logistiskt pussel. Att
            slippa en lång resväg för att ta del av service underlättar människors
            vardag och är en nödvändig förändring om vi ska klara klimatmålet.
            Att äldre människor ges möjlighet att handla mat lokalt är samhällsekonomiskt
            lönsamt eftersom kommunen slipper ordna med transporter av varor
            till dem som bor långt ifrån en mataffär. Tyvärr finns det tendenser
            till att samhällets kostnader för sådana transporter ökar avsevärt
            på platser där närservicen har konkurrerats ut av externhandeln.
            För många äldre är besöken i den lokala matbutiken en viktig del
            i den sociala tillvaron. Slutligen vill vi påminna om att det
            är klimatsmart om varudistributörerna står för merparten av transportarbetet
            i stället för att det överlåts till konsumenterna.
          </p>
          <p xml:id="i-YaWWj2uLSPwh7UaH4jX5eH">
            Näringslivet och inte minst de stora märkeskedjorna är den starka
            parten och kommunerna den svaga när det gäller att planlägga handel
            och service. Tyvärr faller kommunerna ofta för näringslivets kortsiktiga
            ekonomiska glädjekalkyler. Problemet är inte bara en fråga om
            makt över planprocessen utan även en fråga om att våga låta de
            övergripande målen få genomslag i den vardagliga planeringen.
            Det kan även vara konkurrens mellan kommuner som gör att de tillåter
            sådant som egentligen inte är förenligt med exempelvis klimatmålet
            för att inte tappa investeringen till grannkommunen.
          </p>
          <p xml:id="i-Cd9kjEPqB1VPMHwPEh6zbk">
            Staten måste göra de övergripande målen om långsiktig hållbarhet
            i samhällsbygget mer konkreta och tydliga samt via den förlängda
            armen, länsstyrelserna, mer aktivt hävda dessa mål för att stötta
            kommunerna att upprätthålla omställningsarbetet. Staten måste
            bygga ut sin kapacitet och kompetens för att kunna agera i tid
            när så behövs för att inte byggande som strider mot omställningsarbetet
            ska hinna startas. Miljörörelsen kan här troligen vara en kompetent
            samarbetspartner.
          </p>
          <p xml:id="i-Bvb8U38YZ6Kw6uT6PWyjDv">
            Riksdagen bör ge regeringen till känna som sin mening vad som
            i motionen anförs om ett kraftfullare agerande från statens sida
            för att hävda det långsiktigt hållbara samhällsbyggandet.
          </p>
          <head xml:id="i-G6Z7x9Hea8jMTrtYUZNL5" type="h1">
            Fördjupa konsekvensanalysen
          </head>
          <p xml:id="i-UaBRdyvHohqJ8EqAHB6QQf">
            Det hävdas ofta att etablering av externa köpcentrum skapar nya
            arbetstillfällen i kommunen. Vi vet dock att så inte är fallet.
            I kommuner där externa köpcentrum har etablerats har man sett
            att för varje arbetstillfälle som skapas försvinner minst ett
            arbetstillfälle i någon annan butik. Detta innebär att även personalen
            får en längre väg till arbetet, vilket slår hårt mot den stora
            grupp ungdomar som arbetar i butiken men inte har tillgång till
            bil. Miljöpartiet anser inte att kommunala och statliga resurser
            ska gå till att anlägga vägar som behövs för att etablera nya
            externa köpcentrum. Det offentliga ska inte betala för att invånarna
            ska få en sämre tillgång till service. Den nya infrastrukturen
            som behövs innebär också i sig en onödig ökning av miljöbelastningen.
            Miljöpartiet vill att etablering av externa köpcentrum ska föregås
            av en miljökonsekvensbeskrivning där man utreder alla konsekvenser
            av etablering, från markutnyttjande till ökade transporter och
            socialt utanförskap samt att etablering ska kräva en särskild
            tillståndsprövning utifrån miljökonsekvensbeskrivningen. Detta
            bör riksdagen ge regeringen till känna.
          </p>
          <head xml:id="i-KdcaE2skkwDEWVF668yzdT" type="h1">
            Moratorium mot nya externa köpcentrum
          </head>
          <p xml:id="i-NmpN6hSx2ntdK5p1nJ3hCJ">
            Problemet med externa köpcentrum är interkommunalt. När en kommun
            etablerar ett externt köpcentrum ger det negativa konsekvenser
            även för angränsande kommuner vars centrum får färre besökare
            och blir mindre attraktivt. I värsta fall uppstår en situation
            där kommunerna konkurrerar mot varandra genom att etablera den
            ena lågprisbutiken efter den andra i svårtillgängliga lägen. Även
            en onödig kamp om arbetstillfällen mellan kommunerna kan uppstå,
            på bekostnad av invånarnas tillgång på god service. Även av den
            anledningen är det viktigt att staten vidtar åtgärder mot etablering
            av externhandel och att ett tillfälligt stopp för etablering av
            externa köpcentrum införs i väntan på förslag till hur etablering
            av externhandel mer permanent kan motverkas. Mot bakgrund av detta
            kan det vara motiverat med ett moratorium om fem år då man inte
            tillåter att några nya externa köpcentrum byggs. Detta bör riksdagen
            ge regeringen till känna.
          </p>
          <head xml:id="i-CdvbWuY5NR4mn2gNSw89Ha" type="h1">
            En miljö- och klimatsmart handelsstruktur
          </head>
          <p xml:id="i-CLaneaXbJdbTaDt1yn4wGR">
            Den tidsfrist som ett femårigt stopp för utbyggnad av externa
            köpcentrum ger måste utnyttjas för att snabbutreda vad en långsiktigt
            hållbar, miljövänlig och klimatsmart handelsstruktur är.
          </p>
          <p xml:id="i-VcQX1we5G5KMP81mgARJ3d">
            Med en åldrande befolkning, med fler tillgänglighetsproblem,
            med ett allt mer oberäkneligt klimat och med hårdnande krav på
            minimal omgivningspåverkan och resurssnåla lösningar blir handeln
            en viktig del av utformningen av framtidens byggda miljö. Den
            måste då ses i ett helhetsperspektiv så att handelns utformning
            och struktur bidrar till att hantera alla de utmaningar vi står
            inför.
          </p>
          <p xml:id="i-W9fEUSGaM9u5uT9NCGbd5X">
            Riksdagen bör ge regeringen till känna som sin mening att en
            utredning bör tillsättas för att bringa klarhet i frågan om hur
            en långsiktigt hållbar, miljö- och klimatsmart handelsstruktur
            med social hänsyn kan se ut.
          </p>
        </div>
        <div type="motSignatures">
          <list>
            <item xml:id="i-7iYe7r4LTaCKNsgWsep6fH">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
