<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00354">
  <teiHeader>
    <fileDesc>
      <titleStmt>
        <title>Barn i världen</title>
        <author corresp="i-DXYijt8wprzTgm7zCTJYc3">av Veronica Palm m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barn i världen</title>
          <idno type="rdwebb">GV02U354</idno>
          <rs type="number">U354</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U354/text</ref>
          <ref type="dokument_url_html">http://data.riksdagen.se/dokument/GV02U354</ref>
          <ref type="dokumentstatus_url_xml">http://data.riksdagen.se/dokumentstatus/GV02U354</ref>
          <ref type="doc">http://data.riksdagen.se/fil/8824BD35-1AA2-42C1-872E-A306321D4363</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RJMp9CQvLyCAfFuVwA3e9w" type="signed"/>
        <correspContext corresp="i-RJMp9CQvLyCAfFuVwA3e9w">
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-RZNwwHohbyBgLVVG4Dy1Bj"/>
        </correspContext>
        <correspAction type="referral" xml:id="i-ES28oYdZW5THRetb3aqZAk">
          <date when="2007-10-16"/>
        </correspAction>
        <correspAction type="dismissal" xml:id="i-7NYuMMg7BRHoZABaCYfYV1">
          <date when="2007-10-16"/>
        </correspAction>
        <correspAction type="numbering" xml:id="i-A4viR4E2nEKH7s4b9Xx3MG">
          <date when="2007-10-09"/>
        </correspAction>
        <correspAction type="submission" xml:id="i-XBoFuhmcuoFRzR19sxegWh">
          <date when="2007-10-05"/>
        </correspAction>
        <correspAction type="transfer" xml:id="i-5H8TYxpPyYvJzFZk1ptH7f">
          <date when="2007-10-05"/>
        </correspAction>
        <correspAction type="assigned" xml:id="i-RCgRLT7mJEVFgNJ5VAKA51"/>
        <correspContext corresp="i-RCgRLT7mJEVFgNJ5VAKA51">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-BAzJPJM3vLE48jzRwLN1TC">
            Förslag till riksdagsbeslut
          </head>
          <list style="ol">
            <item xml:id="i-W3RJh1GnmvHW6LDR8j7DQ7">
              Riksdagen tillkännager för regeringen som sin mening vad som
              anförs i motionen om att Unicef och dess viktiga arbete bör prioriteras
              i svenskt utvecklingsarbete.
            </item>
            <item xml:id="i-R15kznRq9vqYR3h16ZcoPd">
              Riksdagen tillkännager för regeringen som sin mening vad som
              anförs i motionen om att barnrättsperspektivet bör värnas i svenskt
              utvecklingssamarbete.
            </item>
            <item xml:id="i-HSrfJsUNKjQ2rPJsrNJuGW">
              Riksdagen tillkännager för regeringen som sin mening vad som
              anförs i motionen om ratificering av barnkonventionen och dess
              tilläggsprotokoll.
            </item>
            <item xml:id="i-MzrStRn76W6JNLLVnMsmPr">
              Riksdagen tillkännager för regeringen som sin mening vad som
              anförs i motionen om att all form av barnarbete bör utrotas.
            </item>
            <item xml:id="i-NGv9G4s89RxRggtxB5igPy">
              Riksdagen tillkännager för regeringen som sin mening vad som
              anförs i motionen om att arbetet inom ILO måste få ökad tyngd
              och fler länder måste förmås att ratificera ILO:s konventioner.
            </item>
            <item xml:id="i-Yaa4NqrQZaEDxjb9bEmxy4">
              Riksdagen tillkännager för regeringen som sin mening vad som
              anförs i motionen om att Sverige i framtagandet av samarbetsstrategier
              bör lägga större tonvikt på tillämpning av landets lagstiftning
              gällande reglering av barnarbete.
            </item>
            <item xml:id="i-DcC5BoKVrVpFupt8JMTC2J">
              Riksdagen tillkännager för regeringen som sin mening vad som
              anförs i motionen om ratificering av barnkonventionens tilläggsprotokoll
              angående förbud mot barnsoldater.
            </item>
            <item xml:id="i-RHrZcsTr7Q9H4GuktKi3Kn">
              Riksdagen tillkännager för regeringen som sin mening vad som
              anförs i motionen om demobiliserings- och rehabiliteringsprogram
              för barnsoldater.
            </item>
            <item xml:id="i-XRgXwo9mz1d6GpQGwm5z7D">
              Riksdagen tillkännager för regeringen som sin mening vad som
              anförs i motionen om svenskt arbete för att förbuden mot barnsoldater
              efterlevs.
            </item>
            <item xml:id="i-EP6h5nxqENooimNYunX16E">
              Riksdagen tillkännager för regeringen som sin mening vad som
              anförs i motionen om att särskild uppmärksamhet bör läggas på
              flickors behov av tillgång till rehabilitering.
            </item>
            <item xml:id="i-3GjoCEAeiaTmoto2kcvyiv">
              Riksdagen tillkännager för regeringen som sin mening vad som
              anförs i motionen om att Sverige kraftfullt bör verka för att
              barnaga förbjuds i alla världens länder.
            </item>
            <item xml:id="i-AWwCQ27KKZ4pQkGcEZ1uoY">
              Riksdagen tillkännager för regeringen som sin mening vad som
              anförs i motionen om fortsatt tydligt fokus på utbildningssektorn
              i svensk utvecklingspolitik.
            </item>
            <item xml:id="i-BZufKZsErVvDAVDp4FSQa9">
              Riksdagen tillkännager för regeringen som sin mening vad som
              anförs i motionen om särskilt fokus på flickors rätt till utbildning.
            </item>
            <item xml:id="i-X6mc56DnhRrxG2dD2VwDs6">
              Riksdagen tillkännager för regeringen som sin mening vad som
              anförs i motionen om fortsatt engagemang i forum där handel med
              barn för sexuella ändamål tas upp.
            </item>
            <item xml:id="i-S36Z2JkXCveZmiRPCXgNUz">
              Riksdagen tillkännager för regeringen som sin mening vad som
              anförs i motionen om att Sverige, med utgångspunkt i den svenska
              sexköpslagen, bör initiera diskussioner om hur efterfrågan på
              sexslavar i vår del av världen ska kunna minskas.
            </item>
            <item xml:id="i-HhXYHzcckrq1uRcLU1QtaR">
              Riksdagen tillkännager för regeringen som sin mening vad som
              anförs i motionen om att jämställdhet måste genomsyra allt utvecklingsarbete.
            </item>
            <item xml:id="i-EZ2Xbgtpm78UXXEDVmvxaQ">
              Riksdagen tillkännager för regeringen som sin mening vad som
              anförs i motionen om att arbeta för att flickor också syns i statistiken
              över barnarbete i syfte att synliggöra omfattningen och deras
              utsatta situation.
            </item>
            <item xml:id="i-X1Qg4vwxAZriaWfjEU2nBK">
              Riksdagen tillkännager för regeringen som sin mening vad som
              anförs i motionen om flickors och pojkars likhet inför lagen,
              även vad gäller ålder för giftermål.
            </item>
            <item xml:id="i-Jno3JbraSjKPbxX8kUbZ5P">
              Riksdagen tillkännager för regeringen som sin mening vad som
              anförs i motionen om kvinnlig könsstympning.
            </item>
            <item xml:id="i-V9NWa6Ci7UEX75P2jSfMef">
              Riksdagen tillkännager för regeringen som sin mening vad som
              anförs i motionen om ett samlat internationellt arbete för att
              motverka hederskulturer och befria flickor som tvingas leva hedersliv.
            </item>
            <item xml:id="i-P7YFd86SstxVs313xGVKMQ">
              Riksdagen tillkännager för regeringen som sin mening vad som
              anförs i motionen om barn med behov av särskilt stöd i utvecklingssamarbetet.
            </item>
            <item xml:id="i-KsJTzab9EqSBBLg4y9srLR">
              Riksdagen tillkännager för regeringen som sin mening vad som
              anförs i motionen om insatser för att stärka flickors och kvinnors
              ställning och bryta patriarkala strukturer kring sexualitet.
            </item>
            <item xml:id="i-MX2yjTyeRhWB8YYxkbruiV">
              Riksdagen tillkännager för regeringen som sin mening vad som
              anförs i motionen om fortsatt stöd till Unaids samt att detta
              kombineras med insatser inom det bredare området sexuell och reproduktiv
              hälsa och rättigheter.
            </item>
            <item xml:id="i-QtCXmDANr2LQGkJGDNqSot">
              Riksdagen tillkännager för regeringen som sin mening vad som
              anförs i motionen om tillgång till effektiv bromsmedicin anpassad
              för barn.
            </item>
            <item xml:id="i-FGT11ZNFvXxTdxrRTkzbpb">
              Riksdagen tillkännager för regeringen som sin mening vad som
              anförs i motionen om att synliggöra regnbågsbarn och deras situation
              i svensk utrikespolitik.
            </item>
            <item xml:id="i-EusJrz7gPRPJm2kDjSuDzE">
              Riksdagen tillkännager för regeringen som sin mening vad som
              anförs i motionen om unga människors rätt att utveckla sin egen
              sexuella identitet.
            </item>
          </list>
        </div>
        <div type="motContent">
          <head type="h1" xml:id="i-MUdC4BgNsLZPHHJDgBFbYR">
            Motivering
          </head>
          <p xml:id="i-2M4Eptd6Q9HC2coqkmXAG9">
            Att äta sig mätt varje dag, att gå i skolan, att skyddas mot
            olika former av psykiska och fysiska övergrepp och att få vård
            om man blir sjuk, det är något som varje barn har rätt till. Så
            är det inte i dag. Varje dag begås övergrepp mot barn, runtom
            i världen. Vissa övergrepp är så kränkande att de många gånger
            ger bestående men. Det är viktigt att vi inte blundar för den
            verklighet som miljontals barn och ungdomar lever i. Vi har ett
            ansvar att lyfta fram och synliggöra problemen och alla har ett
            ansvar att motverka dem.
          </p>
          <head type="h2" xml:id="i-NUBKnSpvRXdakobpcpAaXd">
            Barnens lag FN:s barnkonvention
          </head>
          <p xml:id="i-WL85PHZLTY1mKnwXd8HEMk">
            Den första internationella överenskommelsen om barnets rättigheter
            antogs av Nationernas förbund år 1924 under namnet Genèvedeklarationen
            om barnets rättigheter. Med Genèvedeklarationen som förebild påbörjades
            efter andra världskriget FN:s arbete med en ny deklaration om
            barnets rättigheter. Deklarationen antogs av generalförsamlingen
            år 1959. Detta var första gången medborgerliga och politiska rättigheter
            nämndes i samband med barn.
          </p>
          <p xml:id="i-FWX4k1i3Mrrhg6e2UqLqx5">
            Arbetet med barnkonventionen påbörjades år 1978 då ett initiativ
            togs till att, med deklarationen som utgångspunkt, skapa ett juridiskt
            bindande instrument en konvention för barnets rättigheter. Den
            20 november 1989 fattade FN:s generalförsamling beslutet om barnkonventionen,
            som trädde i kraft i september 1990 i och med att 20 stater ratificerat
            konventionstexten. Sveriges representanter spelade en framträdande
            roll i utarbetandet av konventionen. I dag har alla länder, utom
            USA och Somalia, anslutit sig till den.
          </p>
          <p xml:id="i-DtHoHmZiaFd3s5zR5DvTBb">
            De grundläggande principerna i barnkonventionen är följande:
          </p>
          <list style="ul">
            <item xml:id="i-Q9DAkpc2M8KWU8wFqvKpMB">
              Alla barn har samma rättigheter.
            </item>
            <item xml:id="i-DZfdJnecqPrwY4mEdt4UmW">
              Barnets bästa ska vara vägledande vid alla beslut som rör barn.
              Barnet har rätt till liv och utveckling till det yttersta av samhällets
              resurser. Barnet har rätt att delta i beslutsprocess som gäller
              henne, uttrycka sin åsikt och att få den respekterad.
            </item>
          </list>
          <p xml:id="i-BN8qGjX4cBuThvNAyEJfny">
            Det nya och speciella i konventionen från 1989 är att den så
            tydligt markerar barnet som individ med egna mänskliga rättigheter.
            Barnet får egna politiska och civila rättigheter det är inte enbart
            en del i familjen, utan också en egen individ. Konventionen är
            lika viktig och giltig för alla barn i alla länder och är således
            inte ett dokument för i första hand fattiga länder eller speciellt
            utsatta grupper.
          </p>
          <p xml:id="i-4Mr7B7jA11aFVbgxvhBTVD">
            Barnet har enligt konventionen samma politiska och civila fri-
            och rättigheter som vuxna, utom rösträtt. Viktigt för många barn
            är rätten till födelseregistrering, till nationalitet och medborgarskap,
            liksom rätten till privat- och familjeliv. Barnet har rätt att
            veta vilka föräldrarna är och i möjligaste mån vårdas av dem.
            Barn ska skyddas mot tortyr och annan omänsklig och kränkande
            behandling eller bestraffning.
          </p>
          <p xml:id="i-SHk1Ayt3c1Vc1n1KFfVi6o">
            Barnets rätt till liv, överlevnad och utveckling hör till konventionens
            grundprinciper. Konventionen beskriver de olika områdena, såsom
            rätten till hälso- och sjukvård, rätten till meningsfull utbildning,
            rätten till rehabilitering, rätten till fritid och lek, och rätten
            till omsorg och välfärd. För många fattiga länder är det svårt
            att uppfylla alla dessa rättigheter för alla barn.
          </p>
          <p xml:id="i-KAjMtRyMzKNhvNrfdfvX8E">
            Barn har rätt att skyddas från alla olika former av utnyttjande
            och övergrepp som kan skada det i något avseende. Det har rätt
            att leva i en trygg miljö som skyddar och respekterar barnet som
            individ. Barn får inte utnyttjas ekonomiskt och i sådant arbete
            som kan vara skadligt eller hindra dess utbildning. Det ska skyddas
            mot sexuellt utnyttjande och från olaglig användning av narkotika.
            Det har rätt till skydd i väpnade konflikter och ska inte tas
            ut till militärtjänst före 15 års ålder.
          </p>
          <p xml:id="i-CekHB84mi1ZXJhy4Z2Jk5E">
            Unicef är den FN-organisation som har ansvar för att bistå länderna
            i arbetet med att förverkliga konventionen. Det handlar till stor
            del om att stödja arbetet med nationella handlingsplaner för barn
            och utarbetandet av regelbundna analyser av barnens situation.
            Socialdemokraterna anser att Unicef gör ett viktigt arbete och
            är stolta över att Sverige är en av organisationens viktigaste
            givare. Vi vill att Unicef och dess arbete även fortsatt prioriteras
            i svenskt utvecklingssamarbete.
          </p>
          <p xml:id="i-GuPtsEqR9ytCPunRWb2Rwo">
            Utvecklingssamarbetet ska utgå från barns rätt att komma till
            tals. För att insatser som rör barn och ungdomar ska vara bärkraftiga
            krävs det att insatserna har rötter i dem det ytterst berör. Ett
            barnrättsperspektiv handlar såväl om barns och ungdomars egna
            bidrag till samhällets utveckling, som om vuxnas vilja och förmåga
            att värna barn och ungdomar. Vi socialdemokrater vill värna ett
            barnrättsperspektiv i utvecklingssamarbetet. Det innebär att utvecklingsmålen
            också måste ses i ett barnperspektiv och att bekämpa fattigdomen
            genom att sätta barnets bästa i främsta rummet.
          </p>
          <p xml:id="i-WZtXeG8ki7kRoHZxGxjjwg">
            Vi socialdemokrater är besvikna på USA:s inställning till barnkonventionen.
            Den amerikanska administrationen framhåller att man värnar om
            mänskliga rättigheter och barns välfärd, men man kan inte godkänna
            att ett dokument av överstatlig karaktär ska kunna ställas över
            nationell och lokal lagstiftning, som enligt den amerikanska administrationen
            är fullt tillräcklig. Barnkonventionen och dess tilläggsprotokoll
            är viktiga redskap för att förbättra barns situation i världen.
            Vi socialdemokrater vill att Sverige ska fortsätta sitt engagemang
            för att samtliga stater ska ratificera dessa.
          </p>
          <head type="h2" xml:id="i-Ksq8yefipS6sUpNHs75oHz">
            Barn som arbetar
          </head>
          <p xml:id="i-TJtKvxB8T7vU1SEc3K2daj">
            De grundläggande mänskliga rättigheterna i arbetslivet måste
            stärkas och respekteras universellt. Den fria förenings- och förhandlingsrätten
            ska garanteras och slavarbete, barnarbete och diskriminering,
            inklusive lönediskriminering mellan könen, elimineras. Enligt
            Internationella arbetsorganisationen (ILO) finns det ca 250 miljoner
            barn i åldern 514 år som arbetar i Asien, Afrika och Latinamerika
            och 22 000 barn dör varje år till följd av skador på arbetet.
            Arbetet inom ILO måste därför få ökad tyngd och fler länder måste
            förmås att ratificera ILO:s konventioner.
          </p>
          <p xml:id="i-CKdyeTiguFBBzbuFfNR8CU">
            Arbetarrörelsen har alltid arbetat mot exploatering av barn i
            arbetslivet. Barnarbete hindrar barn från att vara barn och utvecklas
            som människor och samhällsmedborgare. Att tvinga barn att arbeta
            är ett allvarligt övergrepp på barnet och ett brott mot barnkonventionen.
            Många barn är så unga som fyra år och arbetar 14 till 16 timmar
            per dag. Barnarbete är vanligt inom branscher som tillverkning
            av mattor, textil och konfektion, sportartiklar, skor, läderbearbetning
            och tegelproduktion. Ursäkterna för barnarbete är många: fattigdom,
            kultur och tradition. Vi socialdemokrater anser att det handlar
            om metodiska och medvetna övergrepp från arbetsgivare och regimer
            som inte tar ansvar för barn och ungdomar. ILO:s konvention om
            förbud mot och omedelbara åtgärder för att avskaffa de värsta
            formerna av barnarbete antogs 1999. Sverige ratificerade konventionen
            i juni 2001.
          </p>
          <p xml:id="i-3bwBofKTsC4qyoj6xo1p4W">
            Insatser för att öka tillgänglighet och kvalitet vad gäller utbildning
            är särskilt prioriterade. Efter den direkta fattigdomen är det
            föräldrarnas utbildning, särskilt mödrarnas utbildningsnivå, som
            är den faktor som har störst betydelse för om barn går i skola
            eller arbetar. Särskilda satsningar på framför allt flickors skolgång
            är viktigt.
          </p>
          <p xml:id="i-D2ei92sntH6nT1YmYGj9m">
            FN:s samarbete med den privata sektorn för att uppnå ekonomisk
            och social utveckling (Global Compact) liksom svenska initiativ
            för globalt ansvar engagerar också företag i ett viktigt förändringsarbete.
            Företagen åtar sig att i första hand anställa vuxna och i de fall
            de har kvar barn som arbetar ser arbetsgivaren till att barnen
            inte ska behöva arbeta så att det skadar deras hälsa eller hindrar
            deras utveckling. Detta är viktiga steg på vägen, men vi socialdemokrater
            är inte nöjda med löften om att barn ska skyddas från de värsta
            formerna av skadligt arbete. Barn ska inte arbeta. Arbetarrörelsen
            har alltid fört en hård kamp mot all form av slav- och barnarbete
            och den kampen kommer vi att fortsätta tills varje barn i världen
            omfattas av sin rätt till lek, skola och fritid inte arbete.
          </p>
          <p xml:id="i-6i872jBj6tMsf5BgPsToLS">
            Trots välvilliga uttalanden från många regeringar att avskaffa
            eller kontrollera barnarbete saknas inte sällan viljan att skydda
            de utsatta barnen och att stoppa exploateringen av dem. En aktuell
            bild av levnadsförhållandena för unga hembiträden i Indonesien
            ges i rapporten Always on Call Abuse and Exploitation of Child
            Domestic Workers in Indonesia som gavs ut av organisationen Human
            Rights Watch i juni 2005. Liknande exempel kan med säkerhet hämtas
            från många andra håll i världen.
          </p>
          <p xml:id="i-6SG7j2wZm4a9jt6ehDQMAy">
            I den nämnda rapporten visas hur barn främst flickor och ibland
            bara 12 år gamla, arbetar 1418 timmar om dygnet sju dagar i veckan,
            isoleras från sina familjer, får usla löner och inte sällan utsätts
            för sexuella övergrepp. Lagstiftningen och myndigheterna ger inget
            skydd, vilket Human Rights Watch kritiserar.
          </p>
          <p xml:id="i-6zRfXTbPiphyhQ3mFtsReE">
            De allra flesta länder har lagstiftning som reglerar åldersgränser
            och villkor för minderårigas arbete. Tillämpningen av lagarna
            är dock ett stort problem i många länder eftersom uppföljningsmekanismerna
            är otillförlitliga och kan försvåras av att barnen saknar födelseregistrering.
            Sverige bör i framtagandet av samarbetsstrategier lägga större
            tonvikt på mekanismer som förbättrar tillämpning av landets lagstiftning
            gällande reglering av barnarbete.
          </p>
          <head type="h2" xml:id="i-7hMR8CjqYD3Y2tQzsjSSNj">
            Barn i krig och barnsoldater
          </head>
          <p xml:id="i-8j7f7AqCJPYdvn8mQQEpxB">
            Barnens grundläggande rättigheter och behov åsidosätts ofta i
            krissituationer. Detta sker i en situation då barnen mer än någonsin
            behöver skydd och stöd från sin omgivning. Barnens hem och allt
            som varit deras trygghet kan komma att förstöras på ett ögonblick,
            ibland inför deras egna ögon. Ofta blir det brist på mat och rent
            vatten, och sjukdomar sprids. När den värld som normalt finns
            nära barnen familj, skola och lokalsamhälle inte fungerar, brister
            det sociala skyddsnätet och risken blir större att barnen utnyttjas
            och utsätts för sexuella eller andra övergrepp. Barn som lever
            utan skydd av sina familjer löper också större risk att rekryteras
            som barnsoldater till militära styrkor. De senaste tio åren har
            2 miljoner barn dödats i krig, 6 miljoner fått allvarliga fysiska
            skador och mer än 20 miljoner barn tvingats på flykt.
          </p>
          <p xml:id="i-K3PmXHR8UzqG2X6dhviSJQ">
            I dag uppskattas det att det finns över 300 000 barnsoldater
            som deltar i mer än 30 väpnade konflikter runtom i världen. Många
            barn och ungdomar tvångsrekryteras, ofta med löfte om framtida
            pengar till föräldrarna. I flyktingläger, särskilt de på den afrikanska
            kontinenten, är de yngre speciellt utsatta för tvångsrekrytering.
          </p>
          <p xml:id="i-SsEcqdwn7rim7P1f2zCdLE">
            Livet som barnsoldat är mycket grymt. Barnen får ofta börja som
            minröjare, bärare, budbärare eller spioner för att sedan hamna
            vid frontlinjen som stridande. Barnsoldater utsätts för enormt
            stora psykiska och fysiska påfrestningar. Studier på barnsoldater
            visar att barnen och ungdomarna ofta drabbas av psykiska men som
            ångest, apati, depression och matvägran. Förutom risken att allvarligt
            skadas eller dödas som barnsoldat lider dessa barn och ungdomar
            fysiskt och psykiskt i mycket större utsträckning än vuxna av
            att delta i krig.
          </p>
          <p xml:id="i-TLeS3XnAjvVrsZovYS6cRj">
            I FN:s barnkonvention stadgas att konventionsstaterna ska avstå
            från att rekrytera en person som inte uppnått 15 års ålder till
            sina väpnade styrkor. Enligt stadgan för Internationella brottmålsdomstolen
            (ICC) anges att det ska anses som en krigsförbrytelse att rekrytera
            och använda barn under femton år i väpnade konflikter. Barnkonventionens
            tilläggsprotokoll angående förbud mot barnsoldater innebär förbud
            mot deltagande i väpnad konflikt och tvångsrekrytering av personer
            under 18 år. Beträffande frivillig rekrytering stadgar protokollet
            att staterna ska höja gränsen från 15 år. Tilläggsprotokollet
            riktar sig både till regeringar och till gerillarörelser och andra
            väpnade grupper.
          </p>
          <p xml:id="i-NwHaKAV8qBPWGSGmSCqEbG">
            Sverige har i många delar av världen bidragit till demobiliserings-
            och rehabiliteringsprogram för barnsoldater, bl.a. i Uganda, Angola
            och Sudan. Detta arbeta är ett av de viktigaste för att få ett
            vapenstillestånd att leda till varaktig fred och till återuppbyggnad.
            Sverige måste fortsatt vara aktivt på området, både genom utvecklingsprojekt
            och genom att i internationella forum driva på för att förbuden
            mot barnsoldater efterlevs.
          </p>
          <p xml:id="i-VTRNifT5X5GirUAJfbTyMi">
            Sociala ojämlikheter samt könsdiskriminering resulterar i att
            ett betydande antal barn bland soldater och stödtrupper är flickor
            även om de som aktivt strider ofta är pojkar. Det är därför viktigt
            att uppmärksamma och tillgodose de särskilda behov som flickor
            som varit barnsoldater har och som ofta, förutom att de ingår
            i de stridande styrkorna, även utnyttjas sexuellt av manliga officerare
            och soldater. De flesta satsningar som görs på rehabilitering
            av soldater är inriktade på manliga soldater och det är därför
            särskilt angeläget att uppmärksamma flickors och unga kvinnors
            behov av tillgång till resurser vid rehabilitering. Till stöd
            för detta finns FN:s säkerhetsråds resolution 1325 som uppmärksammar
            situationen för kvinnor och flickor i krig, väpnade konflikter
            och fredsbyggande verksamhet.
          </p>
          <head type="h2" xml:id="i-U4CUNEuAm7P71J32oMifj6">
            Barns rätt att gå i skolan
          </head>
          <p xml:id="i-4ptRBSGRo9dXrxHbnjNngE">
            Skolgång innebär inte bara kunskapsutveckling utan är också i
            sig ett socialt skyddsnät som kompletterar familjen. Sverige förbjöd
            1979, som första land i världen, barnaga. Nu har 18 länder följt
            vårt exempel. All form av kränkning av barn är oacceptabel. Vi
            socialdemokrater anser därför att Sverige kraftfullt bör verka
            för att barnaga förbjuds i alla världens länder.
          </p>
          <p xml:id="i-JuAdMG9Bbd1792Lkn2ecEz">
            Enligt barnkonventionen och därmed alla de stater som anslutit
            sig till den har alla barn rätt att gå i skolan. De senaste årtiondenas
            utvecklingsarbete har burit frukt genom att fler barn i dag går
            i skolan än tidigare, men utvecklingen är ojämn och i de fattigaste
            länderna och bland de fattigaste barnen, särskilt flickorna, står
            fortfarande mer än hälften av barnen i grundskoleåldern utanför
            skolan.
          </p>
          <p xml:id="i-WHdB1EyVAqF81ErwQZqK8t">
            Det finns en etablerad samsyn på värdet av utbildningsinsatser
            som ett av de mest verksamma medlen i kampen mot fattigdom. FN:s
            millenniemål understryker denna syn. Samtliga mål omfattar betydande
            utbildningsinsatser och två av de viktigaste målen i Millenniedeklarationen
            rör direkta utbildningsinsatser:
          </p>
          <list style="ul">
            <item xml:id="i-EGgxqPf77PhiNMWRCmUh7M">
              Alla flickor och pojkar skall få grundskoleutbildning.
            </item>
            <item xml:id="i-CNQCdrkgGVw6ueP6JXHttM">
              Utbildningsskillnader beroende på kön skall elimineras.
            </item>
          </list>
          <p xml:id="i-CUQqfwnuHKihLYFbrWEwiJ">
            Sverige har både lång och bred erfarenhet av stöd till utbildningssektorn.
            I olika skeden har det handlat om den fysiska infrastrukturen
            som att bygga skolor, särskilt på landsbygden, för grundskole-
            och yrkesutbildning. I andra situationer har läroplaner, lärarutbildning
            och skolmaterial stått i fokus. Det svenska biståndet till sektorn
            slussas genom såväl bi- som multilaterala kanaler, ofta i nära
            samarbete med t.ex. Världsbanken, Unicef, Unesco, och under senare
            år har biståndet genom EU blivit en viktig källa till finansiering
            inom undervisningsområdet. Utbildningens innehåll och kvalitet
            är centrala för Sveriges ansträngningar i kampen mot fattigdom
            och för barns och ungdomars rättigheter och utveckling.
          </p>
          <head type="h2" xml:id="i-PXz8rXv5pD9YvhVrZqWpvt">
            Barn som sexslavar
          </head>
          <p xml:id="i-R84WQ72zvA1yYYBXKGoLpr">
            FN:s rapportör om barnprostitution, barnpornografi och handel
            med barn har gjort följande definition av trafficking: Alla handlingar
            som har att göra med värvning, eller transport, av personer inom
            ett lands gränser, eller över nationsgränser, där man använder
            sig av manipulation, påtryckning eller tvång, skuldberoende eller
            förfalskning, i syfte att utsätta människor för övergrepp eller
            utnyttjande, som påtvingad prostitution, slavliknande behandling,
            misshandel eller extrem grymhet, samt exploatering på arbetsplatser
            med svältlöner och dålig miljö; i fabriker eller privata hushåll.
          </p>
          <p xml:id="i-9sKZBZFs2MjJqrCDCLTdEy">
            Cirka 1,2 miljoner barn och ungdomar dras eller tvingas in i
            människohandeln över hela världen. Cirka 120 000 barn och kvinnor
            kommer till Västeuropa för att säljas för sexuella ändamål. Sveriges
            rikskriminalpolis räknar med att det årligen kommer 200500 kvinnor
            och barn till Sverige i syfte att utnyttjas som sexslavar. Det
            går inte att komma undan det faktum att sexslavhandel är en marknad
            som, likt alla andra, är efterfrågestyrd. För att komma åt de
            mekanismer som gör barn och kvinnor till varor måste man också
            angripa köparen. Vi socialdemokrater är stolta över den svenska
            sexköpslagen. Även om vi är väl medvetna om att den långtifrån
            löser alla problem ser vi den som ett viktigt redskap.
          </p>
          <p xml:id="i-UvoTsUSB9PVCf5waBnZjqR">
            För att kunna förhindra kränkningar av barn krävs omfattande
            insatser för att kunna kartlägga mer om rekryteringsmönster för
            barnprostitution, barnpornografi och om dem som skapar sin försörjning
            av eller köper sex. Betydande insatser krävs för att kunna förhindra
            produktion, spridning och utnyttjande av barnpornografiskt material
            via Internet.
          </p>
          <p xml:id="i-ToGNdZRmafug2czy4vWA9F">
            Utrikesdepartementet har inom ramen för gällande handlingsplan
            varje år uppmärksammat utlandsmyndigheterna på vikten av att de
            följer frågan om sexuell exploatering av barn i både den årliga
            MR-rapporteringen och det konsulära arbetet. Rekommendationer
            har även gått ut om hur frågor om barnsexhandel bör hanteras,
            t.ex. i de fall svenska medborgare misstänks för sexualbrott mot
            barn, och utlandsmyndigheterna har för sitt informationsarbete
            bl.a. fått boken Ingen fristad om barnsexturism och gränslös brottsbekämpning.
            Information riktad till turister som besöker länder där barnprostitution
            förekommer är en mycket viktig uppgift i detta sammanhang men
            möjligheterna för svenska utlandsmyndigheter att på lokal nivå
            påverka politiken är begränsade. På förslag av Unicef har svenska
            ambassader, t.ex. i Sydostasien, gjort gemensam sak med andra
            nordiska länder bl.a. för att uppmärksamma frågan om sexuell exploatering
            av barn i respektive land. Svenska insatser har i allt högre grad
            kanaliserats genom Unicef, som i sin tur kommit att använda sig
            av och samarbetar med lokala frivilliga nätverk.
          </p>
          <head type="h2" xml:id="i-MmaoezvqfMRG7UpFZTvwHg">
            Flickors situation
          </head>
          <p xml:id="i-3AkNHYFpxLqiGiFwmGoMQo">
            De 250 miljoner barnarbetare som ILO uppskattar inkluderar inte
            hushållsarbete i det egna hemmet, vilket gör att många flickor
            som arbetar inte räknas in i statistiken. Flickor som arbetar
            i hushållssektorn tillhör de barnarbetare som far mest illa.
          </p>
          <p xml:id="i-SfzzdpJb2oY2QYFYQ3jQoS">
            Utbildning är den viktigaste hävstången ut ur fattigdom i alla
            samhällen för både flickor och pojkar, kvinnor och män. Men det
            handlar också om att stärka flickors ställning för att skapa förutsättningar
            för förbättrad information om deras egen sexuella och reproduktiva
            hälsa.
          </p>
          <p xml:id="i-N9vQcHBwpFXFXzqab99iqM">
            I FN:s kommitté för barnets rättigheter konstateras att nationell
            lagstiftning rutinmässigt anger en lägre ålder för giftermål för
            flickor än för pojkar. För oss socialdemokrater är det oacceptabelt.
            Sverige måste arbeta för att flickor och pojkar likställs inför
            lagen, även vad gäller ålder för giftermål. Barnäktenskap och
            tvångsäktenskap är uttryck för kvinnoförtryck och sexuellt våld
            mot barn och kvinnor.
          </p>
          <p xml:id="i-LBq8NH8xLmicafddQXZEJm">
            Enligt FN:s konvention om avskaf f ande av allt slags diskriminering
            av kvinnor måste seder och bruk som grundar sig på föreställningen
            om det ena könets underlägsenhet upphöra. Sociala, kulturella
            och religiösa faktorer kan aldrig användas som ursäkt för att
            begå brott mot de mänskliga rättigheterna. Det mest effektiva
            sättet att bekämpa exempelvis selektiva aborter är att i ett brett
            perspektiv arbeta för att motverka föreställningen om att kvinnor
            är underordnade män.
          </p>
          <p xml:id="i-16uBQbmSW1CtYYfcDTf7ze">
            I dag lever 100 miljoner flickor och kvinnor med rituellt stympade
            kön. Kvinnlig könsstympning är ett oacceptabelt uttryck för kvinnoförtryck
            och sexuellt våld. Denna typ av våld har ingen legitimitet i de
            religioner eller samhällsskick som oftast åberopas utan förekommer
            fortfarande som utbredd, förvrängd social praxis. Motiven uppges
            variera från socialt tryck till att kontrollera kvinnors och ogifta
            flickors sexualitet, och behovet av inkomster för dem som utför
            stympningen. Det är oacceptabelt och oroande att de djupt kränkande
            övergreppen sker mot de yngsta flickebarnen.
          </p>
          <p xml:id="i-4Z6zZV8wSgFH1yB8ERC66X">
            I en patriarkal värld är flickor underordnade pojkar och flickors
            situation är i många sammanhang ytterst alarmerande. I stora delar
            av världen begränsas unga kvinnor och flickors liv ytterligare
            genom att de tvingas leva ett hedersliv. Samhällen där familjen
            eller klanen är möjligheten till överlevnad tenderar att åsidosätta
            individuella mänskliga rättigheter. Särskilt drabbar detta flickor
            som lever hedersliv. De kuvas och tvingas bära hela sin familjs
            heder med sin oskuld. Manliga släktingar vakar över varje steg
            de tar. Med hot och våld tvingas de till ett liv som är helt kontrollerat
            av familjen. Fortfarande finns länder där lagstiftningen ger ett
            lägre straff för ett mord om det skett i syfte att upprätthålla
            familjens heder. Att flickor tvingas leva hedersliv är fullständigt
            oacceptabelt. Det krävs ett samlat internationellt arbete för
            att bryta strukturer och befria dessa flickor som finns i Indien,
            Kurdistan, Uppsala och runtom i världen.
          </p>
          <head type="h2" xml:id="i-HESXz4f6mVg2AcU7hJjAqe">
            Barn med behov av särskilt stöd
          </head>
          <p xml:id="i-GuA7Xt6xpcjJA23kNoxXL9">
            Fysiskt och mentalt handikappade barn har det särskilt svårt
            i de minst utvecklade länderna. Ett av de stora problemen för
            funktionshindrade barn är att de ofta blir institutionsbarn och
            att de därför ofta helt förlorar all kontakt med sina föräldrar
            och kan få stora svårigheter att anpassas till ett liv ute i samhället.
          </p>
          <p xml:id="i-7FFuE2gE6tu2a4J9aFTRQr">
            Insamling, analys och presentation av köns- och åldersfördelad
            statistik är prioriterade insatser inom svenskt utvecklingssamarbete.
            Behovet av grundläggande information och tillförlitliga data på
            en rad områden blir allt viktigare, och stöd till uppbyggnaden
            av olika former av statistisk kunskap har prioriterats av Sida.
            Födelseregistrering av barn är särskilt viktig och statistik som
            reflekterar barns syn på sin situation bör utvecklas, liksom kopplingen
            mellan statistikinsamling, analys och ökad kunskap om barns situation
            bland beslutsfattare. Unicef erbjuder i sin verksamhet utbildning
            som är riktad till beslutsfattare, myndigheter, föräldrar och
            barn om barns rättigheter i det egna landet. Den svenska barnombudsmannen
            har t.ex. anordnat kurser om barnets rättigheter för beslutsfattare
            från olika samarbetsländer.
          </p>
          <head type="h2" xml:id="i-L89s44B2zZLEw2xqmmfC25">
            Barn och hiv
          </head>
          <p xml:id="i-sQ6Beou9Y4kdCsFoKt3NN">
            Hivepidemin drabbar barnen hårt. Miljontals barn lämnas föräldralösa.
            Hivsmittan kryper allt längre ned i åldrarna. Bara i Sydafrika
            är omkring 100 000 barn under 14 år smittade.
          </p>
          <p xml:id="i-KS9eEiUtHJNqKEUe2LREUk">
            Fattigdom är både orsak till och effekt av spridningen av hiv/aids,
            och särskilt unga kvinnor och flickor löper risk att smittas genom
            ofrivilliga, påtvingade samlag och våldtäkt. Sverige har tillsammans
            med många andra viktiga aktörer stått upp mot den amerikanska
            administrationens förödande politik genom att fortsätta sprida
            information om hur man skyddar sig och genom att dela ut kondomer.
            Detta måste fortsätta, men kompletteras med ytterligare insatser
            för att stärka flickors och kvinnors ställning och bryta patriarkala
            strukturer kring sexualitet. Flickor i fattiga förorter till Nairobi
            måste också få styrkan och den reella möjligheten att säga nej
            eller kräva kondom.
          </p>
          <p xml:id="i-8d9tHdcQDKJSkPjgfCnWEP">
            Det är av största vikt att stärka kvinnans ställning för att
            bekämpa spridningen av hiv. Sverige måste fortsättningsvis prioritera
            stödet till Unaids och kombinera detta med insatser inom det bredare
            området sexuell och reproduktiv hälsa och rättigheter.
          </p>
          <p xml:id="i-MyMdrz3qkBgrX59tFLW5Ar">
            Hiv/aids är ett utvecklingsproblem som kräver ett brett angreppssätt
            och åtgärder som tar fasta på såväl förebyggande arbete som vård,
            behandling och lindring av följderna för den enskilde och samhället
            som helhet. Unga människor är särskilt utsatta för infektionsrisker
            och de har ofta inte tillgång till det stöd och den rådgivning
            som skulle behövas.
          </p>
          <p xml:id="i-RNvXa3mokjdsDCvn3zyQ1W">
            Det finns effektiva bromsmediciner som gör att den som blivit
            hivsmittad kan leva ett förhållandevis gott liv i många år, men
            dessa når inte ut till smittade barn (eller vuxna) i de mest drabbade
            områdena. I den mån barn i den fattiga världen får tillgång till
            medicin är det sällan medicin anpassad för barn. Barn får en del
            av en vuxendos, utan att det finns någon forskning på vare sig
            effekter eller bieffekter på detta. Tillgången till effektiv bromsmedicin
            anpassad för barn måste öka.
          </p>
          <head type="h2" xml:id="i-3uznHQF3F1NrCAt2pEcxgj">
            Regnbågsbarn
          </head>
          <p xml:id="i-WxYQXRgrhvg4F2ZssNZfrm">
            I omkring 70 länder är det olagligt med sexuella relationer mellan
            personer av samma kön. I sex länder är samkönad kärlek belagd
            med dödsstraff. Förtryck, diskriminering eller bestraffning av
            människor på grund av deras sexuella läggning finns överallt i
            världen. I en majoritet av FN:s medlemsländer omgärdas homosexualitet
            med religiösa och kulturella tabun.
          </p>
          <p xml:id="i-Qu3HNtnJYwXDAG2BiBwx8w">
            Barn som lever i HBT-familjer har i många delar av världen en
            utsatt situation. Många av dessa barn har föräldrar som lever
            utstötta eller ett dubbelliv. Den familj barnen de facto lever
            i blir inte accepterad av samhället omkring. I många delar av
            världen ses homosexualitet som en sjukdom och de barn som lever
            i en HBT-familj riskerar med den synen att smittas. Dessa regnbågsbarn
            utsätts i mycket hög grad för risken att stigmatiseras. Sverige
            har en tradition av att värna barns rättigheter och att vara tydliga
            när det gäller HBT-personers rättigheter. För oss socialdemokrater
            är det självklart att också regnbågsbarn och deras situation måste
            synliggöras i svensk utrikespolitik.
          </p>
          <p xml:id="i-PLJ4Ty8nBTbyFPAH4CdLjm">
            En viktig del i politiken för SRHR är just rättigheten till sin
            egen sexualitet. I internationella sammanhang fokuserar vi ofta
            på flickors och unga kvinnors rätt att säga nej och att kräva
            kondom. Men det handlar minst lika mycket om rätten att säga ja.
            I ett samhälle där samkönat sex är förbjudet eller med starka
            tabun mot HBT-personer är det svårt för unga människor att få
            utveckla en fri sexualitet. En svensk SRHR-politik måste också
            fokusera på möjligheten att utveckla sin egen sexuella identitet
            som en rättighet för alla unga i världen.
          </p>
        </div>
        <div type="motSignatures">
          <list>
            <item xml:id="i-FDTrABtAA6ive9A1P2vU22">
              Veronica Palm (s)
            </item>
            <item xml:id="i-9LdvSeaKh9oZnQnyRAVhN3">
              Urban Ahlin (s)
            </item>
            <item xml:id="i-PsbW8hwjMXjFHjvDXyiEsT">
              Carina Hägg (s)
            </item>
            <item xml:id="i-UbRSXEujBdFiJrJ4gLW1Kc">
              Kent Härstedt (s)
            </item>
            <item xml:id="i-A7PYRZXM7ZFk59fJg2HcmE">
              Kenneth G Forslund (s)
            </item>
            <item xml:id="i-BQMBJB4BHSuGfZvVZSVmg">
              Kerstin Engle (s)
            </item>
            <item xml:id="i-SkFSvSQqgxCGUaTMuHLzSF">
              Olle Thorell (s)
            </item>
            <item xml:id="i-E9HJrNZmWPw39KykSi61FA">
              Carin Runeson (s)
            </item>
          </list>
        </div>
      </div>
    </body>
  </text>
</TEI>
