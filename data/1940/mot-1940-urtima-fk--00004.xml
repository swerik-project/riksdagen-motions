<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940_urtima_fk__4/mot_1940_urtima_fk__4-001.pdf"/>
      <div type="motHeader" xml:id="i-9v2rkzP5GMEFnnNiNiu5Sv">
        <div type="motTitle" xml:id="i-AbTNK4MJyXBM51RzCEUKTc"/>
        <div type="motSubmissionInfo" xml:id="i-E21hteQe8Y1Q9Uk6e8kXPi"/>
      </div>
      <div type="motBody" xml:id="i-WztMrcDahmQstGCjpMfJvq">
        <div xml:id="i-HTHh982ogU1sH8TF7ScdeX">
          <p xml:id="i-ATWpcVNCdR7p2Pen1hsnWJ">
            Motioner i Första kammaren, Nr 4. 5
          </p>
          <p xml:id="i-HqX9hz9AgqZ1pHKrrUEDAL">
            Nr 4.
          </p>
          <p xml:id="i-MtLWJd6b56RSxW6bgLJ6fj">
            Av herr Herlitz m. fl., i anledning av Kungl. Maj:ts proposition
            med förslag till förordning angdende ändring i vissa delar av
            förordningen den 11 juni 1937 (nr 339) om mödrahjälp, m. m.
          </p>
          <p xml:id="i-QyAmdqPDVZDt1E6dfLCFfr">
            I Kungl. Maj:ts proposition nr 5 föreslås bland annat ändrad
            lydelse av 78 mödrahjälpsförordningen. Förändringen går ut på
            att barnavårdsnämnd — i den mån skäl till eftergift icke föreligga
            — skall vara skyldig att på föreläg- gande av länsstyrelse till
            statsverket återbetala medel, som den utbetalat i strid mot beslut
            eller föreskrift, som enligt 1 $ meddelats av mödrahjälps- nämnden.
            Med den föreslagna bestämmelsen torde vara avsett, att de ledamöter
            av barnavårdsnämnd, som deltagit i beslut, personligen skola svara
            för de belopp vilka skola ersättas. Eljest skulle stadgandet betyda,
            att återbetalningen skulle äga rum ur kommunens medel; denna anordning
            — som föreslagits av socialstyrelsen — har emellertid av departementschefen
            avböjts. Mot vad lag- texten kunde giva anledning att antaga,
            lärer sålunda t. ex. krav kunna riktas mot allenast vissa ledamöter
            i en barnavårdsnämnd eller mot avgångna ledamöter. I enlighet
            med det nu sagda måste, därest förslaget upphöjes till lag, den
            besvärsrätt, varom sista stycket av 7 8 stadgar, tillkomma de
            leda- möter av nämnden (förutvarande eller alltjämt fungerande)
            som drabbats av förelägganden och som vilja överklaga dem, men
            icke, såsom i motiveringen (sid. 71) angives, barnavårdsnämnden
            såsom sådan. I propositionen upplyses (sid. 111), att Kungl. Maj:t
            — såsom framgår av vissa med anledning av besvär fattade beslut
            — ansett en befogenhet att med- dela »barnavårdsnämnderna» sådana
            förelägganden, varom här är fråga, redan tillhöra länsstyrelserna.
            Vi äga ej kännedom om huruvida ifrågavarande beslut så tillämpats,
            att vederbörande nämnders ledamöter blivit personligen ansva-
            riga eller om kommunala medel använts för återbetalningen. I varje
            fall torde, såsom ovan angivits, departementschefens mening vara,
            att ett personligt be- talningsansvar nu skall lagfästas. Man
            har i anledning härav att erinra sig att gällande rätt icke torde
            veta av någon befogenhet för förvaltningsmyndig- heter att av
            kommunala förtroendemän utkräva ett sådant personligt ekono- miskt
            ansvar, som förslaget åsyftar — detta fastän kommunala organ i
            åtskil- liga fall hava att träffa avgöranden om disposition av
            statsmedel. (Om Kungl. Maj:ts nyss berörda beslut avse personligt
            ansvar, kan det sålunda ifråga- sättas, huruvida de voro lagligen
            grundade.) Väl kunna kommunala förtroende- män i olika former
            göras ansvariga inför domstol. Sålunda kan med anledning av begångna
            tjänstefel talan föras om straff enligt S. L. 25: 22, och med
            straff-
          </p>
          <pb facs="riksdagen-motions-pdf/data/1940/mot_1940_urtima_fk__4/mot_1940_urtima_fk__4-002.pdf"/>
          <p xml:id="i-9phJmPWuqY2oYiVwo7hT9k">
            4 Motioner i Första kammaren, Nr 4.
          </p>
          <p xml:id="i-Br4DzJ5LHhjMiLexJsd7mJ">
            ansvaret följer enligt vanliga regler skadeståndsskyldighet;
            dessutom kan i civil väg föras talan grundad därpå att omhänderhavda
            medel ej blivit på ett riktigt sätt disponerade. Något helt annat
            är det s. k. redogöraransvaret, som består däri att riksräkenskapsverket
            och vissa andra revisionsmyndigheter kunna ålägga vissa statstjänstemän
            — oberoende av om de låtit något komma sig till last, som kan
            betecknas som tjänstefel — återbetalning av medel, som obehörigen
            utbetalats. Detta redogöraransvar, som i många fall utan tvekan
            kan betecknas som ganska hårt — vi hänvisa till uttalanden av
            statsrådet och chefen för finansdepartementet i första kammaren
            den 3 juni 1939, prot. sid. 1 ff. — sträcker sig icke till kommunala
            förtroehdemän och tjänstemän. Vad nu föreslås är emellertid, att
            på ett visst område ett slags redogörar- ansvar skall etableras
            för kommunala förtroendemän. Detta förslag är ägnat att ingiva
            starka betänkligheter. Man lägger i svensk rätt med allt fog vikt
            vid den trygghet, som beredes medborgarna därigenom att frågor
            berörande deras enskilda rätt i regel ankomma på domstols pröv-
            ning. Särskilt har det i allmänhet icke ansetts böra tillkomma
            förvaltnings- myndigheter att bestämma de ekonomiska påföljderna
            av fel och försum- melser som medborgare låtit komma sig till
            last. Samma varsamhet, som så- lunda iakttages då det gäller enskilda
            medborgares rätt, är också på sin plats i avseende på kommunala
            förtroendemän. De befinna sig ju i en helt annan ställning än
            statens tjänstemän. Man får icke glömma, att det i allmänhet är
            en medborgerlig skyldighet att åtaga sig kommunala uppdrag, och
            att de full- göras utan ersättning. Starka betänkligheter möta
            uppenbarligen mot att åvälva dem, som sålunda tvingas att utan
            ersättning fullgöra allmänna upp- drag, ett betalningsansvar inför
            förvaltningsmyndighet. De betänkligheter, som inställa sig, kunna
            icke med fog avfärdas såsom teoretiska och opraktiska. Det är
            av påtaglig betydelse ur rättssäkerhetssyn- punkt, att frågor
            om betalningsansvar bliva utredda och bedömda enligt de för rättegångsmål
            i allmänhet gällande grunder. Handläggningen inför dom- stol ger
            sålunda t. ex. tillfälle att skaffa en fullt tillförlitlig utredning
            och att bedöma graden av skuld hos var och en av de för beslutet
            ansvariga; det bör i förbigående anmärkas, att den lämnar tillfälle
            att — mot vad propositionen avser — utkräva vederbörlig ersättning
            även av en hos barnavårdsnämnd an- ställd tjänsteman, som måhända
            i realiteten är lika ansvarig för ett beslut som de däri deltagande
            ledamöterna. De garantier för rättssäkerheten och mot ett obilligt
            utkrävande av betalningsansvar, sora domstolsförfarandet erbjuder,
            kunna icke utan våda ersättas av den prövning, huruvida »skäl
            till eftergift föreligga», som enligt förslaget ankommer på länsstyrelsen.
            Departements- chefens uttalande (sid. 70) att bestämmelsen »icke
            skall komma till använd- ning annat än i mera uppenbara fall,
            då tredska eller försummelse i större om- fattning eller av allvarligare
            beskaffenhet hos barnavårdsnämnd förelegat», kan tydligen ej heller
            bereda nämndernas ledamöter erforderlig trygghet. Det bör också
            anmärkas, att den besvärsrätt, som förslaget upptager, fått en
            egen- domlig gestaltning. Besvären skola nämligen icke prövas
            av kammarrätten —
          </p>
          <pb facs="riksdagen-motions-pdf/data/1940/mot_1940_urtima_fk__4/mot_1940_urtima_fk__4-003.pdf"/>
          <p xml:id="i-CnWg3v3JhmxuA1vCMZvqAi">
            Motioner i Första kammaren, Nr 4. 5
          </p>
          <p xml:id="i-XjBZi8mETsFH14q5oqPgUX">
            som avgör besvär i mot statstjänstemän förda anmärkningsmål —
            och icke av regeringsrätten, utan av Kungl. Maj:t i statsrådet.
            Med det nu sagda har givetvis ej avsetts att bestrida, att barnavårdsnämn-
            dernas ledamöter böra bära ett ekonomiskt ansvar för uppenbart
            felaktiga åt- gärder. De erfarenheter, som hittills gjorts beträffande
            mödrahjälpsförord- ningens tillämpning, äro tvärtom ägnade att
            inskärpa betydelsen härav. Fråga är endast, på vad sätt ett sådant
            ansvar bör kunna utkrävas. Innan ett så vittgående steg som det
            föreslagna tages, är det angeläget att noga överväga, huruvida
            det verkligen är nödvändigt. Vid ett sådant över- vägande måste
            man i första rummet beakta de åtgärder för ökad kontroll som i
            övrigt föreslås i propositionen och som helt visst skola visa
            sig ägnade att i avsevärd mån förebygga missbruk. Man måste tillika
            överväga, huruvida ej de utvägar för ansvarstalan hos allmän domstol,
            som redan nu förefinnas, kunna göra till fyllest. Särskilt måste
            också den frågan ställas, huruvida det kan vara riktigt att på
            ett speciellt område av den kommunala förvaltningen genomföra
            en så vittgående förändring som nu ifrågasättes. Det ligger eljest
            i öppen dag, att det ena steget lätt kan komma att draga det andra
            med sig, och att fråga snart nog kan resas om en utsträckning
            av det i administrativ ordning utkrävda betalningsansvaret till
            andra områden inom kommunalförvaltningen, där oriktiga utbetalningar
            kunna ifrågakomma. Man har emellertid anledning att starkt ifrågasätta,
            huruvida det sätt, varpå kommunala förtroendemän hittills utövat
            sina uppgifter, utgör tillräckligt skäl för att på sådant sätt
            ställa dem i beroende av kontrollerande statsmyndig- heter. I
            varje fall synes införandet av nya principer med avseende på kommu-
            nala förtroendemäns ansvar böra föregås av en mera allsidig utredning,
            som sträcker sig till alla de områden där sådant ansvar kan ifrågakomma
            och som bättre, än i Kungl. Maj:ts förslag skett, preciserar ansvarets
            räckvidd. Under åberopande av vad nu anförts tillåta vi oss hemställa,
          </p>
          <p xml:id="i-RAxnsCBxtLHH6UkL1r9FhP">
            att Kungl. Maj:ts proposition, i vad den avser ändring i 7 8
            mödrahjälpsförordningen, icke måtte av riksdagen bifallas.
          </p>
          <p xml:id="i-M4QY6zW9yaeJg6QvsgdtjJ">
            Stockholm den 13 augusti 1940.
          </p>
          <p xml:id="i-YRjrU7ttfovogyVWxrUsir">
            Nils Herlitz. S. Linnér. G. A. Björkman.
          </p>
        </div>
      </div>
    </body>
  </text>
</TEI>
