<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02853">
  <teiHeader>
    <fileDesc>
      <titleStmt>
        <title>Livsmedelsforskning (prop. 1984/85:121)</title>
        <author>Arne Nygren</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Livsmedelsforskning (prop. 1984/85:121)</title>
          <idno type="rdwebb">G8022853</idno>
          <rs type="number">2853</rs>
          <ref type="dokument_url_text">http://data.riksdagen.se/dokument/G8022853/text</ref>
          <ref type="dokument_url_html">http://data.riksdagen.se/dokument/G8022853</ref>
          <ref type="dokumentstatus_url_xml">http://data.riksdagen.se/dokumentstatus/G8022853</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RhK7jwyF7YTEXMoQMKuYsb</idno>
            <name>ARNE NYGREN</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4uUb4Pz24S9Fa1WFfsiU8i" type="signed"/>
        <correspContext corresp="i-4uUb4Pz24S9Fa1WFfsiU8i">
          <note type="signatory" corresp="i-RhK7jwyF7YTEXMoQMKuYsb"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2853/mot_198485__2853-001.pdf"/>
      <fw xml:id="i-4wwEc9vjjFV6JtYQPLsGjW">
        Mot. 1984/85:2853 10
      </fw>
      <div xml:id="i-UdgJoMyj9VPKBHZ9gzbDLb" type="motHeader">
        <div xml:id="i-LFHm9iFBNEuwBh7yg2DQzD" type="motTitle"/>
        <div xml:id="i-SsRNb88HJtYkNn11b4QCQD" type="motSubmissionInfo"/>
      </div>
      <div xml:id="i-PrZD2CxcsCzNtNoaZrUbFJ" type="motBody">
        <div xml:id="i-QihFkB6X4Fm8AxTtWof3We">
          <p xml:id="i-SvRxPogi8Vq7V1XLtFYJXR">
            Motion
          </p>
          <p xml:id="i-7pPpK8CxMq4YMAMvJRschq">
            1984/85:2853
          </p>
          <p xml:id="i-UB3a7dDssWkHi8MYb7WiwB">
            Arne Nygren Livsmedelsforskning (prop. 1984/85:121)
          </p>
          <p xml:id="i-XtMarHHjoLHrkr9xwku3a">
            På basis av en särskild utredning om vilka behov av forskning
            som föreligger och vilka anpassningar som är önskvärda för att
            försörjningstrygg- heten inom livsmedelsområdet skall kunna förbättras,
            har nu regeringen förelagt riksdagen vissa förslag. Jag vill uppmärksamma
            ett norrländskt perspektiv på dessa frågor. Livsmedelsforskning
            definieras som all forskning som rör något led i livsmedelskedjan
            från odling till konsumtion. På det sättet blir näringsforsk-
            ningen en del av livsmedelsforskningen. Näringsforskningen omfattar
            även konsekvenserna av livsmedelsforskningen, dvs. begreppet kost
            och hälsa. Såväl utredningen som föredragande statsråd har framhållit
            att forskningen inom stora delar av näringsläran har varit av
            liten omfattning (prop. 1984/85:121 s.6). Med anledning härav
            anser föredraganden att det är angeläget att forskningen kompletteras
            med sådana insatser som gäller näringsforskning. Tyvärr tar inte
            propositionen upp de konkreta förslag som utredningen presenterat
            för att åstadkomma en förbättring härvidlag. Utredningens förslag
            innehöll förslag om en förstärkning av forskningsinsat- serna
            bl.a. vid Umeå universitet genom att där inrätta en professur
            i näringsforskning, vilket framgår av den remissammanställning
            som är fogad till propositionen (s. 34). I detta sammanhang bör
            det påpekas att samman- fattningen av betänkandet i hithörande
            delar är missvisande (s. 48). Man får av denna sammanfattning
            intryck av att näringsforskning saknas vid Umeå universitet. Så
            är inte fallet. En aktiv närings- och livsmedelsforskning bedrivs
            vid institutioner vid Umeå universitet samt vid andra enheter
            i Umeåregionen. Vid universitetet finns en särskild enhet för
            näringsforsk- ning. Till denna har knutits en externt finansierad
            professur med en förordnandetid på tre år. Universitetet har med
            egna medel inrättat ett lektorat som handhar undervisningen vid
            enheten. Lektorn deltar även i forskningsverksamheten. Kopplingen
            mellan näringsforskning/livsmedels- forskning och den industriella
            produktionen av livsmedel är väsentlig och den styr i stor utsträckning
            framtidens produktutveckling på området. Vid enheten för näringsforskning
            i Umeå bedrivs redan i dag en viss produktut- veckling i samarbete
            med utvecklingsfonden, Uminova samt Norrlandsfon- den. I detta
            samarbete bearbetas områden där de specifikt norrländska tillgångarna
            utnyttjas. Vi tror att en del av de produkter som här kan framkomma
            kan nå en stor hemmamarknad men även en exportmarknad. Regionens
            speciella klimat, med kort, intensiv växtperiod, ger vissa produk-
            ter en speciell och hög kvalitet som nu vidareutvecklas.
          </p>
          <pb facs="riksdagen-motions-pdf/data/198485/mot_198485__2853/mot_198485__2853-002.pdf"/>
          <p xml:id="i-KHJWME622PFBkRiYmCo6Um">
            Livsmedel utgör i dag en betydande del av den privata konsumtionen
            i landet. En uppgift från livsmedelsforskningsutredningen uppskattar
            kon- sumtionen årligen till ca 70 miljarder kronor. Livsmedelsproduktionen
            sysselsätter i dag ca en halv miljon människor och den blir därför
            av mycket stor betydelse regionalpolitiskt. Förädlingsindustrin
            inom livsmedelsområ- det är närmast helt koncentrerad till landets
            syd- och mellanområden. Denna trend kommer i framtiden att ytterligare
            förstärkas om närings- och livsmedelsforskningen även i framtiden
            förläggs till denna landsdel. Orsaken till att man så kategoriskt
            kan påstå detta är det nära samband som råder mellan forskningskompetens
            inom området och livsmedelsindustriell pro- duktion.
          </p>
          <p xml:id="i-AtAcoiFis8YNQ2B6TeTcd4">
            Livsmedelsproduktion vid avspärrning
          </p>
          <p xml:id="i-TsGz3pCMpqfTMTuBUrx4ng">
            En annan betydelsefull aspekt vid lokalisering av livsmedelsindustrin
            i Sverige är dess sårbarhet i samband med avspärrning vid kris-
            eller krigstillstånd. Riktigt bekymmersam blir situationen om
            några av de stora nyckelindustrierna slås ut via sabotage eller
            direkta krigshandlingar. Försörj- ningskrisen blir då ett faktum.
            Ett bra sätt att råda bot på detta problem är att åstadkomma en
            spridning av livsmedelsindustrin i landet. Mindre företag kan
            bli bärkraftiga om lokal kompetens finns tillgänglig för en produktut-
            veckling, produktion och marknadsföring. År 1982 importerade vi
            livsmedel för 11,0 miljarder men exporterade bara för 4,9 miljarder.
            Vi borde i Sverige kunna producera en del av de livsmedel som
            vi i dag tvingas importera.
          </p>
          <p xml:id="i-6ksGuHfBJ31Zuqxn7i81sQ">
            Livsmedelsindustrin i norra Sverige
          </p>
          <p xml:id="i-Q8JEDNiAGxoC9ywi7tEQyS">
            I relation till andra delar av landet är livsmedelsproduktionen,
            livsmedels- forskningen och näringsforskningen eftersatta i Norrland.
            Trots tillgång på förstklassiga och i många fall unika råvaror
            är livsmedelsindustrin dåligt utvecklad. Sista decenniet har produktionen
            starkt koncentrerats till stora och medelstora företag i mellersta
            och södra Sverige. Koncentrationen har inneburit att sysselsättningen
            inom livsmedelsindustrin och tillgången på färskvaror (matbröd
            och vissa charkuterivaror) tillverkade i Norrland minskat. För
            att råda bot på detta måste de norrländska råvarorna i större
            utsträckning förädlas i den egna regionen. En utredning, Livsmedelsproduk-
            tion i Västerbotten 1981, utförd av landstingets näringslivsnämnd
            i länet, visade t. ex. att endast var tredje limpa som konsumerades
            i Västerbotten också producerades där. Mjukt bröd, ägg, grönsaker
            och bär samt fisk är produkter som i långt större utsträckning
            än för närvarande borde produce- ras i Norrland, visade den utredningen.
            Ett utökat samarbete mellan producenter och näringsforskare beträffande
          </p>
          <pb facs="riksdagen-motions-pdf/data/198485/mot_198485__2853/mot_198485__2853-003.pdf"/>
          <fw xml:id="i-KnRA7xppSPoVkkhBG9xZkW">
            Mot. 1984/85:2853 1
          </fw>
          <p xml:id="i-LPoDxKp1dJxnTm6qT5kPZn">
            nya behandlings- och distributionsmetoder för bl.a. fisk skulle
            säkert medföra ett uppsving för den norrländska fiskindustrin.
          </p>
          <p xml:id="i-HTuBuL1CmZXipw2wXmgbJu">
            Livsmedelsforskningen i Norrland
          </p>
          <p xml:id="i-D7RBj5vNoi27PjDTwTNmvf">
            Mot bakgrund av ovanstående är det av vital betydelse för Umeå
            att få fasta resurser förlagda till universitetet för livsmedels-
            och näringsforskning. Det är också av stor vikt, som jag framhållit
            tidigare, för en utveckling av livsmedelsproduktionen i Norrland.
            Resurserna vid universitetet bör förstärkas genom att vid enheten
            för näringsforskning vid Umeå universitet inrättas en tjänst som
            professor (L 24/26) i tillämpad näringsforskning, knuten till
            medicinska fakulteten. Finansieringen av denna tjänst bör bekostas
            inom ramen för de medel som nu föreslås förläggas till SJFR (rådsorganet
            för skogs- och jordbruksforskning). Härigenom uppnås även en bättre
            balans mellan högskolans basorganisation och externt finansierad
            verksamhet, något som varit en målsättning för regeringens forskningspolitiska
            strävanden.
          </p>
          <p xml:id="i-CBFbUc1Hj7Ahvh9t8378SC">
            Professur i vattenbruk
          </p>
          <p xml:id="i-MJJNNH6dA7cWzTpb3cpS9o">
            I propositionen föreslås även att den nu efter Hans Ackefors
            ledigblivna personliga professuren vid SLU (Sveriges lantbruksuniversitet)
            skall inrättas och ledigkungöras som en ordinarie professur i
            vattenbruk, särskilt fiskod- lingens biologi och teknik. I en
            under allmänna motionstiden avlämnad motion har jag föreslagit
            att docenten Lars-Ove Eriksson borde tilldelas motsvarande tjänst.
            Detta förslag aktualiserade jag i vetskap om att Ackefors sannolikt
            inte ansåg sig ha möjlighet att åta sig professuren. Med hänsyn
            till att regeringen nu föreslår inrättandet av denna tjänst i
            vattenbruk, vill jag föreslå att riksdagen som sin mening ger
            till känna att « lokaliseringen av tjänsten får bli beroende av
            vid vilken forskningsenhet innehavaren önskar förlägga sin forskningsverksamhet.
            En riksprofessur av detta slag bör behandlas som en forskningsrådsprofessur
            som på motsvaran- de sätt placeras vid ett lärosäte först i samband
            med utnämningen. Självfallet skall innehavaren, oavsett placering
            i landet, ha ansvaret för samordningen av verksamheten på ifrågavarande
            områden mellan SLU (Sveriges lant- bruksuniversitet) och SVA (statens
            veterinärmedicinska anstalt).
          </p>
          <p xml:id="i-7m7WB1XqxF2sFunra1vAA4">
            Hemställan
          </p>
          <p xml:id="i-29boou56TM4epjknzYpxsq">
            Mot bakgrund av ovanstående hemställer jag att riksdagen ger
            regeringen till känna vad som i motionen anförts beträffande 1.
            inrättandet av en tjänst som professor i tillämpad näringsforskning,
          </p>
          <pb facs="riksdagen-motions-pdf/data/198485/mot_198485__2853/mot_198485__2853-004.pdf"/>
          <fw xml:id="i-7xfwHnghH62DMxt4W6h5DJ">
            Mot. 1984/85:2853 12
          </fw>
          <p xml:id="i-3kjjbUxPmPi2MLSP25cSbi">
            2. placeringen av professuren i vattenbruk, särskilt fiskodlingens
            biologi och teknik,
          </p>
          <p xml:id="i-93wWMx3Mz9Ub9LM8SX4EiX">
            3. behovet av en bättre regional balans i produktutvecklingsarbetet
            m.m.
          </p>
          <p xml:id="i-GpWCw37ZjyBUgWo5FqChtw" type="date">
            Stockholm den 11 mars 1985
          </p>
          <div xml:id="i-Nfy1KTgMiZx5M2icXS6hw7" type="signatureBlock">
            <p xml:id="i-3K17GvS47sxpENeTcxaQNe" who="i-RhK7jwyF7YTEXMoQMKuYsb" type="signature">
              ARNE NYGREN (s)
            </p>
          </div>
        </div>
      </div>
    </body>
  </text>
</TEI>
