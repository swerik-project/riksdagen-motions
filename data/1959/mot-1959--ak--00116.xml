<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--ak--00116">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__116/mot_1959__ak__116-001.pdf"/>
      <fw xml:id="i-NVSxrgzqP9J8vGH3LvaVmb">
        6 Motioner i Andra kammaren, nr 116 år 1959
      </fw>
      <div xml:id="i-7FVMUvSh1xDQVS8zJ6e9X6" type="motHeader">
        <div xml:id="i-YbMTaZrgXqsMP12f6awzdk" type="motTitle"/>
        <div xml:id="i-QMojYJD1m2UDjrHCbydRJB" type="motSubmissionInfo"/>
      </div>
      <div xml:id="i-TDH9MJCWy1mmcnH4Jgn6s8" type="motBody">
        <div xml:id="i-98HhznPyuRaaJA67SCLPjX">
          <p xml:id="i-RqcxHcwM75LUuDx3iNrKDc">
            Nr 116
          </p>
          <p xml:id="i-UL41R3aTXqXm2PSD3X5KuV">
            Av herrar Darlin och Nordgren, om åtgärder i syfte att stödja
            den mindre företagsamhetens kontakter med den internationella
            marknaden.
          </p>
          <p xml:id="i-GhuoeeV9PjC1dZe9LFkzqT">
            Svenska produkter som söker sig ut på exportmarknaderna möter
            ett för varje dag alltmera ökat motstånd. Till följd av bland
            annat ett oför- månligt kostnadsläge har många svenska produkter
            prismässigt sett ett ogynnsamt utgångsläge. Den svenska kvaliteten
            är visserligen fortfarande ett bärande försäljningsargument men
            kan inte alltid hävda sig i en kon- kurrens med lägre priser och
            långa krediter. Många länder har vidtagit långtgående statliga
            stödåtgärder för att ytterligare intensifiera tidigare exportansträngningar.
            För att under dessa förhållanden kunna hävda den svenska exporten
            erfordras avsevärda allmänna såväl som enskilda initiativ och
            åtgärder. Det är därvid inte minst av vikt att nya produkter söker
            sig ut på exportmarknaden. Särskilt bör den svenska småindustrien
            nå en större exportandel än vad fallet är för närvarande. Vid
            en närmare gransk- ning av den mindre industriens möjligheter
            att öka sin export finner man vissa för denna del av vår industri
            alldeles speciella förhållanden, vilka måste beaktas. I många
            fall kan den mindre industrien uppvisa produkter som borde ha
            goda förutsättningar för export. Hit hör exempelvis sådana produkter
            som bygger på uppfinningar och på högt uppdriven teknisk skicklighet.
            Ofta saknas emellertid såväl erfarenhet som finansiella förut-
            sättningar för att på ett framgångsrikt sätt föra ut dessa produkter
            på exportmarknaderna. Vissa åtgärder i form av rådgivning och
            exportkreditförsäkring har vid- tagits eller är under planering
            för att avhjälpa dessa brister. Trots dessa åtgärder når inte
            alltid därför lämpade produkter ut till de främmande marknaderna.
            Själva introduktionsarbetet har många gånger verkat av- skräckande.
            Det krävs bland annat deltagande i internationella mässor och
            utställningar — en insats som kräver tillgång på kapital, men
            vars möj- ligheter och resultat man på förhand har svårt att överblicka.
            I fråga om den sektor av exportfrämjande åtgärder som täckes av
            delta- gande 1 mässor och utställningar utomlands har från olika
            länders sida om- fattande ansträngningar vidtagits för att hjälpa
            och stödja exportindustrien. För svensk exports del skulle en
            motsvarande effekt kunna nås genom att skapa garantier för en
            fond ur vilken företag med för export lämpade
          </p>
          <pb facs="riksdagen-motions-pdf/data/1959/mot_1959__ak__116/mot_1959__ak__116-002.pdf"/>
          <fw xml:id="i-StPVy44TSQgWf6Yfycsvdp">
            Motioner i Andra kammaren, nr 116 år 1959 7
          </fw>
          <p xml:id="i-Vj5iMrDaicSA5hm5aQaNL3">
            produkter skulle kunna erhålla lån, vilka skulle möjliggöra ett
            deltagande i internationella mässor och utställningar. Genom att
            vid utfärdande av kreditgaranti för ett dylikt lån eller vid en
            direkt långivning uttaga en mindre engångsavgift skulle täckning
            kunna erhållas för den förlustrisk som kan föreligga. Lån ur en
            sådan särskilt upprättad fond skulle kunna göras amorteringsfritt
            under förslagsvis två å tre år. Skapandet av en fond för detta
            ändamål skulle ytterligare bidraga till att skapa förutsättningar
            för en ökad svensk export. I och med utvidgandet av den svenska
            kronans konvertibilitet kommer anspråken på vårt lands valutareserv
            att öka, varför alla ansträngningar för att öka den svenska exporten
            måste vidtagas. En exportökning innebär bland annat, att det skapas
            förutsättningar för en förbättrad sysselsättning. Med hänvisning
            till vad sålunda anförts hemställer vi, att riksdagen måtte i
            skrivelse till Kungl. Maj:t hem- ställa, att Kungl. Maj:t måtte
            låta undersöka möjligheterna att genom kreditgaranti eller på
            annat sätt stödja den mindre företagsamheten i vad avser dess
            behov av kontak- ter med den internationella marknaden på mässor
            och ut- ställningar i utlandet samt för riksdagen snarast framlägga
            förslag i frågan.
          </p>
          <p type="date" id="i-QN8kMnZak3Pe8FynDPuZrN">
            Stockholm den 26 januari 1959
          </p>
          <p xml:id="i-KNu6NkgL7WoaK4T4K8Dv66" type="signatureBlock">
            Gösta Darlin Hans Nordgren
          </p>
        </div>
      </div>
    </body>
  </text>
</TEI>
