<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00269">
  <teiHeader>
    <fileDesc>
      <titleStmt>
        <title>om förbud mot flygbesprutning av lövskog</title>
        <author>av Björn Eliasson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om förbud mot flygbesprutning av lövskog</title>
          <idno type="rdwebb">G102269</idno>
          <rs type="number">269</rs>
          <ref type="dokument_url_text">http://data.riksdagen.se/dokument/G102269/text</ref>
          <ref type="dokument_url_html">http://data.riksdagen.se/dokument/G102269</ref>
          <ref type="dokumentstatus_url_xml">http://data.riksdagen.se/dokumentstatus/G102269</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QRZBEezfjd3VoKpFXKhXzr</idno>
            <name>BJÖRN ELIASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6J1joFvFHPkqoFzNFfxEV4</idno>
            <name>BRITTA HAMMARBACKEN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-BbKFhjo9kAo4oaRua8qzJo</idno>
            <name>ARNE PERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-K5xv4oCErCZbkmjE6NDTKr</idno>
            <name>BERTIL FISKESJÖ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-8Db8jR6saTELpLZLDGAjHE</idno>
            <name>BIRGITTA HAMBRAEUS</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7Qn437nsCtY8PdYdP416y8" type="signed"/>
        <correspContext corresp="i-7Qn437nsCtY8PdYdP416y8">
          <note type="signatory" corresp="i-QRZBEezfjd3VoKpFXKhXzr"/>
          <note type="signatory" corresp="i-6J1joFvFHPkqoFzNFfxEV4"/>
          <note type="signatory" corresp="i-BbKFhjo9kAo4oaRua8qzJo"/>
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-8Db8jR6saTELpLZLDGAjHE"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__269/mot_197778__269-001.pdf"/>
      <fw xml:id="i-4WCQRzSmjwEpVWdbmbjTE6">
        Motion 1977/78:269
      </fw>
      <div type="motHeader" xml:id="i-FKAjwG6WaCibpyAdW2ngxF">
        <div type="motTitle" xml:id="i-XKezfcGeadXaqnr43xeYvq"/>
        <div type="motSubmissionInfo" xml:id="i-XxkvJMeyXJx8iuqwQfL2sS"/>
      </div>
      <div type="motBody" xml:id="i-Q2KdLXYWQSJJ9sfBY4cNJw">
        <div xml:id="i-REo69SuEEumbj15DbWFMiF">
          <p xml:id="i-HEFPdaYxworQSeBqUuZ8zL">
            av Björn Eliasson m. fl. om förbud mot flygbesprutning av lövskog
          </p>
          <p xml:id="i-QDhZbDzyMEFDR78Mhr7Xfj">
            Den omfattande giftanvändningen i vårt samhälle rubbar den ekologiska
            balansen. De kemiska medlen ökar i antal, och vi har inte tillräcklig
            kunskap om gifternas verkan och deras oönskade effekter på lång
            sikt i vår miljö och därmed också på oss själva. Det är därför
            viktigt att samhällets åtgärder inriktas på säkra och biologiskt
            riktiga alternativ till giftanvändningen. Inom skogsbruket kan
            åtskilligt göras för att ersätta de skogsbruksmetoder som förutsätter
            giftanvändning med biologiskt rimliga. Ett viktigt steg i detta
            syfte är att ersätta den kemiska bekämpningen av lövskogen med
            vanlig manuell röjning. Den kemiska bekämpningen av lövskogen
            möjliggörs genom att gifterna kan spridas av flygplan från luften.
            Det är billigare så än att röja manuellt. Därmed är det också
            slut med fördelarna. I stället uppstår en mängd problem dels av
            ekologisk natur, dels för lokalbefolkningen som tvingas leva under
            dessa förhållanden. Den kemiska lövbekämpningen är en schablonmässig
            metod. Giftmolnet träffar allt, och följderna är svåra att kontrollera.
            Det förekommer ofta att områden som inte är avsedda för besprutning
            får en dos av giftet. I de flesta fall har det rört sig om angränsande
            skogsmark, men det har också hänt att bebyggelse drabbats rätt
            långt ifrån spridningsområdet. Metoden är effektiv. Den gör ingen
            skillnad vare sig det finns löv under eller ej. Ytorna som behandlas
            är sällan homogent täckta med lövsly. Där det inte finns något
            löv sprids ändå giftet och dödar den markvegetation som tillhör
            gruppen tvåhjärtbladiga växter. De tvåhjärtbladiga växterna är
            den dominerande delen av svensk flora och i den ingår bl. a. de
            olika bärarterna. Flygbesprutningarna har framkallat djup oro
            hos människor i berörda områden. Man känner vanmakt över att inte
            kunna påverka. Allemansrätten inskränks. Besprutningarna sker
            ofta nära bebyggelse och vattentäkter, över betesmarker, bärmarker
            och vattendrag. I ett flertal kommuner har hälsovårdsnämnderna
            agerat för att i enskilda fall försöka begränsa eller stoppa besprutningarna
            utan framgång. Man har inte lyckats vare sig det varit i närheten
            av bebyggelse eller där skogsbete förekommer. Det är anmärkningsvärt
            att kommunernas hälsovårdsnämn- der, som enligt lagen om hälso-
            och miljöfarliga varor har ansvaret för övervakningen vid spridningen
            av kemiska preparat i skogsbruket, inte har någon möjlighet att
            följa upp detta ansvar. Det är ju ändå kommunerna som har den
            lokala överblicken och kontakten med lokalbefolkningen. Skogsbo-
            lagen har heller inte varit villiga till några som helst eftergifter.
            Det är inte
          </p>
          <pb facs="riksdagen-motions-pdf/data/197778/mot_197778__269/mot_197778__269-002.pdf"/>
          <fw xml:id="i-KJH1Ljf1CKBun732QPzbe9">
            Mot. 1977/78:269 5
          </fw>
          <p xml:id="i-JZLafdXJrWuAYWUqk2SdXd">
            svårt att förstå att människor känner vanmakt. I många glesbygder
            är behovet av sysselsättning stort. Med samhällets bistånd försöker
            man klara sysselsättningen bl. a. med satsningar på turism och
            friluftsliv. Det torde emellertid vara svårt att klara dessa projekt
            om flygplan sprider gifter i omgivningen under den bästa turistsäsongen.
            Möjligheten för glesbygdsbefolkningen att utnyttja allemansrätten
            för att sälja rekreation och friluftsliv går förlorad. En övergång
            till vanlig röjning medför inga konflikter med dessa satsningar,
            i stället skapas ytterligare sysselsättning med skogsvårdsarbeten.
            Det är viktigt att en utveckling av det manuella skogsvårdsarbetet
            sker i stället för den avveckling som sker i dag till förmån för
            besprutning med kemikalier, inte minst för att kunna tillvarata
            röjningsvirket och lövskogen för produktion av vedbränslen eller
            metanol. Bortsett från att den manuella röjningen ger människor
            välbehövlig sysselsättning i glesbygder har den metoden andra
            fördelar. Den ger möjlighet till att maximalt fylla bestånden
            på skogsplanteringar. Återbeskog- ningen efter avverkning sker
            till största delen genom plantering, och denna beräknas öka. Det
            bildas alltid luckor efter plantering, om man röjer manuellt kan
            dessa luckor fyllas igen med lövskog samtidigt som döda eller
            skadade barrträd tas bort. Röjningen innebär inte att färre barrträd
            växer upp utan ett maximalt utnyttjande av marken och samtidigt
            miljövinster. Man kan reglera trädslagsblandningen efter markens
            beskaffenhet, jordmån, läge osv. Det innebär att man skapar en
            blandskog, i motsats till den kemiska metoden där man riktar in
            sig på en ren barrskog. Björken har betydelse för barrträdens
            tillväxt. Tar man bort björken slipper visserligen barrträden
            konkurrens, men de får stå i magrare jord och på fuktigare mark,
            vilket i längden inverkar negativt på barrträdens tillväxt. Genom
            det årliga lövfallet underhålls humustäcket och de mikroorganismer
            som betyder så mycket för näringsmobiliseringen i marken. Lövskogen
            medför ökad mikrobaktivitet och utbudet av marknäring blir större.
            Genom flygbesprutning har man begått misstaget att spruta bort
            lövet i områden där det skulle ha fyllt en viktig uppgift som
            klimatskydd för tallens föryng- ring. Inblandning av björk i tallbestånd
            kan reducera skadeinsekters inverkan och därmed förhindra en nedsättning
            av tillväxten hos barrträden. Alterna- tivt kan man då jämföra
            med den kemiska bekämpningen, där de döende lövträden angrips
            av skadeinsekter som massförökas och kan verka hämmande på barrskogens
            tillväxt. I en studie över herbicidbehandlade områden i Norrland
            redovisas dessutom flera iakttagelser av sjukdomar på unga barrträd
            som kan ha förorsakats av besprutning till följd av nedsatt tillväxt.
            Efter gammal granskog är markens PH-värde lågt, dvs. marken har
            onormalt hög surhetsgrad. Lövet som då drar fram på hygget har
            basisk effekt och höjer därmed markens PH-värde. Lövskogen motverkar
            försurningen av markerna, ett förhållande som måste betraktas
            som positivt när det i dag
          </p>
          <pb facs="riksdagen-motions-pdf/data/197778/mot_197778__269/mot_197778__269-003.pdf"/>
          <fw xml:id="i-Epp5jZ3UeQyCuY8mgGAijo">
            Mot. 1977/78:269 6
          </fw>
          <p xml:id="i-QJnon2dm8egd3kRBijMUbo">
            allmänt anses att svavelnedfallets försurande effekt avsevärt
            försämrar skogens tillväxt. I naturvårdsverkets skrift ”Sjöar
            under påverkan” anges att en bidragande orsak till försurningen
            i mark och vatten är övergången från löv- och blandskogar till
            rena barrskogar. Besprutningarna anses ge en indirekt gödningsverkan
            genom att närings- ämnen i den döda växtlighetens rot- och bladdelar
            snabbt blir tillgängliga för överlevande växter. Denna gödningseffekt
            är större än vid mekanisk röjning. Frågan är om inte denna frigörelse
            av näringsämnen också kan leda till utlakning av näringsämnen
            från de besprutade områdena. Försök som gjorts i New Hampshire
            i norra USA tyder på detta. Efter en intensiv besprutning av fenoxisyror
            steg halten kväve i vattnet från hygget till den nivån att det
            var giftigt att dricka. Försvinner näringsämnen från marker som
            besprutats är detta en förlust som i näringsfattiga och känsliga
            områden kan få en avsevärd effekt på skogens tillväxt. Förlusten
            måste då kompenseras med gödsling. En uppblandning av barrskog
            med lövskog har många mycket positiva effekter som inte kan utnyttjas
            genom den kemiska bekämpningen, och detta kan visa sig katastrofalt
            på längre sikt och leda till oönskade korrigeringar. I likhet
            med andra ingrepp i naturen innebär den kemiska lövbekämp- ningen
            en allvarlig förändring av ekosystemet. Förändringarna för djurlivet
            tar sig uttryck i minskad tillgång på föda för älg, rådjur, hare
            och skogsfågel. Minskad tillgång på vinterfoder gör det svårare
            för dem att överleva. Avlövningen förstör miljön och födotillgången
            för harr och bäcköring, fiskarter som dessutom är speciellt känsliga
            för fenoxisyror. Insekter som utgör föda åt många fågelarter och
            som är knutna till lövträden försvinner. Man skulle därför kunna
            tala om en tyst vår efter besprutningen. Från att ha varit en
            skog med en mångfald av hemvist för många arter, förändras den
            till ett livsrum för ett fåtal. I den kemiska lövbekämpningens
            tjänst används mestadels fenoxisyror men även andra preparat testas.
            Förra året förbjöds preparaten av typen 2,4,5- T, den typ som
            betraktades som mest riskabel från hälso- och miljösynpunkt. Beslutet
            om detta förbud var välkommet, men osäkerheten beträffande hälsoriskerna
            med de preparat som används i dag och de nya som nu utprovas finns
            fortfarande. Härtill tillkommer de ekologiska effekterna av besprut-
            ningarna samt bestående oro och vanmakt hos människor inför dessa.
            Det är viktigt att skogsbruksmetoderna inriktas mot mer acceptabla
            former från ekologisk synpunkt, där förhållandet är att blandskogen
            har bättre växtkraft än de rena barrskogarna. Behovet av sysselsättning
            i skogsvårdsarbete i glesbygder och tillvaratagande av lövskog
            och röjningsvirke för produktion av ved och metanol är andra skäl
            för en övergång från flygbesprutningar till att utveckla det manuella
            skogsvårdsarbetet.
          </p>
          <pb facs="riksdagen-motions-pdf/data/197778/mot_197778__269/mot_197778__269-004.pdf"/>
          <fw xml:id="i-XbVy72rrs7Qv6eVpnJ6Vb3">
            Mot. 1977/78:269 7
          </fw>
          <p xml:id="i-6ng9frYFnGJsUfzn2cAdd6">
            Med hänvisning till det anförda hemställs att riksdagen beslutar
            att hos regeringen begära förslag, innebä- rande att flygbesprutningarna
            i skogen upphör och ersätts med manuell röjning, enligt vad som
            anförts i motionen. Stockholm den 11 januari 1978 BJÖRN ELIASSON
            (c) BRITTA HAMMARBACKEN (c) BERTIL FISKESJÖ (c) ARNE PERSSON (c)
            BIRGITTA HAMBRAEUS (c)
          </p>
        </div>
      </div>
    </body>
  </text>
</TEI>
