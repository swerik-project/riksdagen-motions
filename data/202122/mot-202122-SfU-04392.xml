<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-04392">
  <teiHeader>
    <fileDesc>
      <titleStmt>
        <title>med anledning av skr. 2021/22:82 Riksrevisionens rapport om neddragningarna hos Migrationsverket 2017–2020</title>
        <author corresp="i-MEQoHPb6qh2nYtPCAZQYv3">av Maria Malmer Stenergard m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4392 av Maria Malmer Stenergard m.fl. (M)</title>
          <idno type="rdwebb">H9024392</idno>
          <rs type="number">4392</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9024392/text</ref>
          <ref type="dokument_url_html">http://data.riksdagen.se/dokument/H9024392</ref>
          <ref type="dokumentstatus_url_xml">http://data.riksdagen.se/dokumentstatus/H9024392</ref>
          <ref type="docx">http://data.riksdagen.se/fil/F7374931-272E-46F7-A77C-98809AF62899</ref>
          <ref type="pdf">http://data.riksdagen.se/fil/3B2A7621-3B01-41E0-B617-4E6850ECE021</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-SUAEH6RCke4pVRKPPGZ14p</idno>
            <name>Mattias Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KvKhrEa3hJDxAgEGxpLp41</idno>
            <name>Katarina Brännström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DHyJnTqHxJuz92Y1rFf2i4</idno>
            <name>Arin Karapet</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-6ruCvq43bT8LMJiVTZpVMm</idno>
            <name>Ann-Sofie Alm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WEocZKQt9e7TdgEfSqb6rK" type="basedOn"/>
        <correspContext corresp="i-WEocZKQt9e7TdgEfSqb6rK">
          <ref>Skrivelse 2021/22:82</ref>
        </correspContext>
        <correspAction xml:id="i-DfYEJjjuZyMcSVgcW4afZr" type="signed"/>
        <correspContext corresp="i-DfYEJjjuZyMcSVgcW4afZr">
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-SUAEH6RCke4pVRKPPGZ14p"/>
          <note type="signatory" corresp="i-KvKhrEa3hJDxAgEGxpLp41"/>
          <note type="signatory" corresp="i-DHyJnTqHxJuz92Y1rFf2i4"/>
          <note type="signatory" corresp="i-6ruCvq43bT8LMJiVTZpVMm"/>
        </correspContext>
        <correspAction xml:id="i-QfAFHbJB2qH6yLdkxQKXL1" type="submitted">
          <date when="2022-02-07"/>
          <time when="16:05:41"/>
        </correspAction>
        <correspAction xml:id="i-3NTjKGqKSCYRWZ9pNXBwXM" type="reviewed">
          <date when="2022-02-08"/>
          <time when="15:39:14"/>
        </correspAction>
        <correspAction xml:id="i-AeeuebHmRxwZzP5AehFwxd" type="dismissed">
          <date when="2022-02-15"/>
        </correspAction>
        <correspAction xml:id="i-MXmDGSU6aJNsc4YFKz6Sg" type="referred">
          <date when="2022-02-16"/>
        </correspAction>
        <correspAction xml:id="i-XJB1wbBtZgAGnurkXVBKwp" type="assigned">
          <date when="2022-10-12"/>
          <time when="11:30:21"/>
        </correspAction>
        <correspContext corresp="i-XJB1wbBtZgAGnurkXVBKwp">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-TfrEtwi9BfHAvTRsnSNQyn" type="behandlas_i"/>
        <correspContext corresp="i-TfrEtwi9BfHAvTRsnSNQyn">
          <ref type="uppgift">2021/22:SfU15</ref>
          <ref type="ref_dok_id">H901SfU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU15</ref>
          <ref type="ref_dok_titel">Riksrevisionens rapport om neddragningar hos Migrationsverket 2017-2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7yHWTPrAw448FaQWQLiGFE" type="motHeader">
        <div xml:id="i-72NrHNVT3b4AuaEcQcKPi7" type="motTitle">
          Motion till riksdagen 2021/22:4392 av Maria Malmer Stenergard
          m.fl. (M) med anledning av skr. 2021/22:82 Riksrevisionens rapport
          om neddragningarna hos Migrationsverket 2017–2020
        </div>
      </div>
      <div xml:id="i-2Qd6vde1PKpzZGKRKafmux" type="motBody">
        <div xml:id="i-9kUUur5HFttxjBhvatSSWP" type="motProposal" subtype="förslag">
          <head xml:id="i-BrRS6JsfzHFJ5arGAbvCXD">
            Förslag till riksdagsbeslut
          </head>
          <list xml:id="i-ULZeFY932eiVxEPopGAVxt" style="ol">
            <item xml:id="i-MSr3FzETLaJbEEemheJfzH">
              Riksdagen ställer sig bakom det som anförs i motionen om att
              regeringen behöver se över och skärpa sin styrning och uppföljning
              av Migrationsverkets verksamhet och tillkännager detta för regeringen.
            </item>
            <item xml:id="i-3qox2dHxVhnWm33S3VqdAh">
              Riksdagen ställer sig bakom det som anförs i motionen om uppföljning
              av Migrationsverkets tillämpning och efterlevnad av säkerhetsskyddsrelaterade
              regler och myndighetens egna styrdokument på området och tillkännager
              detta för regeringen.
            </item>
          </list>
        </div>
        <div xml:id="i-47JRj4biMpHf6L31ymJou8" type="motContent">
          <head xml:id="i-8DRgZKNygk4dS3t1APpAC1" type="h1">
            Bakgrund
          </head>
          <p xml:id="i-JNUJRNJ7sDFAMdpEj4q9Am">
            Migrationsverket har i takt med ett minskat mottagande av asylsökande
            och minskade anslag under 2016–2020 genomfört betydande neddragningar
            på verksamhet, personal, lokaler och tillgångar. I Riksrevisionens
            rapport framgår resultatet av granskningen av om denna omställning
            har styrts och genomförts på ett ändamålsenligt sätt.
          </p>
          <p xml:id="i-ERzgpTCwLbU6Mk66gXuTzE">
            Granskningen visar bl.a. att Migrationsverket inte har nått uppsatta
            mål under omställningen, att personalneddragningarna inte har
            genomförts ändamålsenligt, att avvecklingen av lokaler i huvudsak
            har fungerat, men att avvecklingen av tillgångar delvis har brustit.
          </p>
          <p xml:id="i-AAffqq9rs5WsUaaFyPWQJZ">
            Riksrevisionen lämnar tre rekommendationer till regeringen:
          </p>
          <list xml:id="i-JUwLkjTi1XyXQTWvE3CwNF" style="ul">
            <item xml:id="i-DpVQHQxh7qJgvQunnCTESA">
              Iaktta försiktighet med att initiera snabba besparingar i statlig
              verksamhet på basis av förväntade men osäkra effektiviseringar.
              Detta i syfte att minska risken för kompetensförlust, avbruten
              verksamhetsutveckling och försämrad produktivitet i samband med
              omställningar.
            </item>
            <item xml:id="i-JMnrUYZ55sgogzVdeZ24LT">
              Överväg att införa nya stödfunktioner för avveckling av statliga
              tillgångar.
            </item>
            <item xml:id="i-6h3CJidEco7pQwL9ZG8L1c">
              Säkerställ tydlig reglering och rutiner för myndigheternas avveckling
              av utrustning som kan innehålla sekretessbelagd eller integritetskänslig
              information.
            </item>
          </list>
          <p xml:id="i-6KcszXKsHJh3UCgF5FwEid">
            Moderaterna berör nedan den första och sista av Riksrevisionens
            rekommendationer.
          </p>
          <head xml:id="i-WS6LpRczqrrHmZSNUq63Du" type="h1">
            Iaktta försiktighet med att initiera snabba besparingar i statlig
            verksamhet på basis av förväntade men osäkra effektiviseringar
          </head>
          <p xml:id="i-7FGV3ecKGAAfVnEVGMU4fo">
            Regeringen instämmer förvisso i Riksrevisionens uppfattning att
            det är viktigt att vara försiktig med att initiera snabba besparingar
            i statlig verksamhet på basis av förväntade men osäkra effektiviseringar.
            Samtidigt menar regeringen att det är viktigt att den ställer
            krav på att verksamheter som finansieras med skattemedel bedrivs
            så ändamålsenligt och effektivt som möjligt och att anslagen anpassas
            till det. Moderaterna menar att kravställande inte står i motsatsförhållande
            till Riksrevisionens rekommendation.
          </p>
          <p xml:id="i-QyKag6aEc2nsVc2JEnH9Ts">
            Regeringen delar inte fullt ut Riksrevisionens slutsats att regeringen,
            under framför allt 2017–2018, var alltför optimistisk i sin budgetplanering.
            Vidare anser regeringen att bristen på måluppfyllelse inte huvudsakligen
            är en konsekvens av det minskade anslaget utan snarare förklaras
            av brister i kompetensförsörjningen och avsaknad av en tydlig
            strategi i myndighetens omställningsarbete. Samtidigt är det svårt
            att bortse från att omfattningen på neddragningen riskerade att
            påverka kompetensförsörjningen och genomförandet av de utvecklingsinsatser
            som antogs ge upphov till effektiviseringen. För som Riksrevisionen
            påpekar finns det en risk för en negativ spiral där besparingar
            ska kompensera produktivitetsökningar, men där produktivitetsökningarna
            fördröjs eller uteblir just på grund av besparingarna. Följden
            kan bli att besparingar på förvaltnings­anslaget snarare leder
            till ökade kostnader på andra anslag, som potentiellt överstiger
            besparingarna.
          </p>
          <p xml:id="i-U59w3mcNmoA9idevGrTbkM">
            Att Migrationsverket har ett ansvar för bristerna i omställningsarbetet
            framgår av Riksrevisionens rapport. Samtidigt menar Moderaterna
            att det framstår som att regeringen inte till fullo vill kännas
            vid sitt ansvar i sammanhanget.
          </p>
          <p xml:id="i-DFKHhKSLnfNmzx9ZE4rwhu">
            Av Riksrevisionens rapport framgår att företrädare för både Regeringskansliet
            och Migrationsverket beskriver dialogen mellan regeringen och
            myndigheten om budget- och planeringsfrågor som god. Därmed torde
            det ha funnits förutsättningar för att i tid sätta in åtgärder
            som åtminstone minskat diskrepansen mellan målsättningar för produktivitet
            och budget och utfallet. Den goda dialogen och det faktum att
            det handlar om en av de senaste decenniernas största och snabbaste
            neddragningar i statsförvalt­ningen talar även för att regeringen
            haft goda möjligheter till insyn i och intresse av att säkerställa
            att omställningsprocessen hanterats ändamålsenligt. I denna riktning
            talar också regeringens egna uttalande i skrivelsen om att den
            kommer att fortsätta att följa myndighetens omställning och effektivisering
            med en tät dialog.
          </p>
          <p xml:id="i-LNc438xQZrMYH4eTiLpsdX">
            Eftersom Riksrevisionens samlade bedömning är att Migrationsverkets
            omställning inte till fullo har genomförts på ett ändamålsenligt
            sätt finns mot bakgrund av det som nämnts ovan anledning att ifrågasätta
            regeringens styrning och uppföljning av Migra­tionsverket. Det
            gör även den omständigheten att de i rapporten påtalade bristerna
            uppkommit samtidigt som regeringen, enligt skrivelsen, sedan 2016
            i sin styrning av Migrationsverket fokuserat på att förbättra
            den strategiska styrningen liksom ekonomistyrningen.
          </p>
          <p xml:id="i-5y9t6Hk8CiDwGsTebsU2w9">
            Även Statskontorets rapport Myndigheternas arbete med personer
            som ska återvända till sitt hemland – analys och förslag för att
            effektivisera verksamheten (2022:1) ger stöd för att det finns
            mer att önska i fråga om regeringens styrning och uppföljning
            av Migra­tionsverkets verksamhet. Moderaterna anser därför att
            regeringen behöver se över och skärpa sin styrning och uppföljning
            av Migrationsverkets verksamhet för att säkerställa att den bedrivs
            effektivt och ändamålsenligt och möjliggör för regeringen att
            sätta in åtgärder i tid.
          </p>
          <head xml:id="i-VWqVx3tuDhMaVVNuWNr9zT" type="h1">
            Säkerställ tydlig reglering och rutiner för myndigheternas avveckling
            av utrustning som kan innehålla sekretessbelagd eller integritetskänslig
            information
          </head>
          <p xml:id="i-U2RyuM9xpsdh4fPmYX1EqJ">
            Av Riksrevisionens rapport framgår att brister i Migrationsverkets
            interna styrning och kontroll medfört att det inte har gått att
            spåra vad som har hänt med lös egendom som it‑utrustning och mobiltelefoner.
            Moderaterna instämmer i Riksrevisionens påpekande att det är en
            allvarlig brist i och med att utrustningen kan innehålla sekretessbelagd
            eller integritetskänslig information.
          </p>
          <p xml:id="i-5gBqva9SPkPuUUY1vSUteF">
            Regeringen anser att det inte finns behov av tydligare reglering
            och rutiner från regeringens sida för myndigheternas avveckling
            av utrustning som kan innehålla sekretessbelagd eller integritetskänslig
            information. I skrivelsen nämner regeringen säkerhetsskyddslagen,
            säkerhetsskyddsförordningen, förordningen om krisberedskap och
            bevakningsansvariga myndigheters åtgärder vid förhöjd beredskap
            samt Myndig­heten för samhällsskydd och beredskaps föreskrifter
            om säkerhetsåtgärder i informa­tionssystem för statliga myndigheter.
            Regeringen understryker särskilt vikten av att alla verksamhetsutövare
            följer säkerhetsskyddslagens och säkerhetsförordningens krav på
            hantering av säkerhetskänsliga uppgifter.
          </p>
          <p xml:id="i-2kon2kuVQz7UjY1zJYVAP2">
            Det är välkommet att Migrationsverket sedan 2019 har skärpt kontrollrutinerna
            för it-utrustning. Samtidigt behöver dessa kontrollrutiner följas
            upp, så att de tillämpas och är utformade på ett sätt som säkerställer
            att syftet med dem uppfylls i praktiken. Med tanke på allvaret
            i den av Riksrevisionen påtalade bristen, den verksamhet som Migra­tionsverket
            ansvarar för och att Säkerhetspolisen bl.a. betonat att säkerhet
            behöver prioriteras högre på den strategiska politiska nivån,
            hos våra myndigheter och i närings­livet samt att inte minst säkerhetsskyddet
            behöver förbättras finns här all anledning för regeringen att
            agera. Det räcker inte att slå sig till ro med att peka på befintlig
            lag­stiftning, utan regeringen behöver följa upp utvecklingen
            på Migrationsverket. En sådan uppföljning bör omfatta såväl myndighetens
            tillämpning av de regelverk som reger­ingen nämner i skrivelsen
            som myndighetens egna styrdokument rörande säkerhets­skydd och
            efterlevnaden av dessa.
          </p>
        </div>
        <div xml:id="i-Dj8xE4WQK1shQuQtYgP7sN" type="signatureBlock">
          <list xml:id="i-QrNoM9ffGF39RHZ7drDUKX">
            <item xml:id="i-WQUFX4XJoQwr8S7fEUZq1G" type="signature">
              Maria Malmer Stenergard (M)
            </item>
            <item xml:id="i-p4y8AgomrfP1Yiw2ndugm" type="signature">
              Mattias Karlsson i Luleå (M)
            </item>
            <item xml:id="i-A3swQiQ6incx9rjC1LmLod" type="signature">
              Katarina Brännström (M)
            </item>
            <item xml:id="i-9jjwJeE1yjpXX2E7gaAP6q" type="signature">
              Arin Karapet (M)
            </item>
            <item xml:id="i-FRZo7WfkPXb9eB2ZePf374" type="signature">
              Ann-Sofie Alm (M)
            </item>
          </list>
        </div>
      </div>
    </body>
  </text>
</TEI>
