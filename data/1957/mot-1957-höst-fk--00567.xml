<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957-höst-fk--00567">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957_höst_fk__567/mot_1957_höst_fk__567-001.pdf"/>
      <fw xml:id="i-4XgJM5KXcELmzZ3Z6C9fej">
        Nr 567 Motioner i Första kammaren, nr 567 år 1957 1
      </fw>
      <div xml:id="i-UcYt7YxJJ4X454r1zevV2F" type="motHeader">
        <div xml:id="i-2z82qgP5B3YbpdQxi4SNCh" type="motTitle"/>
        <div xml:id="i-XeBZbj36KtDSJWJ4Y5B1TS" type="motSubmissionInfo"/>
      </div>
      <div xml:id="i-Bt7aqiVyrWXDf7A94wg59w" type="motBody">
        <div xml:id="i-Dvrp35oFFgMNqeS1Bg33vR">
          <p xml:id="i-JtgH4cUBBqhEZzh49N9cvz">
            Nr 507
          </p>
          <p xml:id="i-DqmrfPPqYg7x2tMBymiahP">
            Av herr Werner m. fl., i anledning av Kungl. Maj:ts proposition
            angående vissa stödåtgärder i anledning av skadorna å 1957 års
            skörd.
          </p>
          <p xml:id="i-HAZGXyoeo54f72SDz4wXQs">
            Ärets skördeskador har i många fall varit så stora, att de enskilda
            jord- brukarna inte själva orkar bära förlusterna. Olika åtgärder
            som vidtagits eller föreslagits, såsom främst stödköp av skördeskadad
            brödsäd och stat- lig stödlånegivning, utgör givetvis en god hjälp.
            Men det står klart, att många jordbrukare härutöver måste få ett
            särskilt ekonomiskt stöd, om inte deras möjligheter att fortsätta
            jordbruksdriften skall äventyras. I den föreliggande propositionen
            nr 194 föreslås, att 40 000 000 kronor skall ställas till förfogande
            för bidrag till jordbrukare, som är i behov där- av på grund av
            lidna skördeskador. Bidragen avses skola utdelas efter individuell
            ansökan och prövning, och fördelningen av bidragen föreslås skola
            handhas på i stort sett samma sätt som fördelningen av de individu-
            ella skördeskadebidragen år 1955. Av bidragsbeloppet skall enligt
            proposi- tionen 25 000 000 kronor täckas genom avräkning på det
            belopp av 100 000 000 kronor, som enligt beslut av 1956 års riksdag
            skall avsättas till en jordbrukets skördeskadefond, och återstående
            15 000 000 kronor tagas av de medel, som i samband med jordbruksregleringen
            influtit eller inflyter genom upptagande av införselavgifter.
            Hela beloppet skall emeller- tid enligt förslaget förskotteras
            ur medel, som är anvisade på anslaget Prisreglerande åtgärder
            på jordbrukets område. Som underlag till förslaget i propositionen
            ligger bedömningen, att skördeminskningen innevarande höst i de
            av skadorna drabbade områdena skulle vara av storleksordningen
            160 009 000 kronor jämfört med utbytet av en skörd av den storlek,
            som i genomsnitt erhållits under senare år. Det är givetvis förenat
            med mycket stora svårigheter att få någon mera exakt mätning av
            de verkliga skördeskadeförlusterna. Det står emellertid klart,
            att de 160 000 000 kronor, som framräknats som skördebortfall,
            inte ger något verkligt uttryck för det inkomstbortfall som jordbruket
            åsamkats genom skördeskadorna. Såsom framgår av jordbruksnämndens
            skrivelse, är den angivna siffran ett uttryck för de kvantitetsförändringar,
            som inträf- fat i fråga om totalskörden, och vidare i görlig mån
            för kvalitetsskador i fråga om brödsäd. Men hänsyn har inte tagits
            till de prisavdrag som jord- brukarna åsamkats genom att en stor
            del av den leveransgilla brödsäden är grodd- och mältskadad. De
            kvalitetsskador, som inträffat i fråga om andra
          </p>
          <p xml:id="i-2ELf8FfEL6n2x3S7JQ7eJT">
            Bihang till riksdagens protokoll 1957. 3 samt. Ny 567
          </p>
          <pb facs="riksdagen-motions-pdf/data/1957/mot_1957_höst_fk__567/mot_1957_höst_fk__567-002.pdf"/>
          <fw xml:id="i-XjaFHAYkqrUqmDpDwTErok">
            2 Motioner i Första kammaren, nr 567 år 1957
          </fw>
          <p xml:id="i-CwXDVJvD8hkFUd5qdh12Yx">
            växtslag, främst fodersäd och i vissa områden vallväxter, har
            inte alls kun- nat komma med i bedömningen. Ifrågavarande kvalitetsförsämring
            be- tyder, att tillskottsfoder måste inköpas, om foderstaterna
            skall kunna balanseras på ett nöjaktigt sätt. Till följd av skördeskadorna
            har också torkningskostnaderna blivit onormalt höga beträffande
            såväl brödsäd som fodersäd. Härtill kommer betydande inkomstbortfall
            eller kostnadsök- ningar i olika avseenden, exempelvis genom att
            höstsådd inte kunnat genomföras i normal utsträckning genom att
            jordbrukarna i stor utsträck- ning måste inköpa sitt utsäde och
            inte minst genom de svåra bärgningsför- hållandena. Av det anförda
            framgår, att det inkomstbortfall, som jordbruket åsam- kats genom
            skördeskadorna, i verkligheten måste vara betydligt större än
            de angivna 160 000 000 kronorna. Vi vill vidare understryka, att
            det före- liggande undersökningsmaterialet måste betraktas som
            osäkert och att risk för felkällor i detsamma synes förefinnas.
            Enligt vissa uppgifter skulle t. o. m. en del rapporter till grund
            för skördeskadebedömningen ha för- kommit. Det är oss också bekant,
            att på vissa håll en helt annan bedöm- ning gjorts än den som
            ligger till grund för propositionen. Som exempel härpå kan vi
            anföra, att enligt bilaga 2 till propositionen i Hallands län
            86,4 proc. av höstvetet, 78,0 proc. av vårvetet och 84,9 proc.
            av rågen varit leveransgill vara, medan enligt rapport från Hallands
            lantmäns central- förening u. Pp. a. till statistiska centralbyrån
            kvarndugligheten i nämnda fall varit resp. 38,9, 12,9 och 54,2
            proc. Det bör också framhållas, att det undersökningsmaterial,
            som propositionen bygger på, avser tiden fram till den 15 oktober,
            då en stor del av skörden ännu inte var bärgad. Det synes sannolikt,
            att en skördeundersökning, avseende en senare tidpunkt, skulle
            utvisa ännu större förluster för jordbruket. Mot bakgrunden av
            det anförda synes det oss motiverat, att frågan om skördeskadornas
            omfattning upptages till förnyad prövning på grundval av allt
            material, som står till förfogande, även avseende tiden efter
            den 15 oktober. Därest en sådan undersökning ger vid handen, att
            skördeskadorna även från de i propositionen angivna utgångspunkterna
            varit av större omfattning än de 160 000 000 kronorna, bör det
            i propositionen nu före- slagna bidragsbeloppet på 40 000 000
            kronor höjas med erforderligt be- lopp. Enligt propositionen skall,
            såsom ovan anförts, de föreslagna bidragen till jordbrukare, som
            är i behov därav på grund av lidna skördeskador, finansieras till
            viss del genom medel, som enligt beslut av statsmakterna skall
            ställas till förfogande för bildande av en särskild skördeskadefond,
            och till viss del genom införselavgiftsmedel, vilka kan väntas
            ej bli be- hövliga för regleringsändamål under nu löpande prisregleringsperiod
            av
          </p>
          <pb facs="riksdagen-motions-pdf/data/1957/mot_1957_höst_fk__567/mot_1957_höst_fk__567-003.pdf"/>
          <fw xml:id="i-MWSUPEZxpAZgLMKM7zp5hp">
            Motioner i Första kammaren, nr 567 år 1957 3
          </fw>
          <p xml:id="i-TUkF6swPWD9gL4oU9tK4t2">
            3 år. Från jordbrukets förhandlingsdelegation framställdes vid
            förhand- lingarna önskemålet, att ett särskilt statsanslag skulle
            anvisas till be- stridande av kostnaderna. Jordbruksnämnden förklarade
            sig emellertid inte kunna biträda ett dylikt förslag. Enligt jordbruksnämndens
            uppfatt- ning bör frågan om de nödvändiga stödåtgärderna lösas
            på ett sätt, som ej innebär beviljande av särskilda statliga anslag
            för ändamålet. Den finan- sieringsmetod, som på grundval härav
            föreslås i propositionen, innebär, att pengar, som är avsedda
            för vissa angivna ändamål, tages i anspråk. Som motivering härför
            har angetts, att nedgången i skördeutfallet för jord- bruket i
            dess helhet icke är så stor, att 4-procentregein träder i tillämp-
            ning, samt att i de fall, då denna regel tidigare trätt i tillämpning
            vid skördeskador, jordbruket erhållit kompensation i form av bidrag
            eller på annat sätt endast för den del av inkomstbortfallet, som
            överstigit 4 procent. Det synes oss böra understrykas, att 4-procentregelns
            utformning av- sett det tidigare prissättningssystemet med totalkalkylen
            och den fort- löpande kostnadstäckningen för jordbruket i dess
            helhet. Vid nämnda system utgjorde 4-procentregeln en garanti
            för att det samlade jordbruket erhöll den avtalade totalinkomsten,
            sedan skälig självrisk beaktats. Det nu gällande prissättningssystemet,
            som innebär en fri prisbildning mellan vissa fastställda gränser
            och därmed en närmare anknytning till den inter- nationella marknadsutvecklingen,
            garanterar inte jordbruket någon viss fixerad inkomstsumma. Det
            nya prissättningssystemet förutsätter kom- plettering med dels
            en skördeskadeförsäkring, dels rätt till resultatutjäm- ning vid
            beskattningen. Den nuvarande modifierade 4-procentregeln gäller
            under ett övergångsskede i avvaktan på skördeskadeförsäkrings-
            och resultatutjämningsreformerna, och den kan givetvis endast
            i begränsad utsträckning garantera en nödvändig skördeskadereglering.
            I propositionen har också den gällande 4-procentregeln tillmätts
            en be- gränsad betydelse för bedömningen av den aktuella skördeskadefrågan.
            Oberoende av nämnda regel föreslås i propositionen, att bidrag
            skall utgå till jordbrukare efter individuell ansökan och prövning.
            Som motivering härför anföres, att skördeskadorna i vissa delar
            av landet ligger betydligt över den riskmarginal, som 4-procentregeln
            anger, samt att skadorna i ett betydande antal enskilda fall är
            så stora, att de överstiger vad jordbrukar- na själva rimligen
            kan bära. Härom torde enighet råda. Det bör i samman- hanget vidare
            framhållas, att jordbruket inte uppnått det inkomstläge, som avsågs
            vid beslutet om det nya prissättningssystemet. Viktiga produkt-
            slag har under lång tid legat under den nedre prisgränsen, och
            för oktober månad var realprisindextalet så lågt som 93,9. Den
            försämrade lönsam- heten minskar givetvis också motståndskraften
            mot skördeskadeför- lusterna.
          </p>
          <pb facs="riksdagen-motions-pdf/data/1957/mot_1957_höst_fk__567/mot_1957_höst_fk__567-004.pdf"/>
          <fw xml:id="i-4VMLvneE6VH23SEXJiMEuC">
            4 Motioner i Första kammaren, nr 567 år 1957
          </fw>
          <p xml:id="i-6dfVTDXdesvXj8aRqqfGKj">
            Den i propositionen anförda uppfattningen, att 4-procentregelns
            utform- ning skulle vara avgörande för hur de föreslagna bidragen
            skall finansi- eras, kan vi däremot inte dela. Vid sitt principbeslut
            år 1955 om det nya prissättningssystemet för jordbruket uttalade
            riksdagen bi. a.: ”Det torde slutligen vara självklart, att vid
            en katastrofartad utveckling för jord- bruket, exempelvis på grund
            av missväxt, särskilda stödåtgärder bör kun- na övervägas” (JoU
            1955: 39). Detta uttalande måste tolkas som ett ut- tryck för
            uppfattningen, att samhället har skyldighet att träda hjälpande
            till vid svåra skördeskador. Bibehållandet av 4-procentregeln
            under nu- varande övergångsskede måste i princip bedömas på samma
            sätt. Det kan också erinras om att konsumentrepresentanter i jordbruksnämndens
            råd vid behandling av överenskommelsen mellan jordbrukets förhandlingsdele-
            gation och jordbruksnämnden 1956 förklarade, att tillskjutande
            av ett sär- skilt belopp till den planerade skördeskadefonden
            varit att föredraga fram- för bibehållande av 4-procentregeln,
            vilket bör tolkas som uttryck för upp- fattningen, att samhället
            har att medverka till ett visst skördeskadeskydd. En statlig stödverksamhet
            vid skördekatastrofer måste jämställas med de statsbidrag, som
            utgår till arbetslöshetskassorna och andra statliga atgärder till
            arbetslöshetens bekämpande. I båda fallen gäller det skydd mot
            oförvållat inkomstbortfall. Årets skördeskador är, såsom framgår
            av jordbruksnämndens redo- görelse, i vissa delar av landet av
            mycket svårartad karaktär. I överens- stämmelse med vad vi ovan
            anfört måste det därför vara samhällets skyl- dighet att ekonomiskt
            medverka till en nödvändig skördeskadereglering. Vi delar alltså
            den av jordbrukets förhandlingsdelegation framförda upp- fattningen,
            att de föreslagna bidragen bör finansieras med särskilda stats-
            medel. Vi vill i sammanhanget vidare påtala, att nuvarande beskattnings-
            regler, som inte medger resultatutjämning, i verkligheten innebär,
            att de av skördeförlusterna drabbade jordbrukarna påföres större
            skattebörda än som på längre sikt svarar mot deras inkomster.
            Detta synes oss också utgöra motiv för att staten ekonomiskt bör
            medverka till skördeskade- regleringen. Den i propositionen föreslagna
            finansieringsmetoden innebär avsevärda försvagningar för jordbruket
            i fråga om den framtida skördeskadefonden och de regleringsändamål,
            som införselavgiftsmedlen avser att tjäna. En- ligt riksdagens
            beslut 1956 skall de 100 000 000 kronor, varav 25 000 000 Kronor
            nu enligt propositionen skulle få disponeras, utgöra en grundfond
            i ett planerat system för reglering av skördeskador. Avsikten
            har alltså varit, att dessa pengar inte skulle få tas i anspråk
            förrän ett nytt skörde- skaderegleringssystem satts i funktion.
            En grundfond på minst 100 000 000 kronor synes oss, i enlighet
            med vad som ursprungligen avsågs, nödvän-
          </p>
          <pb facs="riksdagen-motions-pdf/data/1957/mot_1957_höst_fk__567/mot_1957_höst_fk__567-005.pdf"/>
          <fw xml:id="i-3LpSo2LZx9zwViZs81hMu7">
            Motioner i Första kammaren, nr 56: ar 1957 5
          </fw>
          <p xml:id="i-Wmmi2eJEhNYqTrFV4FyXWA">
            dig för att en planerad skördeskadeförsäkring snabbt skall kunna
            vinna effekt. De inflytande införselavgifterna skall enligt riksdagens
            beslut 1955 och 1956 användas för regleringsändamål på jordbrukets
            område. För den hän- delse ett nämnvärt överskott av införselavgiftsmedel
            skulle uppstå, för- utsattes vid nämnda beslut, att detsamma inte
            skulle användas under inne- varande treårsperiod utan balanseras
            över till en kommande prissättnings- period. Först efter utgången
            av innevarande prissättningsperiod skulle statsmakterna fatta
            beslut om användningen av eventuella överskotts- medel. Enligt
            vår mening bör någon ändring inte ske i den av riksdagen be- slutade
            målsättningen i fråga om införselavgiftsmedlens användning. Det
            framstår som synnerligen angeläget, att möjligheterna till framtida
            stöd av en nödvändig jordbruksexport under innevarande eller följande
            pris- sättningsperiod inte äventyras genom att en del av medlen
            nu tages i an- språk för ändamål, för vilket de inte avsetts.
            Enligt jordbruksnämndens bedömning skulle visserligen vid innevarande
            prissättningsperiods slut ett överskott på 30 000 000 kronor föreligga,
            men nämnden framhåller själv, att beräkningarna bygger på delvis
            osäkra förutsättningar. Enligt de gäl- lande bestämmelserna skall
            importavgifterna för en viss produkt användas för att täcka förluster
            i samband med export av samma eller likartad pro- dukt. Om det
            medges, att införselavgiftsmedel överföres från den ena pro- duktgruppen
            till den andra efter den föreliggande exportsituationen, torde
            behovet av medel för nämnda regleringsändamål redan i nuvarande
            läge vara avsevärt större än som framgår av jordbruksnämndens
            redogörelse. Jordbruksnämnden pekar vidare på de förluster, som
            kan uppkomma för Föreningen Svensk spannmålshandel genom omhändertagande
            av skadad brödsäd och som avses att täckas av införselavgiftsmedel.
            I motionerna I: 562 och II: 707 har föreslagits, att den nedre
            prisgränsen skall gälla vid stödköpen. Vid en sådan prishöjning
            vid stödköpen, som vi förordar, skulle alltså ytterligare införselavgiftsmedel
            behöva tagas i anspråk. Med hänsyn till nuvarande ytterst ansträngda
            statsfinansiella läge delar vi emellertid uppfattningen, att det
            erforderliga anslaget av 40 000 000 kronor till bidrag åt jordbrukare
            i anledning av skördeskadorna inte bör belasta innevarande års
            statsbudget. I enlighet med vad som föreslagits i propositionen
            bör beloppet förskotteras ur anslaget Prisreglerande åtgär- der
            på jordbrukets område. Men bidragen bör inte finansieras genom
            de medel, som enligt beslut skall utgöra grundfond för en framtida
            skörde- skadeförsäkring, eller införselavgiftsmedel. Enligt vår
            mening kan det dock vara möjligt att tillfälligt låna det erforderliga
            beloppet av 40 000 000 kronor från ifrågavarande skördeskadefonds
            medel och införselavgifts-
          </p>
          <pb facs="riksdagen-motions-pdf/data/1957/mot_1957_höst_fk__567/mot_1957_höst_fk__567-006.pdf"/>
          <fw xml:id="i-2RhQmQQNdKLhbagKgj4V5f">
            6 Motioner i Första kammaren, nr 567 år 1957
          </fw>
          <p xml:id="i-48VY12Mh4HYikJS7dMhD51">
            medel. Vi förordar, att med återbetalningsskyldighet för staten
            sådant lån sker med 25 000 000 kronor ur det belopp av 100 000
            000 kronor, som en- ligt beslut av 1956 års riksdag skall avsättas
            till en jordbrukets skörde- skaådefond, samt med 15 000 000 kronor
            ur de medel, som i samband med jordbruksregleringen inflyter genom
            upptagande av införselavgifter. Vi förutsätter, att ett system
            för skördeskadereglering utformas genom be- slut av nästa års
            riksdag och att i samband därmed de 100 000 000 kronor- na till
            skördeskadefonden uppföres på statsbudgeten 1958/59. Staten bör
            sedan under budgetåret 1959/60 återbetala lånebeloppet genom särskilda
            anslag till skördeskadefonden och den ifrågavarande regleringsverksam-
            heten. Med stöd av vad ovan anförts får vi hemställa, att riksdagen
            vid behandling av propositionen nr 194 måtte 1) besluta anslå
            40 000 000 kronor till bidrag åt jord- brukare, som är i behov
            därav på grund av lidna skörde- skador; besluta att ifrågavarande
            belopp tillfälligt må lånas med 25 000 000 kronor av medel, vilka
            jordbruket enligt beslut av 1956 års riksdag skall erhålla som
            grundfond i ett planerat system för reglering av skördeskador,
            och med 15 000 000 kronor av medel, som i samband med jord- bruksregleringen
            influtit eller inflyter genom upptagande av införselavgifter;
            samt hos Kungl. Maj:t anhålla om att förslag förelägges 1959 års
            riksdag om särskilda statsanslag till återbetalande av ifrågavarande
            lån; 2) hos Kungl. Maj:t anhålla, att frågan om omfatt- ningen
            av 1957 års skördeskador upptages till förnyad prövning, samt
            att, därest undersökningen så motiverar, förslag om anvisande
            av ytterligare erforderligt bidrags- belopp snarast möjligt förelägges
            riksdagen.
          </p>
          <p xml:id="i-AfTLftHSzNQjf5Tsc2m311" type="date">
            Stockholm den 10 december 1957 Osc. Werner T. Wolgast Gunnar
            Lodenius Ivar Johansson Theodor Johansson Alvar Andersson
          </p>
          <p xml:id="i-4EvuzvEcQHKepyyu4155Av">
            Georg Carlsson Axel Emanuel Andersson Margret Nilsson
          </p>
          <p xml:id="i-3kiWExxY42Kzgw7f1QVSaf">
            Alfa Boktr., Sthlm 1957
          </p>
        </div>
      </div>
    </body>
  </text>
</TEI>
