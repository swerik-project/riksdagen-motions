<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SfU-00024">
  <teiHeader>
    <fileDesc>
      <titleStmt>
        <title>med anledning av prop. 2006/07:117 Vissa sjukförsäkrings- och pensionsfrågor, m.m.</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:117 Vissa sjukförsäkrings- och pensionsfrågor, m.m.</title>
          <idno type="rdwebb">GU02Sf24</idno>
          <rs type="number">Sf24</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GU02Sf24/text</ref>
          <ref type="dokument_url_html">http://data.riksdagen.se/dokument/GU02Sf24</ref>
          <ref type="dokumentstatus_url_xml">http://data.riksdagen.se/dokumentstatus/GU02Sf24</ref>
          <ref type="doc">http://data.riksdagen.se/fil/03671958-A234-48FA-8DFB-3E2FF856EE1E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HsmyrkjqQGCAargTNWaeXi</idno>
            <name>Siw Wittgren-Ahl</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KNqtzTyLq88RopWq6R35xs</idno>
            <name>Ronny Olander</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-J95EwJKvWuN9JUNcJSJKgp</idno>
            <name>Göte Wahlström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YReAj4T8PWK3QbxXgEneMx</idno>
            <name>Helena Frisk</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AqkTDdERRgq7MWP7ajMpZo</idno>
            <name>Jasenko Omanovic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HMf3KYjw3nvgVVjUa7gnGs</idno>
            <name>Magdalena Streijffert</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-68pHTzdEYLyAnDw1Smu2PS" type="basedOn"/>
        <correspContext corresp="i-68pHTzdEYLyAnDw1Smu2PS">
          <ref>Proposition 2006/07:117</ref>
        </correspContext>
        <correspAction xml:id="i-YSXpfKWFpHq1Qi5eTkocAN" type="signed"/>
        <correspContext corresp="i-YSXpfKWFpHq1Qi5eTkocAN">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-HsmyrkjqQGCAargTNWaeXi"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-KNqtzTyLq88RopWq6R35xs"/>
          <note type="signatory" corresp="i-J95EwJKvWuN9JUNcJSJKgp"/>
          <note type="signatory" corresp="i-YReAj4T8PWK3QbxXgEneMx"/>
          <note type="signatory" corresp="i-AqkTDdERRgq7MWP7ajMpZo"/>
          <note type="signatory" corresp="i-HMf3KYjw3nvgVVjUa7gnGs"/>
        </correspContext>
        <correspAction xml:id="i-HqBTbeuotGDpo4KRQ5uyqJ" type="referral">
          <date when="2007-06-21"/>
        </correspAction>
        <correspAction xml:id="i-CHTxsHp19hhUHdyK87NtzM" type="dismissal">
          <date when="2007-06-20"/>
        </correspAction>
        <correspAction xml:id="i-SRJbLwZUCt95Xjr8EjPtUn" type="dismissal">
          <date when="2007-06-20"/>
        </correspAction>
        <correspAction xml:id="i-KDHdttUvNqFam6LTr6SrVz" type="transfer">
          <date when="2007-06-19"/>
        </correspAction>
        <correspAction xml:id="i-rxJXnRVX9J8msjJVecofG" type="submission">
          <date when="2007-06-19"/>
        </correspAction>
        <correspAction xml:id="i-QzwMcYBwiMXp9UZDfeiFMg" type="assigned"/>
        <correspContext corresp="i-QzwMcYBwiMXp9UZDfeiFMg">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-F4NuzfNrUPq11GT67zQzeC" type="motBody">
        <div xml:id="i-FgKJXHqrrLuPHGt3bQMc77" type="motProposal" subtype="förslag">
          <head xml:id="i-XjC5oSh23m8XTJC5Vv1RUA">
            Förslag till riksdagsbeslut
          </head>
          <list xml:id="i-AXqLXZPv2MmyVQsztq5PHc" style="ol">
            <item xml:id="i-Dd66wokBYZJddbA8ABqR2o">
              Riksdagen avslår förslaget om läkarintyg från första dagen.
            </item>
            <item xml:id="i-QovSo8949YA2PmWPHxjKzF">
              Riksdagen tillkännager för regeringen som sin mening vad som
              anförs i motionen om att regeringen bör återkomma år 2009 med
              en uppföljning och konsekvensanalys av införandet av läkarintyg
              från första dagen.
            </item>
            <item xml:id="i-USMxdc3ko2MSLvPo5azEqs">
              Riksdagen avslår förslaget om att avveckla socialförsäkringsnämnderna.
            </item>
            <item xml:id="i-AjAMGhjrbaRi1NM3LH2Vvu">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med en översyn av hur de förtroendevaldas medverkan inom socialförsäkringarna
              kan utvecklas.
            </item>
            <item xml:id="i-TKh8ipSWtprsHXY12V8e9n">
              Riksdagen tillkännager för regeringen som sin mening vad som
              anförs i motionen om att regeringen bör återkomma med en uppföljning
              och konsekvensanalys med anledning av socialförsäkringsnämndernas
              nedläggning.
            </item>
          </list>
        </div>
        <div xml:id="i-NE8UrpYzfYUvMH4Ps4uT4t" type="motContent">
          <head xml:id="i-N3JYs1Br5e2Z3mKVvLT9b5" type="h1">
            med anledning av prop. 2006/07:117 Vissa sjukförsäkrings- och
            pensionsfrågor, m.m.
          </head>
          <head xml:id="i-MUEHoAhDe1D5rbAzmgErfx" type="h1">
            Inledning
          </head>
          <p xml:id="i-69SqLrLtULQCLgR2K4PggE">
            Den borgerliga regeringen föreslår att alla arbetsgivare ska
            kunna kräva läkarintyg av den anställde från och med första dagen
            av sjukfallet. Vissa arbetsgivare har redan i dag en sådan möjlighet
            som regleras i kollektivavtal. Dessutom kan arbetsgivaren i vissa
            fall redan med dagens regler via Försäkringskassan begära intyg
            från första dagen. Enligt regeringens förslag kommer alla arbetsgivare
            att kunna begära läkarintyg som gäller förhållanden under perioden
            före den sjunde kalenderdagen efter sjukanmälningsdagen, vilken
            annars är den dag från vilken arbetstagaren vanligtvis skall styrka
            sin nedsatta arbetsförmåga. Om en arbetstagare utan godtagbart
            skäl underlåter att lämna intyg enligt arbetsgivarens begäran
            föreslår regeringen att arbetsgivaren inte ska vara skyldig att
            utge sjuklön för den återstående delen av sjuklöneperioden.
          </p>
          <head xml:id="i-FhaUUfx5M4uruPKhEBjww9" type="h1">
            Läkarintyg från första dagen inte bra för sjukvården
          </head>
          <p xml:id="i-7WMkDaXHyWsFxMa4ichgjj">
            För det första så leder förslaget om sjukintyg från första dagen
            till en försämrad situation på vårdcentralerna, som redan i dag
            har en tung arbetsbörda. Om ytterligare en arbetsuppgift läggs
            på vårdcentralernas läkare leder detta oundvikligen till sämre
            tillgänglighet. Sjukvården skulle tvingas prioritera fel, och
            de svårt sjuka skulle komma i kläm. I stället för att ta emot
            patienter som verkligen behöver träffa en läkare kommer läkarens
            tid att delvis upptas av att skriva sjukintyg åt patienter som
            i övrigt egentligen inte behöver träffa en läkare. Det här är
            ett helt nytt uppdrag som kommer att drabba kronikerna och andra
            som får stå tillbaka för att sjukvården ska tvingas skapa utrymme
            för den här typen av besök. Att vårdcentralerna har en pressad
            arbetssituation i dag är ett faktum. Även om det bara skulle bli
            en mindre total ökning av arbetsbördan genom fler sjukintygspatienter
            så blir resultatet ökade totala väntetider. Förslaget om sjukintyg
            från första dagen försämrar helt enkelt sjukvårdens kvalitet och
            är en felanvändning av tillgängliga läkarresurser.
          </p>
          <p xml:id="i-9uME9NgX5ctzY94goGRrJx">
            Allvarligt är också att regeringens förslag uppenbarligen inte
            konsekvensbedöms och att regeringens samordning av olika beslut
            är så bristfällig. Resultatet av de nya sjukintygsreglerna leder
            till att läkartid låses upp i onödan och går därmed stick i stäv
            med den förra och nuvarande regeringens äldresatsning där ett
            av inslagen är att vårdcentralsläkare ska stimuleras att göra
            fler hembesök hos äldre. Att läkare gör fler hembesök hos äldre
            är angeläget, men möjligheterna att förverkliga detta försvåras
            nu genom sjukintygsförslaget. Vårdcentralerna kan knappast hålla
            uppe tillgängligheten för sina vanliga patienter samtidigt som
            de börjar skriva sjukintyg åt nya patientgrupper och samtidigt
            som de ökar antalet hembesök hos äldre.
          </p>
          <head xml:id="i-JDuEEZjfbqaEMFyJXAvAwR" type="h1">
            Arbetstagarens ställning försvagas
          </head>
          <p xml:id="i-35GFZ5BCqtmpzu6rYTEwWD">
            För det andra blir förslaget än märkligare mot bakgrund av att
            första dagen är en karensdag som inte berättigar till någon ersättning.
            Förutom löneavdraget kan den som är sjuk få en ytterligare kostnad
            genom patientavgift i samband med läkarbesöket för att få sjukintyget.
            Det här är en viktig invändning som även framförs i remissvar
            från LO. Vi delar också de andra farhågor som bland annat framförs
            av LO och TCO. Arbetstagarnas rättsosäkerhet ökar och det riskerar
            att leda till onödiga konflikter på arbetsplatserna. Man konstaterar
            också att av de analyser som gjorts av de senaste årens ohälsoutveckling
            ligger problemen framför allt och snarare i de långa sjukskrivningarna
            än i de korta. Om förslaget genomförs kommer det bara att skapa
            onödig byråkrati, och motverka att sjukvårdsresurserna används
            där de gör störst nytta för att få ned sjuk- och ohälsotalen.
          </p>
          <p xml:id="i-VrbKTvJwkpUspoXFNXyQ8Y">
            För det tredje väcker förslaget flera frågor som förblir olösta
            i propositionen. Vad händer om en arbetstagare har att uppvisa
            ett läkarintyg från första sjukdagen för arbetsgivaren, men inte
            kunnat införskaffa det på grund av otillgänglighet i vården? Är
            det acceptabelt att arbetsgivaren i den situationen kan vägra
            betala ut sjuklön? Svaret borde självklart vara nej. Men regeringen
            ger inget tydligt besked i frågan. Vidare motiveras läkarintyg
            från första dagen med att underlätta för arbetsgivaren att ta
            sitt arbetsmiljö- och rehabiliteringsansvar. Men om det skälet
            vägde tungt borde regeringen sett till att förslaget innehöll
            en möjlighet för arbetsgivaren att få kännedom om orsaken till
            sjukfrånvaron redan i läkarintyget. Ett annat skäl som regeringen
            lyft fram är att minska riskerna för utanförskap. Men känner den
            magsjuka kvinnan som kanske till råga på allt också har insjuknade
            barn hemma, mindre utanförskap för att hon tvingas bege sig till
            en läkare första sjukdagen? Nej snarare ökar riskerna för smittspridning
            och tvärtemot regeringens intention kommer utanförskapet i stället
            att öka.
          </p>
          <p xml:id="i-MKPcmYEQEyE9o3tZZ4RD48">
            Det finns naturligtvis inget som säger att en utökad möjlighet
            för arbetsgivarna att begära sjukintyg från första dagen innebär
            att alla använder den. Däremot finns en uppenbar risk att fler
            arbetsgivare slentrianmässigt kräver läkarintyg från första dagen.
            Att jaga upp människor med influensa, magsjuka eller snuva ur
            sjuksängen för att bege sig till vårdcentralen när man behöver
            vila för att tillfriskna är oklokt. I stället för att lägga resurser
            på läkarintyg från första dagen, vilket redan i dag finns möjligheter
            för arbetsgivaren att begära via antingen Försäkringskassan eller
            kollektivavtal, bör insatser göras för att minska de långa sjukskrivningarna.
            Mot bakgrund av ovanstående avvisar vi socialdemokrater förslaget.
            Om förslaget ändå genomförs bör regeringen återkomma till riksdagen
            med en uppföljning och konsekvensanalys av införandet av läkarintyg
            från första dagen.
          </p>
          <head xml:id="i-PEpncUtKxRps2wki6fjqfp" type="h1">
            Svensk socialförsäkring har vilat på stark demokratisk grund
          </head>
          <p xml:id="i-HixVdrDJ5p2QGxEU93jZaK">
            Svensk socialförsäkringshistoria går tillbaka ända till 1700-talets
            skrån, gillen och självhjälpsföreningar. De var inte bara medborgarförankrade
            utan i mångt och mycket en folkrörelse. Under 1800-talet utvecklades
            ett tusental frivilliga, små sjuk- och begravningskassor, och
            det var först 1955 som Sverige fick en allmän sjukförsäkring.
            Förtroendemannainflytandet i socialförsäkringen har alltid spelat
            en viktig roll. Praktiska erfarenheter från arbetslivet och den
            lokala kännedomen har varit ett viktigt komplement till tjänstemännens
            profession och försäkringens regelverk. Totalt finns i dag drygt
            1 300 förtroendevalda inom Försäkringskassan. Den avskaffar nu
            den borgerliga regeringen successivt.
          </p>
          <p xml:id="i-7zow9K2zLebr39kQv1Sa6P">
            Socialförsäkringsnämnderna inrättades 1987 och ersatte då de
            tidigare pensionsdelegationerna och försäkringsnämnderna. Socialförsäkringsnämnden
            har till viktig uppgift att bedöma, väga samman och fatta beslut
            i ärenden efter föredragning av underlag och förslag till beslut
            av tjänsteman från Försäkringskassan. Vi anser att nämnden utgör
            en viktig länk mellan allmänheten och Försäkringskassan. Den har
            också till uppgift att framföra synpunkter på både Försäkringskassan
            och socialförsäkringen till Försäkringskassans ledning.
          </p>
          <head xml:id="i-2KZdr7v22UNYGYUXiG5kwe" type="h1">
            Medborgarnas insyn försvinner
          </head>
          <p xml:id="i-UUNTfHCUu8kEBgMhsbe4jr">
            Regeringen har redan avvecklat försäkringsdelegationerna. Nu
            går man alltså vidare och avskaffar även socialförsäkringsnämnderna,
            innebärande att medborgarnas insyn och inflytande i viktig välfärdsadministration
            helt försvinner. Beslut i ärenden som tidigare har avgjorts i
            socialförsäkringsnämnd skall i stället fattas av en tjänsteman.
            En betydande försämring av beslutsfunktionen eftersom beslut övergår
            från att fattas av en nämnd med flera personer till en person.
            På det sättet går förutsättningarna om intet för en bred och kritisk
            granskning av underlag och förslag.
          </p>
          <p xml:id="i-DD1e9BDEtpjj1KrgdWw88j">
            Det är anmärkningsvärt att regeringen inte ser det demokratiska
            och legitimitetsskapande värdet av att ha en socialförsäkring
            som möjliggör insyn och medborgarförankring. Än mer märkligt är
            att regeringen driver igenom ett avskaffande av försäkringsdelegationer
            och socialförsäkringsnämnder i ett skede där Försäkringskassans
            verksamhet redan fått stor negativ uppmärksamhet på grund av stora
            besparingar och en sämre tillgänglighet för medborgarna och de
            försäkrade. Försäkringskassan som arbetsplats har redan tillräckligt
            med prövningar framför sig. Det är inte bara verksamhetens duglighet
            som ifrågasätts. Även våra allmänna trygghetsförsäkringar står
            i begrepp att omprövas av den borgerliga regeringen. Genom sänkta
            ersättningsnivåer och sänkt tak i sjukförsäkringen har regeringen
            redan sett till så att legitimiteten för en generell välfärd för
            alla har minskat. Nu äventyras legitimiteten ytterligare.
          </p>
          <p xml:id="i-2eYZYxiVMj8A7NGCHVcHiS">
            Flera remissinstanser med förankring i människors vardag avvisar
            förslaget om nedläggning av socialförsäkringsnämnderna: bland
            annat LO, TCO, Handikappades riksförbund, Handikappförbundens
            samordningsorganisation, Nämndemännens riksförbund. Det är anmärkningsvärt
            att inte regeringen tar deras invändningar på större allvar.
          </p>
          <p xml:id="i-DJCiEAX6fWTYyd9nCQJXH8">
            De skäl som regeringen anför till att avskaffa socialförsäkringsnämnderna
            är svaga och rymmer dessutom motsägelser. Exempelvis är ett av
            regeringens främsta argument att de förtroendevalda fattar beslut
            på svaga grunder. Men om de förtroendevalda fattar beslut på svaga
            grunder, blir ju inte grunderna bättre om enbart en tjänsteman
            beslutar. Det är ju tjänstemannen som även i fortsättningen tar
            fram beslutsunderlaget. Tvärtom kan rättsäkerheten i högre grad
            säkerställas om det finns en funktion med socialförsäkringsnämnder,
            än att enbart tjänstemän avgör ärenden. Att stärka rättssäkerheten
            var just en viktig anledning till riksdagens beslut att inrätta
            socialförsäkringsnämnderna. De fattar beslut med betydelse för
            den enskildes trygghet och försörjning men också för samhällsekonomin.
            Besluten inrymmer ofta betydande inslag av skälighetsbedömning.
            Som förtroendevalda kan de också förankra socialförsäkringen i
            olika medborgargrupper, fackliga organisationer, arbetsgivarorganisationer,
            kommuner och landsting. Vi socialdemokrater värnar medborgarnas
            insyn och ett fortsatt förtroendemannainflytande i socialförsäkringsadministrationen.
            Vi avvisar därför regeringens förslag om att avveckla socialförsäkringsnämnderna.
            Om förslaget ändå genomförs bör regeringen återkomma till riksdagen
            med en uppföljning och konsekvensanalys med anledning av socialförsäkringsnämndernas
            nedläggning.
          </p>
          <head xml:id="i-A6fPLvi1qtNAwEbWpAzLVx" type="h1">
            Avveckla inte förtroendemannarollen utveckla den i stället
          </head>
          <p xml:id="i-MaWjY96WXdQpHC54nsoVNm">
            Att det är av stort värde att det finns ett förtroendemannainflytande
            i socialförsäkringen har det rått bred enighet om mellan riksdagens
            partier. De förtroendevaldas medverkan är alldeles för viktig
            för att avvecklas i ett enda klubbslag i riksdagen. Att avskaffa
            socialförsäkringsnämnderna och inte ersätta det med något annat
            är fel väg att gå. Nu är det i stället tid för att utveckla förtroendemannainflytandet.
            Socialförsäkringarna har stora utmaningar framför sig de kommande
            åren. Då behövs garantier för demokratisk förankring och medborgarnas
            insyn. En levande socialförsäkring måste utvecklas och förändras.
            Det gör andra delar av Försäkringskassans verksamhet. Då ska också
            förtroendemannarollen följa med tiden och utvecklas för att möta
            nya behov och utmaningar som socialförsäkringen har i dag. Det
            kan handla om utformningen av en ny modern förtroendemannaorganisation,
            om förstärkta och riktade utbildningar till de förtroendevalda,
            en översyn av i vilka ärendeslag förtroendevaldas medverkan som
            bäst behövs och om en översyn av i vilka frågor tjänstemännen
            enbart behöver rådgöra med de förtroendevalda.
          </p>
          <p xml:id="i-BSJo8uebJ61NAc76HJnac">
            I dag när vi dessutom ser allt större behov av ökad samordning
            mellan myndigheters verksamheter finns också anledning att se
            över hur förtroendemannaorganisationen och de förtroendevalda
            ska möta den utvecklingen. Förslag bör därför övervägas om hur
            de förtroendevaldas medverkan kan utvecklas inom viktig välfärdsadministration
            såsom socialförsäkringarna. Vi menar därför att regeringen bör
            återkomma till riksdagen med en översyn om hur de förtroendevaldas
            medverkan kan utvecklas.
          </p>
        </div>
        <div xml:id="i-EuDQhopuDnPdPqLAZSCCRu" type="motSignatures">
          <list xml:id="i-VXcQkTeAtfM5MGysYD1J1C">
            <item xml:id="i-CA2QSdxinLhW1H9Vzo7H3V" who="i-G8564CqEnhC5PBjZSwUxsE">
              Tomas Eneroth (s)
            </item>
            <item xml:id="i-6dPR6jU2bdcuiFMVGYqwaX" who="i-HsmyrkjqQGCAargTNWaeXi">
              Siw Wittgren-Ahl (s)
            </item>
            <item xml:id="i-Ej6quz1BYnpnaVnT3HD5Kq" who="i-TVwo4mCECu692GW3ntqQzo">
              Kurt Kvarnström (s)
            </item>
            <item xml:id="i-RZneCg9CxUeZF4CbdK9E4U" who="i-KNqtzTyLq88RopWq6R35xs">
              Ronny Olander (s)
            </item>
            <item xml:id="i-GDPckQXucLx345hqRvRSrc" who="i-J95EwJKvWuN9JUNcJSJKgp">
              Göte Wahlström (s)
            </item>
            <item xml:id="i-SoWuh1FpbGcamzRayiCM7i" who="i-YReAj4T8PWK3QbxXgEneMx">
              Helena Frisk (s)
            </item>
            <item xml:id="i-8wB4QsbjkFnQ2vZHxYBckH" who="i-AqkTDdERRgq7MWP7ajMpZo">
              Jasenko Omanovic (s)
            </item>
            <item xml:id="i-N77AQzqLrwsBXhmZ3fDnpS" who="i-HMf3KYjw3nvgVVjUa7gnGs">
              Magdalena Streijffert (s)
            </item>
          </list>
        </div>
      </div>
    </body>
  </text>
</TEI>
