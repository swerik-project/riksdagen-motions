<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-03992">
  <teiHeader>
    <fileDesc>
      <titleStmt>
        <title>Ökad forskning och innovation leder till förnyade kunskaper och fler jobb i Sverige</title>
        <author corresp="i-ChDzdZDYwg4X9oGXyFy8Ta">av Kristina Axén Olin m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3992 av Kristina Axén Olin m.fl. (M)</title>
          <idno type="rdwebb">H9023992</idno>
          <rs type="number">3992</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9023992/text</ref>
          <ref type="dokument_url_html">http://data.riksdagen.se/dokument/H9023992</ref>
          <ref type="dokumentstatus_url_xml">http://data.riksdagen.se/dokumentstatus/H9023992</ref>
          <ref type="docx">http://data.riksdagen.se/fil/D9ADDE6E-BD99-445D-9AE2-9A33EE512122</ref>
          <ref type="pdf">http://data.riksdagen.se/fil/5FCE4A67-4D2E-424C-A738-214EFF797FD7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-2MZ65PHCaqLDBsmvdS78b7" type="signed"/>
        <correspContext corresp="i-2MZ65PHCaqLDBsmvdS78b7">
          <note type="signatory" corresp="i-ChDzdZDYwg4X9oGXyFy8Ta"/>
          <note type="signatory" corresp="i-J7uJmvTQswBegURGxa5EHb"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-J3vB7EYXWFGfYPGahysXrd"/>
        </correspContext>
        <correspAction xml:id="i-RNuz6BoGegJscgGdaz3gXH" type="submitted">
          <date when="2021-10-05"/>
          <time when="15:28:20"/>
        </correspAction>
        <correspAction xml:id="i-HwqB8RcQvgiS4huVDQVSkb" type="reviewed">
          <date when="2021-10-05"/>
          <time when="19:55:15"/>
        </correspAction>
        <correspAction xml:id="i-2Gw13AF8LYfeKVnhCUukVL" type="referred">
          <date when="2021-10-14"/>
        </correspAction>
        <correspAction xml:id="i-W3e6mJ4oDzX9okySA3iVM1" type="assigned">
          <date when="2022-06-16"/>
          <time when="16:52:27"/>
        </correspAction>
        <correspContext corresp="i-W3e6mJ4oDzX9okySA3iVM1">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-Ve2U2rQMn7bwBK2jmVau1E" type="behandlas_i"/>
        <correspContext corresp="i-Ve2U2rQMn7bwBK2jmVau1E">
          <ref type="uppgift">2021/22:SfU19</ref>
          <ref type="ref_dok_id">H901SfU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU19</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-qokohgjRY2HNbptk8mR2G" type="behandlas_i"/>
        <correspContext corresp="i-qokohgjRY2HNbptk8mR2G">
          <ref type="uppgift">2021/22:UbU20</ref>
          <ref type="ref_dok_id">H901UbU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU20</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2k12hyEqpZ2XCFVYFaecwq" type="behandlas_i"/>
        <correspContext corresp="i-2k12hyEqpZ2XCFVYFaecwq">
          <ref type="uppgift">2021/22:UbU19</ref>
          <ref type="ref_dok_id">H901UbU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU19</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-H772JkeyURym4MiJsnsJCS" type="motHeader">
        <div xml:id="i-PKxioEu9YQVaM4E9Esc94n" type="motTitle">
          Motion till riksdagen 2021/22:3992 av Kristina Axén Olin m.fl.
          (M) Ökad forskning och innovation leder till förnyade kunskaper
          och fler jobb i Sverige
        </div>
      </div>
      <div xml:id="i-LJG5jfqxcyGzq4dcZYt6Aw" type="motBody">
        <div xml:id="i-Bx2YYKQbzHQ9rXoa85Je5t" type="motProposal" subtype="förslag">
          <head xml:id="i-SA3i7FMUq4busCNPkzQc7z">
            Förslag till riksdagsbeslut
          </head>
          <list xml:id="i-T16pCaF1cTxLeSALBaAYPA" style="ol">
            <item xml:id="i-LeBXMC2MpK9EPnWRNAKs1Z">
              Riksdagen ställer sig bakom det som anförs i motionen om färre,
              väldefinierade forskningsområden med internationell konkurrenskraft
              som möjliggör mer omfattande finansiering och tillkännager detta
              för regeringen.
            </item>
            <item xml:id="i-7zApwYZdW534QKkZ9hjxtV">
              Riksdagen ställer sig bakom det som anförs i motionen om att
              rymdforskning är ett prioriterat forskningsområde och tillkännager
              detta för regeringen.
            </item>
            <item xml:id="i-Vdjn3UWnoB3cN8EZfbcZTh">
              Riksdagen ställer sig bakom det som anförs i motionen om att
              lärosätenas uppdrag och styrning bör renodlas för att få en forskning
              i världsklass och tillkännager detta för regeringen.
            </item>
            <item xml:id="i-JjF8rq4b9RN6QjW94Fh41V">
              Riksdagen ställer sig bakom det som anförs i motionen om att
              utreda möjligheterna till ett ökat samarbete mellan lärosäten
              och att bilda utbildningskluster för att kunna få forskningsfördelar
              och tillkännager detta för regeringen.
            </item>
            <item xml:id="i-BcdRfsXaRQC9gdirhfoXJj">
              Riksdagen ställer sig bakom det som anförs i motionen om att
              det utan undantag ska finnas klara, fastställda kriterier för
              vad som gäller för att ett lärosäte ska få benämnas universitet
              och tillkännager detta för regeringen.
            </item>
            <item xml:id="i-NNCywoVWXVi2dandZzZ81c">
              Riksdagen ställer sig bakom det som anförs i motionen om att
              regeringen ska ta fram en handlingsplan för att tidigt kunna påverka
              kommande ramprogram inom EU och tillkännager detta för regeringen.
            </item>
            <item xml:id="i-MatFehRaFJ9hLsUUQahD9d">
              Riksdagen ställer sig bakom det som anförs i motionen om ökade
              anslag till forskning inom ramen för EU:s forskningsprogram Horisont
              Europa och innovationsutveckling i EU och tillkännager detta för
              regeringen.
            </item>
            <item xml:id="i-2vSKdLN8vtQeQPUTy3dXTt">
              Riksdagen ställer sig bakom det som anförs i motionen om att
              ge Vetenskapsrådet i uppdrag att ta fram ett analysunderlag med
              rekommendationer för en ökad forskarmobilitet och tillkännager
              detta för regeringen.
            </item>
            <item xml:id="i-P3MVzv3XyygkatFG5BaeL7">
              Riksdagen ställer sig bakom det som anförs i motionen om en svensk
              strategi för hur vi kan nyttiggöra och utveckla svensk forskningsinfrastruktur
              och tillkännager detta för regeringen.
            </item>
            <item xml:id="i-9uWSFogbneTJRHVYg3kGju">
              Riksdagen ställer sig bakom det som anförs i motionen om akademisk
              forskningsfrihet och att avskaffa politiska styrelser vid universiteten
              och tillkännager detta för regeringen.
            </item>
            <item xml:id="i-XaQxRqwMN1YTTeKBtYEyGu">
              Riksdagen ställer sig bakom det som anförs i motionen om att
              initiera att en utredning tillsätts för att effektivisera doktorandutbildningarna
              och tillkännager detta för regeringen.
            </item>
            <item xml:id="i-6AC9HdyqQZ7LzVE2pygxqU">
              Riksdagen ställer sig bakom det som anförs i motionen om att
              2014 års lagändringar för att fler utländska forskare och studenter
              ska stanna i Sverige bör utvärderas och följas upp, och detta
              tillkännager riksdagen för regeringen.
            </item>
          </list>
        </div>
        <div xml:id="i-Eso94jigk2nkYpQemAwaNh" type="motContent">
          <head xml:id="i-HCY3mvQnha8qjw74am7NUQ" type="h1">
            Motivering
          </head>
          <p xml:id="i-Mm59NySexkcioEgCD9jgdn">
            Sverige tillhör idag en av de världsledande forskningsnationerna.
            Hur man än mäter och utvärderar så presterar Sverige väl. Grunden
            för denna goda utveckling lades för flera årtionden sedan, där
            rikedomen av att inte deltagit i varken första eller andra världskriget
            gav Sverige större möjligheter under stora delar av 1900-talet.
            Nu har dock många länder i vår omvärld kommit ikapp och förbi
            oss. OECD konstaterar att vi har en hög och jämn nivå på vår forskning,
            men saknar det som kallas ”performance peaks” – det vill säga
            områden där vi står ut som absolut världsbäst. Rymdforskningen
            är dock ett område där Sverige har utmärkt sig när det gäller
            nya innovationer. Framför allt inom klimatforskning från rymden
            ses framgångar. Konkurrensen globalt är dock stenhård och fortsatta
            satsningar behöver göras inom området för att vi ska fortsätta
            att hålla en hög nivå.
          </p>
          <p xml:id="i-T2iRNgomr4FfRmFgBSobZf">
            Vi behöver därför fortsätta att utveckla forskning, utbildning
            och innovation för att förbli ett av världens mest konkurrenskraftiga
            och kunskapsintensiva länder. Trots vår ringa storlek har vi årtionde
            efter årtionde och i bransch efter bransch lyckats producera varor
            och tjänster av högsta kvalitet vars efterfrågan finns långt utanför
            vårt lands gränser. Välstånd, arbete och välfärd har byggts upp
            genom banbrytande innovationer som har sitt ursprung i svenska
            företag, lärosäten och hos problemlösande innovatörer, forskare
            och entreprenörer. Samtidigt visar forskning och utveckling att
            idéer saknar nationsgränser och att ny kunskap alstrar ny kunskap,
            oavsett dess ursprung.
          </p>
          <p xml:id="i-LqzxYJNGY3eAVXucEUXyKA">
            Med de senaste decenniernas tilltagande globalisering och digitalisering
            har förutsättningarna för det ständigt pågående kunskapsflöde
            tilltagit. Forskningsresultat och innovationer tillgängliggörs
            i snabbare takt än någonsin och kan därför också på kort tid byggas
            på, förfinas, anpassas, och inte minst: kommersialiseras. Samtidigt
            har ett stort antal förenklingar och harmoniseringar gjort att
            kompetens enkelt kan flöda mellan nationsgränserna. Forskare,
            innovatörer och företag har hela världen som potentiell arbetsplats
            och företag kan relativt snabbt förlägga och flytta forskningsverksamhet
            dit förutsättningarna är bäst.
          </p>
          <p xml:id="i-G1rwjg5YffdJZ17WnG2xMF">
            För Sverige innebär detta att spelreglerna för vår högteknologiska,
            specialiserade och öppna ekonomi förändras. Kunskap, innovation
            och genombrott blir alltmer av en färskvara som när som helst
            kan byta ägare och uppstå i en ny förfinad och mer konkurrenskraftig
            vara eller tjänst. När fler länder strävar efter ett ökat ekonomiskt
            välstånd tilltar också den vetenskapliga konkurrensen. På kort
            tid har exempelvis forskningen i Kina ökat såväl i volym som i
            vetenskaplig kvalitet.
          </p>
          <p xml:id="i-Nob98dHft1jcXYRNTbkyK9">
            För att fortsatt skapa industriell utveckling behöver Sverige
            reformera ramverket för immateriella rättigheter, vi har ett stort
            problem i Sverige för kapitalsvaga aktörer såsom universitetsforskare
            och start-up-företag att nyttja patenträtten. Tyvärr innehåller
            inte forsknings-och innovationspropositionen som antogs våren
            2021 några förslag för viktig utveckling av immaterialrätten.
            De offentliga forskningsfinansiärerna, ledningarna och de olika
            stödorganisationerna vid landets högskolor uppvisar stora brister
            i både form av intresse och kompetens. Det saknas idag forskning
            om hur immateriella värden skaps och myndigheternas strategier
            behöver bygga på evidens. En annan stor brist är att svenska civilingenjörerna
            idag inte får någon elementär utbildning under sin högskoleutbildning
            i immaterialrätt.
          </p>
          <p xml:id="i-7Spjs6BT72okG7MQ8qBFoe">
            I praktiken har den forskningspolitiska agendan varit oförändrad
            de senaste årtiondena. Reformer som exempelvis införande av strategiska
            forskningsområden och strategiska innovationsområden samt en ny
            men relativt låg prestationsbaserad ersättning till lärosätena,
            därtill renodling av institutssektorn, har förvisso haft goda
            effekter men endast på marginalen. Forskningspropositionerna 2016
            och 2020 innebar ökade tillskott till forskningen. Vetenskapsrådet
            menar att dessa resursförstärkningar till stor del har använts
            för att anställa fler forskare och anställda inom lärosätena,
            men att förstärkningarna inte har lett till en ökad kvalitet och
            excellens i forskningen.
          </p>
          <p xml:id="i-AGxjtjF61bNTZYAqhnVT2d">
            Svensk forsknings- och innovationspolitik behöver en ny agenda
            som sätter vetenskaplig kvalitet och excellens främst. Excellent
            forskning är forskning som internationellt bedöms hålla hög kvalitet.
            En agenda av denna typ kommer att behöva fjärma sig från forskning
            som leder till ”more of the same” för att istället styra mer mot
            genombrottsforskning. All forskning i världsklass kräver drivande
            individer i en stor fruktbar miljö med många internationella samarbeten.
            Vi måste också tydligare värna den fria forskarinitierade grundforskningen.
            Kunskapens förmodade nytta på kort sikt och för tillfället rådande
            värderingar i samhället, får inte betyda styrning av forskningens
            inriktning. Vi behöver också en djupare insikt och förståelse
            för att 99 procent av all världens forskning sker utanför vårt
            lands gränser. Detta faktum ställer stora krav på oss som forskningsnation.
          </p>
          <p xml:id="i-XNpbSbhZDP5UpbjStUjY5U">
            För att klara en ökande konkurrens om talanger, experter och
            kompetenser, måste Sverige bli en så attraktiv forskningsmiljö
            att man kan locka till sig världens främsta kompetens. Med ett
            avsevärt större fokus på att bygga excellenta forsknings- och
            innovationsmiljöer kring våra styrkeområden kan våra lärosäten
            och vårt näringsliv konkurrera med världens främsta vetenskaps-
            och innovationsmiljöer. Harvard, MIT, Berkeley, Cambridge och
            Oxford är exempel på hur framgång föder ny framgång. De förutsättningarna
            finns också i Sverige.
          </p>
          <p xml:id="i-EQSoLXJwdVnPLhbayZGkFU">
            I den nya forsknings- och innovationspolitiska reformagendan
            behöver man överge tanken på att en ökad forskningsvolym leder
            till mer och bättre forskning. Istället behöver de ekonomiska
            förutsättningarna för excellenta miljöer och forskningsområden
            stärkas. Incitamenten i forskningssystemen måste därför ändras,
            såväl i direktanslagen till lärosätena som den finansiering som
            ges via de statliga forskningsråden.
          </p>
          <p xml:id="i-apS4ttDpir1FP99Jk4ChT">
            I det moderna och globala forsknings- och innovationsklimatet
            är detta precis vad Sverige behöver för att nya produkter och
            tjänster ska kunna växa fram och kunna omsättas till nya tjänster.
            Under lång tid har näringslivets investeringar i forskning och
            utveckling minskat. Trots att staten nästan har fördubblat sina
            anslag under samma tid har den totala forskningsbudgeten inte
            ökat. En förklaring är att staten under de senaste 30–40 åren
            har sålt ut några av de forskningstäta företagen, tex läkemedelsföretagen
            Kabi-Pharmacia och Astra.
          </p>
          <p xml:id="i-KmxzDAAD2CBxDsXh3hLBdL">
            Detta är en allvarlig utveckling eftersom den företagsnära forskningen
            i direkt mening skapar arbeten och tillväxt. Sverige behöver därför
            se över hur lagstiftningen kan utformas så att vi kan främja mer
            och fler investeringar i Sverige. Sverige har de senaste åren
            satsat stort på världsledande forskningsinfrastruktur. Anläggningar
            såsom SciLifeLab, MaxIv och ESS är viktiga dragplåster som vi
            ska använda för att locka internationella talanger. Vi måste kontinuerligt
            jämföra oss med utlandet eftersom det är riktigt attraktiva projekt
            som kan locka hit internationella talanger. Andra aspekter för
            svensk dragningskraft är goda möjligheter för talanger, experter
            och forskare att kunna bo i Sverige. Det handlar om tillgång på
            bostäder, expertskatten, arbetsmöjligheter för medföljande och
            även goda möjligheter att erbjuda internationella förskolor och
            skolor.
          </p>
          <head xml:id="i-28qxDh9LVxfhFzukXTzJyZ" type="h2">
            Fokus på effekt i forskningen
          </head>
          <p xml:id="i-55jE3cuXXEbL4Qx1AYM4oU">
            Forskning av hög kvalitet är avgörande för att Sverige ska vara
            internationellt konkurrenskraftigt. Avgörande är en tillräckligt
            stor miljö där individer med geniala idéer kan frodas. Det är
            de geniala förslagen till projekt som ska råda och de kan avgöras
            genom internationell sakkunnig bedömning av projektens vikt. Moderaterna
            vill se färre, men större väl definierade forskningsområden som
            möjliggör mer finansiering till prioriterade projekt inom det
            området. Forskningsfinansiering är viktigt men sällan det som
            avgör framgång och banbrytande resultat. Minst lika viktigt är
            att det råder stor akademisk frihet för forskare med täta internationella
            kontakter. I dag finns det universitet och högskolor, skillnaden
            är i formell mening inte särskilt stor. Skillnaden mellan till
            exempel Uppsala universitet och Karolinska institutet å ena sidan
            och Mittuniversitetet och (från 2018) Malmö universitet å andra
            sidan är mycket stora i termer av förutsättningar och förväntningar.
            Ändå har de i princip samma uppdrag. I dag publicerar exempelvis
            de traditionella universiteten 95 procent av all svensk forskning,
            men får bara 80 procent av forskningsresurserna.
          </p>
          <p xml:id="i-D8PmwccnSigh1gqt1LzJCC">
            Vetenskapsrådet är erkänt skickliga på att finansiera forskning
            av vetenskaplig kvalitet. Men deras anslag ör idag till stora
            delar uppbundna och styrda av regeringen. Moderaterna anser att
            en större andel av finansiering av svensk forskning ska ske via
            Vetenskapsrådets anslag för fri och forskarinitierad forskning
            för att uppnå en högre kvalitet i forskningen.
          </p>
          <p xml:id="i-FKSspZbcyuiazEevTXGSTb">
            Sverige har också en stor potential i att styra mer offentligt
            finansierad forskning till vår institutssektor, vilket även OECD
            har föreslagit att Sverige bör göra. Lärosätenas uppdrag och styrning
            bör renodlas för en forskning i världsklass Sveriges universitet
            och högskolor har i dag många, ofta spretande, uppdrag att klara
            av samtidigt som den statliga styrningen är otydlig och skiftande.
            Dessutom har varje lärosäte sina egna prioriterade forskningsprojekt
            som i vissa fall går emot de övergripande visionerna för svensk
            forskning. Lärosätenas styrkedja, från styrelse till rektor, prefekt
            och dekanus, behöver präglas mer av linjestyrning så att de nationella
            prioriteringarna får genomslag i forskningen. Som ett litet land
            måste vi våga prioritera så att Sverige i stället kan bli ett
            land där vi är världsbäst inom vissa strategiska områden. Detta
            innebär också att man måste koncentrera forskningsresurserna till
            färre lärosäten. Moderaterna vill därför utreda möjligheterna
            till ett fördjupat samarbete mellan olika lärosäten och bildande
            av utbildningskluster för att därigenom få ökade forskningsfördelar.
            Det är också viktigt att möjligheterna för dagens högskolor att
            erhålla universitetsstatus klargörs. Det ska finnas tydliga kriterier
            för att undvika godtycklighet. Därför anser Moderaterna att regeringen
            ska återkomma skyndsamt med förslag på sådana kriterier.
          </p>
          <head xml:id="i-9rFmiuTzrkXLz5NeMYZM4E" type="h2">
            Långsiktighet, nationella forskningsprogram och EU
          </head>
          <p xml:id="i-KiWRFAMiZr4ydEV6z75cVk">
            I januari 2021 lanserades Horisont Europa som utgör det europeiska
            ramverket för forskning och innovation, under åren 2021–2027.
            Programmet fastställer mål, struktur, budget och formerna för
            EU:s finansiering. Den reglerar också det internationella samarbetet
            för EU och andra länder på forsknings- och innovationsområdet.
          </p>
          <p xml:id="i-5HYX7F9tn321kBNfXVPggr">
            För att optimera och ge möjlighet att koordinera forskningssatsningar
            med satsningar inom EU, anser Moderaterna att löptiden för de
            svenska forskningsprogrammen bör gå om lott med EU:s program och
            därmed ha samma längd. Vi menar att det finns fördelar med viss
            samordning mellan forskningsprogram inom EU då resurser och kompetens
            kan utnyttjas bättre. Långsiktighet är av stort värde men måste
            vägas mot den konstanta utveckling som ändrar förutsättningarna
            för forskning och innovation. Moderaterna anser därför att Sveriges
            forskningsprogram bör bli sjuåriga.
          </p>
          <p xml:id="i-8FBEaT7kpYm15anHtHqyBY">
            Det är viktigt att Sverige fortsätter verka för att anslag till
            forskning inom ramen för EU:s forskningsprogram Horisont Europa
            och innovationsutveckling i EU fortsätter öka och inte blir föremål
            för stora neddragningar. För både tillväxt och framtidstro är
            framstående forskning inom EU mycket betydelsefullt. Europa ligger
            i framkant, men är efter USA och möter även hård konkurrens från
            länder som Kina och Indien. Därför ska forskning och innovation
            vara en högt prioriterad fråga i Europasamarbetet. Den europeiska
            forskningen kan samtidigt användas för att stärka Sverige som
            kunskapsnation.
          </p>
          <p xml:id="i-AsnuSnZJT7hWuSePXepLS1">
            Tillgång på data av hög kvalitet är helt central för framgångsrik
            forskning. Sverige har mycket goda förutsättningar med en lång
            tradition av registerbaserade data som är mycket värdefulla för
            forskningen. Moderaterna vill ytterligare förbättra tillgången
            till data för forskningsändamål. Det kan handla om ytterligare
            stöd till att bygga upp och tillgängliggöra registerbaserad data
            samt för digitalisering av tryckt material.
          </p>
          <p xml:id="i-9XQMnatDgy3hQDEJXi7Nus">
            Forskningsinfrastruktur
          </p>
          <p xml:id="i-JXgWKfp5VjLe4xAb6p6HGw">
            Svensk forskningsinfrastruktur bör tillgängliggöras för relevanta
            aktörer i samhället så att de statliga investeringar som har gjorts
            i forskningsinfrastruktur kan göra maximal nytta.
          </p>
          <p xml:id="i-JSo8XCb8usPT1gkvyx9Tkf">
            Moderaterna vill därför ge Vetenskapsrådet, tillsammans med berörda
            lärosäten, i uppdrag att göra en konsekvensanalys av vad ett ökat
            tillgängliggörande av forsknings-infrastruktur skulle innebära.
            Moderaterna vill också utforma en svensk strategi för hur vi kan
            nyttiggöra och utveckla svensk forskningsinfrastruktur. Strategin
            ska innehålla åtgärder för att behålla och locka experter till
            Sverige, erbjuda ett bra näringslivsklimat samt goda affärsmöjligheter.
            För att optimera användandet av ESS krävs forskare, tjänsteutvecklare
            och näringsliv som är insatta i de möjligheter som anläggningarna
            ger.
          </p>
          <p xml:id="i-4Q6aSNP35fkuguXrJLuwiM">
            Sverige har goda förutsättningar för att lyckas med detta i form
            av en hållbar livsmiljö, robust infrastruktur samt invånare med
            språkvana. Finansiering av forskningsinfrastruktur är en viktig
            och svår fråga. I SOU 2021: 65 ”Stärkt fokus på framtidens forskningsinfrastruktur”
            konstateras att det saknas fullständig, relevant och tillförlitlig
            finansiell information om forskningsinfrastruktur. Utredningen
            föreslår att för mer fullständig information bör ansvariga myndigheter
            åläggas ett rapporteringskrav avseende den forskningsinfrastruktur
            som myndigheten ansvarar för.
          </p>
          <p xml:id="i-69Y81cDt8GH51UvAUMtNr5">
            Ökad forskarmobilitet för högre kvalitet i forskningen
          </p>
          <p xml:id="i-D27cqZLZVNggpD9brjDWcW">
            Forskarrörlighet är en av de viktigaste förutsättningarna för
            ett starkt och dynamiskt forskningssystem. Det stora värdet av
            rörlighet och mobilitet bland forskare är en ökad tillgång till
            internationella kontakter och nätverk, tillgång till avancerade
            forskningsinfrastrukturer och en ökad forskningsskicklighet. Det
            är därför oroande att mobiliteten bland forskarna på de svenska
            lärosätena är lägre än i andra jämförbara länder. Exempelvis visar
            statistik att nära 70 procent av professorerna vid de tio största
            lärosäten i Sverige hade en doktorsexamen från samma lärosäte.
            I flera utvärderingar av den svenska högre utbildningen och forskningssystemet
            pekar ”inaveln” i det svenska högskolesystemet ut som djupt oroande.
            Även Linnéutvärderingen identifierar den låga mobiliteten i miljöerna
            som en svaghet, framförallt när det gäller nydisputerade forskare.
          </p>
          <p xml:id="i-FmpBSKUoJxUZAZTQYjxHnN">
            Denna oro instämmer Moderaterna i. Därför anser vi att Vetenskapsrådet
            bör få ett uppdrag att ta fram ett analysunderlag med rekommendationer
            för att få en ökad forskarmobilitet. Målsättningen ska vara en
            ökad mobilitet bland svenska forskare, såväl mellan nationella
            och internationella lärosäten som mellan lärosäten och näringsliv
            samt offentliga verksamheter. Man måste här differentiera mellan
            olika områden och fakulteter, tex. medicin, teknik och humaniora.
          </p>
          <p xml:id="i-VSWCqkr9xMaG9Bp3QuEe4U">
            Utländsk etablering av utbildnings- och forskningsverksamhet
            bidrar också till att stärka befintlig utbildnings- och forskningsmiljöer.
            Moderaterna vill underlätta för att så kan ske men en rad frågor
            klargöras som rör ansvar för kvalitetsgranskning, rättigheter
            för studenter, principer för studiestöd, immateriella tillgångar
            och säkerhet.
          </p>
          <p xml:id="i-Mf8n5aHzSEjVbxNhwcmoSa">
            Att värna om den akademisk forskningsfriheten
          </p>
          <p xml:id="i-6J1AJqKRohd8FTo39a92GR">
            Regeringen styr forskningen vid Sveriges lärosäten via regleringsbrev.
            Dessa regleringar kan vara alltför styrande och kan på så sätt
            stjälpa istället för att hjälpa. Detta kan vi bland annat se inom
            genusforskningen. Här görs stora ekonomiska satsningar, men utfallet
            är inte i proportion till satsningarna. Moderaterna vill värna
            den akademiska friheten för att få fram nya innovationer, men
            vill samtidigt ställa krav på samhällsnyttan med forskningen.
            För att värna den forskningens frihet från politiska pekpinnar
            och inflytande och därmed möjliggöra för banbrytande forskningsresultat
            är det i sammanhanget avgörande att vi tydliggör rollen för rektorer
            och styrelseledamöter vid våra universitet och lärosäten och att
            dessa tillsätts med sakkunnigförfarande. (se kommittémotion M138
            om ”Högre utbildning på Sveriges universitet och högskolor”)
          </p>
          <p xml:id="i-9RcdePp2xHYtwycNNfWbRb">
            Effektivisera doktorandutbildningarna
          </p>
          <p xml:id="i-2EfjaS43XvgAAtCZwo6ebc">
            En doktorandutbildning tar i snitt 4–5 år vid studier på heltid.
            Utbildningarnas finansiering kan variera stort. Det vanligaste
            är att det varierar mellan stipendier, via en doktorandtjänst
            vid ett lärosäte, via ett företag, så kallad industriforskning
            eller via någon kombination av dessa. En del av doktorandutbildningen,
            ca 20 procent, består av obligatoriska studiekurser samt av undervisning.
            Den långa utbildningstiden kan göra det svårt att få extern finansiering
            via ett företag. Företagen har kortare ledtider och konkurrensen
            om att få fram nya lösningar/innovationer på kortare tid ökar
            alltmer. För att kunna behålla samarbetet mellan näringslivet
            och forskningen föreslår Moderaterna att en utredning tillsätts
            för att effektivisera doktorandutbildningarna.
          </p>
          <p xml:id="i-2Dmf36KHmxFDoEDvjALZpu">
            Forskning om beredskap i en orolig tid
          </p>
          <p xml:id="i-3YJMbLySTNFi1PG1mxJYFj">
            Krig, terrorism och klimatförändringar är alla utmaningar som
            påverkar Sverige på ett eller annat sätt. För att möta dessa utmaningar
            ser vi ett stort behov av att öka kunskapen om hur vi bland annat
            kan få en mer tryggad och säkrare livsmedels- och vattenförsörjning
            och ökad kunskap om psykologisk krigföring och våldsbejakande
            extremism. I Moderaternas följdmotion till regeringens forskningsproposition
            aviserade vi därför ett nytt forskningsprogram för att öka tryggheten
            i en orolig tid under 2017 och 2018. Med anledning av budgetprinciperna
            för budgetpropositionen 2019 förlängs inte detta forskningsprogram
            2019 som planerat. Moderaterna avser att återkomma med liknande
            prioriteringar i forskningsprioriteringarna inför nästkommande
            forskningsproposition.
          </p>
          <p xml:id="i-5eWvj89XT95YmD3UgGQbEx">
            Låt alla meriteringsanställningar ge rätt till prövning
          </p>
          <p xml:id="i-6gAoVSCCyhFSEcod9grxcJ">
            Autonomireformen gav universitet och högskolor frihet att utforma
            sin interna organisation på det sätt som passar varje lärosäte.
            Det råder dock otydlighet och osäkerhet gällande vissa meriteringsanställningar.
            Det krävs en tydligare struktur. Sverige saknar ett sammanhållet
            system för meritering av unga forskare tidigt i karriären. Detta
            innebär osäkra anställningsförhållanden och utgör en stor risk
            att framstående forskare lämnar den akademiska banan för en annan
            karriär. Vi måste garantera ett sakkunnigförfarande för tillsättning
            av docenter och professorer med medverkan av åtminstone en internationell
            sakkunnig.
          </p>
          <p xml:id="i-KS4qXZFAS1yfqoWfZmKsSX">
            Attrahera forskare och experter från hela världen
          </p>
          <p xml:id="i-Mp7zzG8jcq9icPkJ9RP4VQ">
            Om svensk utbildning och forskning ska kunna hävda sig i den
            globala konkurrensen finns det ett flertal faktorer som spelar
            roll, varav det internationella utbytet är en viktig del. Det
            gäller både internationella forskare som kommer hit för att arbeta
            och internationella studenter som väljer att läsa hela eller delar
            av sin utbildning i Sverige, och för den delen svenska studenter
            som reser utomlands. Utan utbyte förlorar svenska lärosäten både
            kvalitet och mångfald.
          </p>
          <p xml:id="i-2UPnB6oqUwEP1GvKBEtd1p">
            Vi behöver motivera fler svenska studenter att resa ut för att
            studera i annat land under delar av sin utbildning, men då det
            gäller inresande studenter och forskare finns i dag hinder som
            framför allt beror på långa handläggningstider hos svenska myndigheter.
            Exempelvis fick Jönköping University betala tillbaka studieavgiften
            för runt hundra utländska studenter för att Migrationsverket inte
            hunnit hantera deras ansökningar i tid och kunnat utfärda visum
            för studier. Svenska studenter har idag problem med finansiering
            av studier utomlands pga höga kursavgifter medan kurserna i Sverige
            är gratis. Det har också blivit extra svårt med studier i Storbritannien
            efter Brexit. Här behövs ett tillägg med finanseringsförlag och
            särskild samverkan på EU-nivå.
          </p>
          <p xml:id="i-FZw5KdWYA8h2F1UPXTn8kh">
            Högskolor vittnar också om problem med samordningen i visumprocessen,
            där även intervjuer på ambassad och utfärdande av id-kort ingår.
            De olika momenten måste vara samordnade för att studenten ska
            få sitt visum i tid, något som i dag inte går att säkra. Stora
            problem finns även för gästforskare i samband med att deras visum
            ska förlängas efter två år. Då hinner inte Migrationsverket med,
            och från att ha haft en handläggningstid på 3 månader uppger myndigheten
            att man nu har en handläggningstid på mellan 12 och 18 månader.
          </p>
          <p xml:id="i-9suoxsjSi4vdqE6u4BB558">
            Ett annat problem är att mastersstudenter och doktorander inte
            kan söka uppehålls-tillstånd för hela studieperioden utan måste
            söka nya tillstånd för varje år. Det skapar oro hos både studenter
            och forskare samtidigt som det ger Migrationsverket onödigt arbete.
            Internationaliseringen av den högre utbildningen och forskningen
            och den fria rörligheten för studenter är mycket viktiga i dagens
            samhälle. Om vi inte kan garantera att antagna utländska studenter
            och forskare får stanna för att studera och forska i Sverige riskerar
            vi att förlora i anseende och därmed i framtida konkurrenskraft.
            Moderaterna uppmanar därför regeringen att undanröja de problem
            och hinder som begränsar internationella studenters och forskares
            möjligheter att studera och forska i Sverige.
          </p>
          <p xml:id="i-BUM7dGrpEqGcZwyrD3HjbA">
            2014 fattades beslut om att underlätta för utländska studenter
            och forskare att stanna kvar och bedriva verksamhet i Sverige.
            Studenter fick extra tid efter examen för att hitta arbete. Samtidigt
            fick forskare och doktorander möjlighet att tillgodoräkna sig
            sin forskningstid vid ansökan om permanent uppehållstillstånd.
            Det fanns även aspekter som underlättade för medföljande till
            forskare och studenter som etablerade sig i Sverige. Syftet var
            att fler duktiga studenter och forskare skulle stanna i Sverige.
            Nu drygt flera år senare är det rimligt att göra uppföljning och
            utvärdering av denna reform för att kontrollera om reformen fått
            avsedd effekt eller om det finns behov av ytterligare åtgärder.
          </p>
          <p xml:id="i-C4gZd1hZzVtAND3svXNTgP">
            Expertskattens betydelse för att attrahera talanger och experter
            till Sverige
          </p>
          <p xml:id="i-8AwCSpahsKhaKMa4wXPc49">
            För att kunna attrahera utländska forskare men även andra nyckelpersoner
            till svenskt arbetsliv har Sverige i likhet med flera andra länder
            infört en särskild skattelättnad, den så kallade expertskatten.
            Kriterierna för skatten varierar stort i olika länder och utvärderingar
            som gjorts visar att detta också får effekt på antalet rekryteringar.
            Öresundsinstitutet har i en studie (2015) följt upp och jämfört
            antalet nyckelrekryteringar till Danmark respektive Sverige. Den
            visar att många fler forskare och nyckelpersoner i Danmark utnyttjar
            den danska expertskatten jämfört med antalet personer i Sverige.
            Öresundsinstitutet menat att ett avgörande skäl är att inkomstgränsen
            för att ansöka om expertskatt är betydligt högre i Sverige jämfört
            med Danmark samt att den danska expertskatten gäller i fem år
            gentemot tre år i Sverige. En annan skillnad är att den danska
            expertskatten gäller även för danska medborgare som flyttar hem
            efter tio år i utlandet, medan den svenska enbart gäller för utländska
            medborgare. En justering av kriterierna för expertskatten bör
            ses över så att kriterierna blir mer relevanta och konkurrenskraftiga
            så att fler talanger och experter söker sig till Sverige.
          </p>
        </div>
        <div xml:id="i-Y1pbrcUPhQ2zcn7jLn2tw9" type="signatureBlock">
          <list xml:id="i-2k5wHZ2iCjqRr52SmSeXLQ">
            <item xml:id="i-Gjm6EeucyWyLbk5KgyxTtW" who="i-ChDzdZDYwg4X9oGXyFy8Ta" type="signature">
              Kristina Axén Olin (M)
            </item>
            <item xml:id="i-EaDHfzv3dnQE9ro3GEVP2F" who="i-J7uJmvTQswBegURGxa5EHb" type="signature">
              Lars Püss (M)
            </item>
            <item xml:id="i-4cvP7PBoSBy1KqUW2UHoXa" who="i-Apyf3DsrtN2zmshEtt35Qo" type="signature">
              Marie-Louise Hänel Sandström (M)
            </item>
            <item xml:id="i-UPv4GDnKKabwkKK5NAdi3U" who="i-J3vB7EYXWFGfYPGahysXrd" type="signature">
              Noria Manouchi (M)
            </item>
          </list>
        </div>
      </div>
    </body>
  </text>
</TEI>
