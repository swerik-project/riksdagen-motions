<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__fk__216/mot_1932__fk__216-001.pdf"/>
      <fw xml:id="i-UW7vC5hcFaf4dNuDgzsaWn">
        Motioner i Första kammaren, Nr 216. 27
      </fw>
      <div type="motHeader" xml:id="i-FPxmDJzZEMivm8F7m5kSYD">
        <div type="motTitle" xml:id="i-GBThZ4RXGXLwoFJLdFr4fZ"/>
        <div type="motSubmissionInfo" xml:id="i-XhEuktLahoeMkrFQeBBGyJ"/>
      </div>
      <div type="motBody" xml:id="i-FuQdjsPv5KETTTqRqbK1fi">
        <div xml:id="i-CrdB9nP9oKL9upcjBzJWH7">
          <p xml:id="i-Y2FDoGbHiYZW4NhjcTBeTK">
            Nr 216. Av herr Lindhagen, om ökning av fredsanslaget.
          </p>
          <p xml:id="i-U6cmTQbw2D7d2dTmjAeKxp">
            Under statsverkspropositionens tredje huvudtitel har anslaget
            för upp- lysningsarbetet för freden ansetts kunna nedsättas från
            32,000 kronor till 24,000 kronor. Denna ifrågasatta nedsättning
            synes fredsfolket så vitt Jag förnummit icke vara av något rimligt
            förhållande påkallad. Det se- naste utgående anslaget utgör ju
            redan det en smula i förhållande till vad som bestås militärväsendet
            och inom detta fortfarande även det frivilli- ga skytteväsendet.
            F'redsrörelsen tilldrar sig just nu den största uppmärksamhet
            och folk- opinionen uppbådas för att i imponerande omfattning
            göra intryck på re- geringarnas rustningsminskningskonferens i
            Geneve. Det är således ett förvånansvärt svar på tidslägets tal,
            som innefattas i regeringens före- varande framställning. Vidare
            bör erinras att anslagen avse ju att bereda respektive organisa-
            tioner tillfälle att inrätta sig i sin propaganda efter en fast
            plan. Stän- diga ryckningar i budgeterna förhindra varje planmässigt
            användande av subventionerna, vilka eljest lika gärna kunde vara
            borta. Även här måste till sist någon respekt visas för traditionen.
            En sam- manslutning, som en gång tilldelas ett anslag för en fast
            organisation bör icke av en nyck eller till ytterlighet gnidig
            sparsamhet misshandlas på det nu ifrågasatta sättet. På grund
            av min egen erfarenhet vill jag konstatera, att de belopp, som
            hitintills anslagits till informationsbyrån och Svenska föreningen
            för Nationernas förbund, icke tåla någon minskning utan tvärtom
            är i be- hov av högre anslag. Särskilt gäller, att Svenska föreningen
            för Natio- nernas förbund i vars styrelse jag har säte icke kan,
            såsom styrelsen upp- repade gånger framhållit för regeringen,
            vara tillräckligt betjänt med ett så obetydligt anslag som 3.500
            kronor. Vidare fullföljer jag självfallet min under årens lopp
            inom riksdagen vidhållna uppfattning att Freds- och skiljedomsföreningen,
            landets äld- sta och största fredsorganisation, också beredes
            ett anslag till stöd för sin verksamhet och till deltagande i
            den nordiska och den internationella fredsorganisationernas möten.
            Det var de upprepade avslagen på en så- dan framställning, som
            slutligen bidrog till att riksdagens fredsanslag till upplysningsarbetet
            höjdes från den rena obetydligheten. För beto- nande av föreningens
            berörda rätt till andel i fredsanslaget har i förenin- gens program
            på mitt förslag införts programpunkten, »den folkliga
          </p>
          <pb facs="riksdagen-motions-pdf/data/1932/mot_1932__fk__216/mot_1932__fk__216-002.pdf"/>
          <fw xml:id="i-HAG7YQUDCmNbAzsMyYRqua">
            28 Motioner i Första kammaren, Nr 216.
          </fw>
          <p xml:id="i-PeYaV8QdU5AEMEtqKZgegE">
            fredsrörelsens gynnande av statsmakterna». Denna programpunkt
            är icke upphävd av föreningens årsmöte, vilket tillkommer att
            antaga och ändra föreningens program. Föreningen önskar således
            fortfarande, in- tills annat blivit i laga ordning bestämt, erhålla
            andel i fredsanslaget, vilket vid programmets antagande särskilt
            betonades såsom avsikten med ifrågavarande programpunkt. Det bör
            ej få vara så, att så snart frågan snuddar vid militärväsende
            och fredspropaganda, så är det endast de me- ra konservativt betonade
            riktningarna inom fredsrörelsen, som skänkas något förtroende
            från samhället. En nyhet i propositionen är dess inställning till
            riksdagens gamla an- slag åt internationella fredsbyrån i Geneve
            såsom organ för samtliga folkliga fredsföreningars samverkan.
            Det har en tid utgått med 2,000 kronor och sedan nedsatts till
            1,000 kronor. Nu begäres icke blott att be- loppet skall infogas
            i det allmänna anslaget till upplysningsarbete för freden utan
            även att det skall överlämnas åt Kungl. Maj:t att avgöra, huruvida
            och i vilken utsträckning det berörda allmänna anslaget bör anlitas
            för understöd till internationella organisationer med nu ifråga-
            varande syfte. Svenska beskickningen i Bern erinrar att Unionen
            av för- eningar för Nationernas förbund har i avgörande punkter
            sammanfal- lande program med fredsbyrån i Bern. Den ifrågasätter,
            om icke därföre en starkare koncentration av krafterna kunde genomföras.
            Beskicknin- gen tillägger att den frågan kunde uppställas för
            varje lands vidkom- mande, huruvida icke de bidrag som prövas
            böra utgå skulle kunna kom- ma till effektivare användning i det
            internationella fredsarbetets tjänst. därest de icke i så hög
            grad som nu är fallet splittrades åt olika håll. Det kan synas
            ligga åtskilligt under en sådan erinran. Förhållandet är emellertid,
            att splittringen bottnar helt prosaiskt uti olika politiska uppfattningar
            om vad som bör göras. Bakom de olika fredsföreningar- nas uppkomst
            ligger ofta skilda nyanser i inställningen till militär- frågan.
            Vad angår de två av beskickningen i Bern jämförda organisationerna,
            så föreligger mellan dem den praktiska skillnaden att Unionen
            av folk- förbundsregeringarna skall syssla uteslutande med propaganda
            för folk- förbundets program, under det att fredsbyrån i Geneve
            har en friare ställning. Upphävandet av den senares traditionella
            anslag bör för öv- rigt icke få ske efter regeringens gottfinnande.
            Detta bör fortfarande prövas av riksdagen. Någon utredning föreligger
            för närvarande icke, som bör föranleda riksdagen att i år göra
            någon ändring i detta gamla anslag. En annan fråga är, om ej till
            anslaget lämpligen kunde förbindas det villkor, att med anslaget,
            så långt det räcker, skall anses erlagd den be- skattning, som
            nyligen av fredsbyrån genom dess kongress pålagts de nationella
            föreningarna såsom bidrag till byråns organisationskostnader
          </p>
          <pb facs="riksdagen-motions-pdf/data/1932/mot_1932__fk__216/mot_1932__fk__216-003.pdf"/>
          <fw xml:id="i-XuHWE9mH1g7cRqUpkbhiVW">
            Motioner i Första kammaren, Nr 216. 29
          </fw>
          <p xml:id="i-TtxJEg65nmpHRwkuNvh9gz">
            vid äventyr att rösträtt ej får vid kongressen utövas annat än
            i mån av verkställda inbetalningar å denna tribut. På grund av
            vad sålunda anförts hemställes,
          </p>
          <p xml:id="i-613PoQ2p8d7Mxi5iaaXb7C">
            att riksdagen ville beträffande tredje huvudtitelns anslag för
            upplysningsarbetet för freden: 1) höja anslaget för budgetåret
            1932/1983 till 50,000 kronor i syfte att bibehålla och stärka
            de senaste subventionerna samt möjliggöra bidrag även till Svenska
            freds- och skiljedomsföreningen, 2) eventuellt besluta att berörda
            belopp i sin hel- het eller till viss del skall utgå genom motsvarande
            minskning i det föreslagna anslaget till det frivilliga skytteväsendet,
            3) besluta att det traditionella anslaget till freds- byrån i
            Gendve skall fortfarande utgå med 1,000 kronor, 4) föreskriva
            såsom villkor för beviljandet av nyss- nämnda anslag å 1,000 kronor
            att beloppet skall, därest Freds- och skiljedomsföreningen så
            påfordrar, beräknas såsom avbetalning å föreningens skuld till
            byrån för stadgat bidrag till dess organisation.
          </p>
          <p xml:id="i-5hgW5exrwA7ARoqq4yobT8" type="date">
            Stockholm den 22 januari 1932.
          </p>
          <p xml:id="i-Lt84o4sQeLB5HhYMbLtzEa">
            Carl Lindhagen.
          </p>
          <pb facs="riksdagen-motions-pdf/data/1932/mot_1932__fk__216/mot_1932__fk__216-004.pdf"/>
        </div>
      </div>
    </body>
  </text>
</TEI>
