<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00671">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__671/mot_1965__ak__671-001.pdf"/>
      <fw xml:id="i-PSEbDgwZESGq7fcXjW6jnA">
        8 Motioner i Andra kammaren, nr 671 år 1965
      </fw>
      <div xml:id="i-6axLkrUN9E22RwHiUDatp4" type="motHeader">
        <div xml:id="i-S2HoY6bCBzGaSuERs8fVxN" type="motTitle"/>
        <div xml:id="i-FmJLPHmh3QN2xL5nHznT5z" type="motSubmissionInfo"/>
      </div>
      <div xml:id="i-Mkv91egz6Jwroo8vRbLrn5" type="motBody">
        <div xml:id="i-FqvViU7JqZCJkaqmsrJCQ6">
          <p xml:id="i-Tn7mKQJeeRw76z5nxtrZG3">
            Nr 671
          </p>
          <p xml:id="i-WkbaAfsKm2JuFwruq2uGEu">
            Av herr Lassinantti m.fl., i anledning av Kungl. Maj:ts framställ-
            ning om anslag till Bidrag till naturvårdsupplysning, m.m.
          </p>
          <p xml:id="i-J8amzBfSv3ZNcU4MgXQ6ap">
            (Lika lydande med motion nr 566 i Första kammaren )
          </p>
          <p xml:id="i-3P2eCa7MzCqqGkMpEa5kV3">
            I det betänkande som framlades av 1960 års naturvårdsutredning
            (Natu- ren och samhället) liksom i Kungl. Maj:ts proposition 1963
            (nr 71) fram- hölls betydelsen av en intensiv naturvårdsupplysning,
            som inte endast skulle ta sikte på det rent biologiska sammanhanget
            utan även sprida kännedom om landskapsvårdens och miljöns betydelse
            för människans fysiska och psykiska hälsa. Det betonades att denna
            upplysning måste begagna sig av de effektiva upplysnings- och
            propagandamedel som numera finns. Den skulle ta sikte på utbildning
            av ungdomsledare, lärare och fackmän av olika slag. Särskilt underströks
            betydelsen av samverkan med skolan. Utred- ningen framhöll även
            vikten av att utnyttja de stora folkrörelserna som kanaler till
            den vuxna befolkningen. Som specialistorgan i dessa frågor nämndes
            Svenska naturskyddsföreningen och Samfundet för hembygds- vård,
            vilka »sedan lång tid tillbaka gjort aktiv insats på området&gt;.
            I nämnda proposition återges även detta uttalande av naturvårdsutred-
            ningen, som vi här citerar: » Vid bifall till utredningens förslag
            kommer att inledas ett aktivt skede i svensk naturvård, kännetecknat
            av kraftigt ökade insatser från sam- hällets sida. Det är att
            förmoda, att denna utveckling även kommer atl inverka avsevärt
            på de ideella organisationernas uppbyggnad och inrikt- ning. Det
            tillkommer emellertid helt organisationerna själva att besluta
            härom. Under sådana förhållanden bör nu organisationernas fortsatta
            ut- veckling och insatser allmänt tryggas, men ställning till
            det konkreta stö- dets omfattning tas först sedan deras anpassning
            till det nya skedet verk- ställts.&gt; Naturvårdsutredningen föreslog
            till sist, att bidrag till naturvårdsupp- lysningen skulle anvisas
            med 300000 kronor för budgetåret 1963/1964, men underströk att
            denna verksamhet senare säkerligen skulle väsentligt behöva utökas.
            Anslaget borde, framhöll utredningen, fördelas av Kungl. Maj:t,
            på förslag av statens naturvårdsnämnd, efter överläggningar med
            berörda organisationer. (Understrykningen gjord av oss.) I nämnda
            proposition framhöll departementschefen att han delade
          </p>
          <pb facs="riksdagen-motions-pdf/data/1965/mot_1965__ak__671/mot_1965__ak__671-002.pdf"/>
          <fw xml:id="i-UmVTo7TH8yhPfhorwh9zU2">
            Motioner i Andra kammaren, nr 671 år 1965 9
          </fw>
          <p xml:id="i-Kj6KpgdynyZurkk2fb3PAc">
            utredningens uppfattning att de ideella organisationerna även
            efter utbygg- naden av den statliga organisationen har en viktig
            uppgift att fylla. Som ett betydelsefullt led i det intensifierade
            naturvårdsarbetet borde nämligen, framhöll han, ingå en omfattande
            upplysningsverksamhet. »De ideella orga- nisationerna har särskilda
            förutsättningar för att omhänderha denna upp- lysningsverksamhet.&gt;
            För naturvårdsupplysningen föreslogs ett anslag för budgetåret
            1963/1964 av 200 000 kronor, vilket också anvisades av riksda-
            gen. Av detta anslag erhöll Svenska naturskyddsföreningen 100
            000 kronor och Samfundet för hembygdsvård 80 000 kronor (vartill
            kom ett anslag till samfundet under 6:e huvudtiteln för vägvårdande
            verksamhet på 20 000 kronor). För budgetåret 1964/1965 har samma
            anslag utgått med 115 000 respek- tive 85 000 kronor (20 000 kronor).
            I statsverkspropositionen för 1965/1966 föreslås att anslaget
            för naturvårdsupplysningen utgår med 325 000 kronor. De båda specialistorganisationerna
            har under den tid naturvårdsorga- nisationen verkat haft tillfälle
            att pröva olika vägar för naturvårdsupplys- ningen. Enligt vad
            vi erfarit har resultatet varit tillfredsställande, men som framgår
            av de båda föreningarnas petita är de tillgängliga anslagen alldeles
            otillräckliga. Sedan nu den nya naturvårdslagen trätt i kraft
            detta år har behovet av en allsidig upplysning högst väsentligt
            ökat. Det gäller inte endast att bibringa kunskap och väcka intresse
            hos den stora allmän- heten, utan också att förmedla kunskap till
            myndigheter, tjänstemän, före- tagare etc. om lagens innebörd,
            tillämpning och möjligheter. En upplysningsverksamhet av denna
            art kräver en stab av verkligt kun- niga medarbetare och dessutom
            allsidig sakkunskap för att upplysningen skall få helt vederhäftig
            karaktär. Man måste här, som naturvårdsutred- ningen också framhåller,
            kunna utnyttja tillgängliga massmedia, såsom TV, radio, film och
            press, samt bygga upp en permanent kontakt med olika folkrörelser,
            skolor, bildningsorganisationer o.s.v. Men man måste även räkna
            med rent reklammässiga kampanjer med affischering, annonser, trycksaker,
            affischer o.s.v., som är mycket kostnadskrävande. Vi vill särskilt
            i detta sammanhang understryka, att en upplysnings- verksamhet
            av denna art måste fullföljas år efter år. Det kan inte vara en
            reklamkampanj som en enda gång blommar upp och sedan försvinner;
            den måste ständigt återkomma och nötas in. Reklamen måste därtill
            också vara strängt vederhäftig. Vetenskapliga och andra experter
            måste anlitas och deras synpunkter och rön efterhöras och omarbetas
            i för folkupplysning lämpliga former. Även denna del av verksamheten
            måste regelbundet för- nyas. Även på naturvårdens område sker
            ständiga förändringar, inte minst i fråga om den viktiga miljö-
            och landskapsvården. En kampanj som hatt giltighet under ett år
            kanske måste göras om till ett annat. Det som ovan framhållits
            angående upplysningsverksamhetens karaktär och utformning medför
            att kostnaderna måste bli relativt höga. Det anslag
          </p>
          <pb facs="riksdagen-motions-pdf/data/1965/mot_1965__ak__671/mot_1965__ak__671-003.pdf"/>
          <fw xml:id="i-7te4PgceBw6Sd8aWXs45Sk">
            10 Motioner i Andra kammaren, nr 671 år 1965
          </fw>
          <p xml:id="i-YAyUktpSvfrenHAwZrDx9p">
            som nu utgår, kronor 250 000, är helt otillräckligt, inte minst
            med tanke på att de båda specialistorganen av detta anslag endast
            har 200 000 kronor till sitt förfogande. Med hänsyn till att hela
            naturvården i dagens läge är en synnerligen angelägen samhällsuppgift
            måste anslaget till naturvårdsupp- lysning anses helt otillfredsställande.
            Det kan nämnas, att endast en rela- tivt begränsad reklamkampanj
            för naturvården kräver en summa av om- kring 300 000 kronor. Vi
            är därför av den bestämda uppfattningen, att det nu i statsverkspropositionen
            föreslagna anslaget för 1965/66 på 325 000 kronor måste utgå med
            högre belopp om verksamheten skall få någon verk- lig effekt.
            Vi anser att 500 000 kronor är ett minimum och att denna summa
            successivt bör ökas.
          </p>
          <p xml:id="i-2d2KFkivBMmJ3xjHEED6Jt">
            En fråga som synes oss synnerligen angelägen är fördelningen
            av ifråga- varande anslag mellan specialistorganen. Det har i
            det föregående fram- hållits att myndigheterna är av den uppfattningen
            att nämnda organ spe- lar en mycket viktig roll i dessa frågor
            och att man mer och mer måste inrikta sig på att dessa organisationer
            i sin uppbyggnad och inriktning kom- mer att ta hänsyn till sin
            speciella uppgift. Det har också sagts från utred- ningens sida,
            att det bör ankomma helt på organisationerna själva att besluta
            om på vilket sätt utvecklingen skall inverka på föreningarnas
            struktur. När det gäller tidigare anslag har myndigheterna konsekvent
            följt den principen att de båda föreningarna varit principiellt
            jämställda. De har också haft ungefär samma anslag för sin naturvårdande
            verksamhet. Nu har emellertid statens naturvårdsnämnd i sina anslagsäskanden
            för budget- året 1965/66 frångått denna av statsmakterna tidigare
            tillämpade prin- cip och föreslår en sådan utökning av den ena
            föreningens (Svenska natur- skyddsföreningen — riksförbund för
            naturvård) anslag, att det i själva verket kan betyda att den
            andra organisationen (Samfundet för hembygds- vård — riksförbund
            för bygdekultur och landskapsvård) måste lägga ned eller i varje
            fall starkt inskränka den verksamhet den bedrivit i snart 50 år.
            Man måste känna oro inför naturvårdsnämndens motivering, då den
            söker katalogisera de nu existerande organisationerna och tycks
            utgå ifrån att det vore tillräckligt på detta område att endast
            ha en medborgarorga- nisation. Redan i debatten om naturvårdslagen
            i andra kammaren den 9 december 1964 framhölls av en ledamot,
            att det är en felbedömning från naturvårdsnämndens sida »om man
            redan nu skulle gå in för att diskri- minera sådana medborgarorganisationer,
            som kan redovisa en långvarig verksamhet». Statens naturvårdsnämnd
            finner det mindre lämpligt att de begränsade bidragsmedlen sprides
            på två organisationer. Nämnden säger sig ha erfarit, att det för
            närvarande icke är aktuellt med en sammanslagning av ifråga-
          </p>
          <pb facs="riksdagen-motions-pdf/data/1965/mot_1965__ak__671/mot_1965__ak__671-004.pdf"/>
          <fw xml:id="i-JMAzRo9pUuBeC8Ab6bUn5Q">
            Motioner i Andra kammaren, nr 671 år 1965 11
          </fw>
          <p xml:id="i-4fjwwMARVDUgiK21rK5H3T">
            varande organisationer. Nämnden finner det därför riktigast att
            huvudpar- ten av den bidragshöjning som kan komma i fråga går
            till en av dessa orga- nisationer, och nämnden har då stannat
            för att förorda att Naturskydds- föreningen i första hand skall
            ges ökade resurser. När det gäller Samfundet för hembygdsvård
            föreslår nämnden alltså ingen väsentlig förhöjning trots att &gt;nämnden
            gärna vill vitsorda att samfundet visat en betydande aktivitet,
            särskilt när det gäller landskaps- vården och därmed sammanhängande
            problem&gt;. Vi finner nämndens ställningstagande i denna fråga
            helt oriktigt. Ett godkännande av dess principer skulle med säkerhet
            minska den samlade effekten både av naturvårdsupplysningen och
            av landskapsvården, vars miljövårdande och landskapsgestaltande
            verksamhet fått en allt större betydelse i den stora miljöomdaning,
            som samhället nu genomgår. Vid anslagsfördelningen bör man också
            beakta att Naturskyddsföreningen utom det ordinarie statsanslaget
            sedan flera år uppburit ett speciellt anslag — för närvarande
            130 000 kronor — som utgår ur jaktvårdsmedel och som åtminstone
            delvis bör kunna användas i upplysningsverksamheten. Det torde
            vara på sin plats att här redogöra för den roll Samfundet för
            hembygdsvård spelat när det gäller upplysningsverksamhet och praktisk
            landskaps- och miljövård. Samfundet har ägt bestånd i nära 50
            år och bilda- des på initiativ av en rad representanter för natur-
            och kulturvård, arki- tekter och skolmän 1916. Huvuduppgiften
            har hela tiden varit landskaps- vård, byggnadskultur och frågor
            som gällt samhällsplanering, bebyggelse, vägar och grustäkter.
            Parallellt med denna ingripande verksamhet har un- der alla dessa
            år drivits en allsidig upplysningsverksamhet. Man kan utan överdrift
            hävda, att det främst är Samfundet för hembygds- vård som genom
            sin bildningsverksamhet fört ut natur- och bygdevårdens idéer
            i skola och bildningsarbete. Vi nämner endast de många kurser
            som anordnats tillsammans med lärarnas organisationer, varvid
            studiet av natur och landskap med tillhjälp av en hel serie handböcker
            och andra skrifter givit lärarna impulser för deras undervisning.
            På liknande sätt har Samfundet för hembygdsvård verkat i bildnings-
            arbete, och de kurser — längre och kortare — som hållits i nära
            50 år i sam- arbete med bildningsorganisationer, studiecirklar
            och ideella organisationer av olika slag, kan räknas i hundratal.
            Under de senaste åren har denna gren av upplysningsverksamheten
            bedrivits i intim samverkan med de stat- ligt understödda studieförbunden
            och länens bildningsförbund. Att bild- ningsförbunden i sina kurser
            nu i hög grad tar upp naturvård, landskaps- vård och kulturvård
            torde i stor utsträckning vara ett resultat av samfun- dets pionjärarbete
            på detta område. Samfundet har även förmedlat föreläs- ningar
            i natur- och landskapsvård vid universitet och högre skolor. När
            det gäller den praktiska verksamheten för landskapsvården vill
            vi här endast peka på ett par områden — även de av betydelse för
            upplys-
          </p>
          <pb facs="riksdagen-motions-pdf/data/1965/mot_1965__ak__671/mot_1965__ak__671-005.pdf"/>
          <fw xml:id="i-XKB4pSVNcDYcrsGpjdHDPJ">
            12 Motioner i Andra kammaren, nr 671 år 1965
          </fw>
          <p xml:id="i-Ap1SAtFR7yUraiTzzMZwKo">
            ningsarbetet — där Samfundet för hembygdsvård varit föregångare
            och efter mångårigt arbete fått sina synpunkter allmänt beaktade.
            Vi tänker då främst på den vägvårdande verksamheten, som bedrivits
            med statligt stöd och i samarbete med väg- och vattenbyggnadsstyrelsen
            sedan 1938. Här har man såväl genom praktisk, konsulterande verksamhet
            (godkänd av stats- makterna) som genom omfattande upplysningsverksamhet
            hos vägmän och andra spritt kunskap om en riktig vägvård och därmed
            sammanhängande landskapsvårdande problem. Inom denna avdelning,
            som haft tillgång till en särskild expertkommitté, har en rad
            landskapsvårdande frågor behand- lats, som gått långt utöver de
            egentliga vägproblemen, såsom t.ex. land- skapsprojekteringar,
            grustäkters iordningställande, alléer, reklam i natu- ren, nedskräpning
            o.s.v. Man har också genom s.k. vägdagar (i samarbete med motorfolkets
            organisationer och vägförvaltningarna), genom utställ- ningar,
            bildserier m.m. sökt sprida en allmän upplysning i hithörande
            frågor. En annan verksamhetsgren inom landskapsvården där samfundet
            kan räkna sig som pionjär är den som gäller kraftverksutbyggnaden.
            Dessa frågor tog samfundet upp inom sin vägbyrå redan på 1940-talet
            och skapade sedan en särskild, av regeringen sanktionerad avdelning
            för vattenfrågor. Det har under många år varit en av samfundets
            största uppgifter, och man kan redan se resultatet i den planläggning,
            vård och gestaltning av en rad kraftverksbyggen i vars miljöutformning
            samfundet deltagit. Samfundei tog också här initiativ till det
            samarbetsorgan för naturvård, som under landshövding Bo Hammarskjölds
            ordförandeskap genomförde den viktiga överenskommelsen 1961 mellan
            vattenfallsstyrelsen och naturvårdsintres- sena. Även i samband
            med denna naturvårdande verksamhet har en om- fattande upplysningsverksamhet
            bedrivits framför allt i Norrland. En viktig plattform för långsiktig
            upplysningsverksamhet fick samfun- det 1950 i Markaryds folkhögskola,
            som startades av samfundet och där samfundet alltfort tillförsäkrats
            ett stort inflytande över undervisningen. Utom den ordinarie undervisningen
            i denna skola bedriver samfundet kurs- verksamhet i flera folkhögskolor
            där ämnena natur- och landskapsvård, nutidsorientering, framtidsfrågor
            och samhällsplanering intar en fram- skjuten plats. Till upplysningsverksamhet
            kan hänföras den permanenta kurs »Bygge och landskap» som samfundet
            startade 1964 i samarbete med Ystads stads yrkesskola. Avsikten
            är att bygga ut denna kurs till en skola i samverkan med skolöverstyrelsen
            och lokala myndigheter och organisationer. Viktiga ämnen i undervisningen
            här är landskapsvård, miljö- och samhällspla- nering och fritidsbebyggelse.
            En aktuell fråga inom upplysningsverksamheten som samfundet tagit
            upp under 1963—1964 är kommunerna och deras problem i samband
            med naturvårdens nyorientering samt aktuella plan- och byggnadsfrågor.
            En
          </p>
          <pb facs="riksdagen-motions-pdf/data/1965/mot_1965__ak__671/mot_1965__ak__671-006.pdf"/>
          <fw xml:id="i-EbwZVtfnCNAj19MBqEpGT">
            Motioner i Andra kammaren, nr 671 år 1965 13
          </fw>
          <p xml:id="i-T27RcRbqkyHdwondNBDx1P">
            rad kurser och konferenser har hållits med kommunala förtroendemän,
            dels inom kommunregionerna, dels länsvis. Kurser av denna typ
            förbe- redes nu över hela landet. Vi nämner i första hand förbundet
            på Gotland, som bland annat verkat för kulturlandskapet, särskilt
            lövängarnas bevarande, strandskydd och planering; förbundet i
            Värmland, som tagit en rad initiativ bland annat för aktiv landskapsvård;
            förbundet i Uppland, som huvudsakligen drivit sin verksamhet för
            naturvårdsupplysning och landskapsvård; förbundet i Östergötland,
            som gjort en inventering beträffande viktiga naturområden och
            hållit kurser för lövängsvård. Över huvud taget kan konstateras
            att hembygdsförbunden i kontakt med Samfundet för hembygdsvård
            mer och mer inriktat sig på naturvårdsfrågorna. För dessa och
            liknande aktioner förfogar samfundet över en rad experter på olika
            områden. För att göra det möjligt att på ett effektivt sätt fullfölja
            sina syften just inom bildning och information har samfundet utom
            en expertkommitté för naturvården sedan något år haft till sitt
            förfogande en särskild informa- tionsgrupp bestående av en rad
            aktiva unga pedagoger, arkitekter och journalister. Gruppen, som
            redan genomfört flera åtgärder på området, planlägger nu en särskild
            naturvårdsfilm, modernt undervisningsmaterial för grundskolan
            samt en speciell PR-skrift med information om samfundets naturvårdande
            uppgifter samt TV- och radioframträdande med naturvårds- upplysningsprogram.
            Med utgångspunkt från statsmakternas direktiv i samband med den
            nya naturvårdsorganisationen har samfundet under föregående år
            tagit initiativet till en stor aktion för naturvårdsupplysning
            i samarbete med bl.a. ABF, SLS och andra bildningsförbund. Man
            har trätt i kontakt med de stora folkrörelserna och ämnar få till
            stånd en kvalitativt högtstående reklamkampanj, ungefär av det
            slag som skisserats i naturvårdsutredningen. Detta arbete är just
            på planläggningsstadiet. Det kan i detta sammanhang anföras, att
            de medel samfundet använt för sin upplysande verksamhet till stor
            del anskaffats genom privata insam- lingar och anslag. Beträffande
            statens naturvårdsnämnds synpunkt, att statsanslaget för naturvårdsupplysning
            ej bör splittras, vill undertecknade framhålla, att ett närmare
            samarbete mellan de båda här berörda organisationerna visser-
            ligen är önskvärt, men om detta för närvarande ej kan ske annat
            än i begränsad omfattning, bör enligt vår uppfattning detta ej
            hindra att anslag utgår till var och en av organisationerna, som
            dock har i viss mån skilda arbetsuppgifter; naturskydd och -vård
            å ena sidan och landskapsvård, miljö- och kulturvård å andra.
            Detta är uppgifter som väl kan tänkas för- delade på två specialistorgan.
            Vi har inhämtat att Samfundet för hem- bygdsvård vid flera tillfällen
            föreslagit samarbete med Svenska naturskydds-
          </p>
          <pb facs="riksdagen-motions-pdf/data/1965/mot_1965__ak__671/mot_1965__ak__671-007.pdf"/>
          <fw xml:id="i-MCnQXNb7E618Bd6BP2Lfbu">
            14 Motioner i Andra kammaren, nr 671 år 1965
          </fw>
          <p xml:id="i-N2vv1rAPXKJx3eaH9pgyXm">
            föreningen. I början av december 1963 hölls sålunda ett möte
            med ledande representanter för de båda organisationerna. Samfundet
            framlade då preciserade förslag till samarbete och utsåg även
            en kontaktman. Vi har erfarit att Naturskyddsföreningen ännu inte
            har lämnat svar på samfundets förslag. I detta sammanhang vill
            vi gärna påpeka, att det inom bildningsrörelserna ofta har ansetts
            förmånligt att flera organ med samma huvudsyfte men med olika
            individuell utformning erhållit statsanslag för sin verksamhet.
            Som exempel kan anföras, att ett tiotal olika studieorganisationer
            har stats- anslag för sitt bildningsarbete. Det kan även framhållas
            att IOGT och
          </p>
          <p xml:id="i-3qeccsyf1YCAMEDgXQuFy9">
            NTO arbetat parallellt — säkert till förmån för de gemensamma
            målen. Även turist- och reseorganisationerna — t.ex. Reso, Svenska
            turistföreningen och Friluftsfrämjandet — har arbetat jämsides,
            men med delvis skilda
          </p>
          <p xml:id="i-BUwsX5eY7bm5UJdKjn2xoE">
            specialuppgifter, utan att detta varit till förfång för deras
            verksamhet. Beträffande samfundets organisation bör märkas, att
            ett tjugotal förbund och omkring 450 enskilda föreningar är anslutna,
            representerande över 50 000 aktiva medlemmar. Inom flera av dessa
            förbund har i samarbete med samfundet initiativ tagits som varit
            av betydelse för hela naturvårds- verksamheten. Samfundet för
            hembygdsvård har tidigare fått sina statsanslag genom ecklesiastikdepartementet,
            men i samband med naturskyddslagen 1952 flyttades organisationen
            över till jordbruksdepartementet, just med tanke på samfundets
            huvudsakliga inriktning på naturvård. Med tanke på myn- digheternas
            direktiv vid det tillfället och senare verkar det omotiverat,
            att samfundet nu skulle tvingas inskränka eller kanske rent av
            få nedlägga den verksamhet som det de senaste åren nästan helt
            varit inriktat på. Med anledning av vad som ovan framhållits får
            vi därför föreslå riks- dagen besluta, att anslaget till naturvårdsupplysningen
            för budgetåret 1965/66 höjes från nuvarande 250 000 kronor till
            500 000 kronor; att förorda en sådan fördelning av det anvisade
            anslaget, att de båda specialistorganen som hittills verkat på
            natur- vårdsupplysningens område blir likaberättigade.
          </p>
          <p xml:id="i-CJ4DMigupggov7TZHVTsgZ" type="date">
            Stockholm den 27 januari 1965
          </p>
          <div xml:id="i-G1SXkNGGsh9Kx1acerENRK" type="signatureBlock">
            <p xml:id="i-EVSGMAjzcm8KbfPXmU9iij" who="i-T5XxKVtZLFo1dsDRTvxJiN" type="signature">
              Ragnar Lassinantti
            </p>
          </div>
          <p xml:id="i-C5e15rvG6hZNQR6yGWsbsM">
            Ingvar Svanberg Harald Larsson Per Petersson i Hedenäset
          </p>
          <p xml:id="i-EcL2afCuTRrYKLVAfthzaS">
            Bertil Jonasson Elias Jönsson Annie Jäderberg i Ingemarsgården
          </p>
          <p xml:id="i-PxdxovszDXSxoAfna4hpbR">
            6924 65 KL BECKMANS TRYCKERIER AB - STHLM 1965
          </p>
        </div>
      </div>
    </body>
  </text>
</TEI>
