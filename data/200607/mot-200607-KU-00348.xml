<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KU-00348">
  <teiHeader>
    <fileDesc>
      <titleStmt>
        <title>Romers minoritetsrättigheter</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Romers minoritetsrättigheter</title>
          <idno type="rdwebb">GU02K348</idno>
          <rs type="number">K348</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GU02K348/text</ref>
          <ref type="dokument_url_html">http://data.riksdagen.se/dokument/GU02K348</ref>
          <ref type="dokumentstatus_url_xml">http://data.riksdagen.se/dokumentstatus/GU02K348</ref>
          <ref type="doc">http://data.riksdagen.se/fil/5195BBE3-A435-4FFB-8883-6115653DAE02</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SwYF9X1NgJA2N38cLuC6F4" type="signed"/>
        <correspContext corresp="i-SwYF9X1NgJA2N38cLuC6F4">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-5CH7vHLGXLfDB5Tn7xx95V"/>
        </correspContext>
        <correspAction xml:id="i-Rg5YNeUBRkBsCFRBuyKKvT" type="referral">
          <date when="2006-11-07"/>
        </correspAction>
        <correspAction xml:id="i-MoB6SUwTihnXxqSjsUGmA6" type="dismissal">
          <date when="2006-11-07"/>
        </correspAction>
        <correspAction xml:id="i-Ssnq1gzDvV5hvwr47BHxgN" type="numbering">
          <date when="2006-11-02"/>
        </correspAction>
        <correspAction xml:id="i-T4BcjAn57fh1NQqdmJp1Av" type="submission">
          <date when="2006-10-31"/>
        </correspAction>
        <correspAction xml:id="i-NxpSXBnp3PKS7yDsgTxfsw" type="transfer">
          <date when="2006-10-31"/>
        </correspAction>
        <correspAction xml:id="i-XCCYxCJhK7sWUa8J2jYBCV" type="assigned"/>
        <correspContext corresp="i-XCCYxCJhK7sWUa8J2jYBCV">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-MxiY8yuG6ZETCDyb5yL2gV" type="TOC">
          <head xml:id="i-petRpqoAyqr9u1GdH2z1Q">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 3
            </item>
            <item>
              4 Romers språk och kultur 3
            </item>
            <item>
              5 Barnomsorg och skolgång 5
            </item>
            <item>
              6 Arbetsmarknad på lika villkor 6
            </item>
            <item>
              7 Vård och omsorg 6
            </item>
            <item>
              8 Boende 7
            </item>
            <item>
              9 Romer i asylprocessen 8
            </item>
            <item>
              10 Rättsväsendet 9
            </item>
            <item>
              11 Romsk organisering 9
            </item>
          </list>
        </div>
        <div type="motProposal" subtype="förslag">
          <head xml:id="i-5c57hkoZYvAV7uZAr7zGqn">
            2 Förslag till riksdagsbeslut
          </head>
          <list style="ol">
            <item xml:id="i-DJLJf8RtneLaRhtzf335sB">
              Riksdagen tillkännager för regeringen som sin mening vad i motionen
              anförs om att permanenta det ekonomiska stödet för de romska kulturinstitutionerna.
              1
            </item>
            <item xml:id="i-21KFMQdXy6mVjgbMvHGGm9">
              Riksdagen tillkännager för regeringen som sin mening vad i motionen
              anförs om att all personal inom utbildningsväsendet, från förskola
              till högskola, ges ökade kunskaper om romer och romsk kultur.
            </item>
            <item xml:id="i-EpPA3gvgJ5AcZwnsxi5vKK">
              Riksdagen tillkännager för regeringen som sin mening vad i motionen
              anförs om att öka romska barns tillgång till barnomsorg, skola
              och undervisningsmaterial på romani chib.
            </item>
            <item xml:id="i-L1MB4ixAjh8e8wv3HcVaTq">
              Riksdagen tillkännager för regeringen som sin mening vad i motionen
              anförs om att i analysen av Diskrimineringskommitténs förslag
              om positiv särbehandling särskilt beakta situationen vad gäller
              diskrimineringen av romer på arbetsmarknaden.
            </item>
            <item xml:id="i-ABN19FdG2CTTymwFJvzvBw">
              Riksdagen tillkännager för regeringen som sin mening vad i motionen
              anförs om att samtlig personal inom vård, omsorg och socialtjänst
              ska ges förbättrad kunskap om romsk kultur och romska levnadsförhållanden.
            </item>
            <item xml:id="i-XgoqeGs4sfWjTWQbyB1B9F">
              Riksdagen tillkännager för regeringen som sin mening vad i motionen
              anförs om att utveckla kommunala boendeplaneringsprogram.
            </item>
            <item xml:id="i-CkoikdLwBUsZkVruLMHr1g">
              Riksdagen tillkännager för regeringen som sin mening vad i motionen
              anförs om att införa avgiftsfria bostadsförmedlingar som ger alla
              möjlighet till en bostad efter sina egna behov.
            </item>
            <item xml:id="i-D3sUu6q58fRfunrhVyCEGc">
              Riksdagen tillkännager för regeringen som sin mening vad i motionen
              anförs om att i en instruktion till Migrationsverket understryka
              möjligheten att vid en sammantagen bedömning av romers asylärenden
              betrakta diskriminering och trakasserier som allvarliga kränkningar
              av mänskliga rättigheter. 2
            </item>
            <item xml:id="i-3kQBoYVtX7zzMjQofU281F">
              Riksdagen tillkännager för regeringen som sin mening vad i motionen
              anförs om att utbildningen vad gäller diskrimineringen av romer
              förbättras för samtlig personal inom migrationsmyndigheterna.
              2
            </item>
            <item xml:id="i-PUTUofuftQkuUGU8umnHZQ">
              Riksdagen tillkännager för regeringen som sin mening vad i motionen
              anförs om att utreda frågan om hur romers tillit till rättsväsendet
              kan förbättras så att rättsväsendet svarar upp mot kravet att
              omfatta alla på lika villkor.
            </item>
            <item xml:id="i-Jvc1f1jovrLPJvfHR2Li1r">
              Riksdagen tillkännager för regeringen som sin mening vad i motionen
              anförs om stöd till romsk organisering.
            </item>
          </list>
          <p xml:id="i-XLC3VvLXKXRnRZ9Qz2Mti2">
            1 Yrkande 1 hänvisat till KrU.
          </p>
          <p xml:id="i-WksFCaqdsS88b52CVq8WP5">
            2 Yrkandena 8 och 9 hänvisade till SfU.
          </p>
        </div>
        <div type="motContent">
          <head xml:id="i-A7x5ot17yjn9vxkSe7X1ao" type="h1">
            Romers minoritetsrättigheter
          </head>
          <head xml:id="i-6BUck1ZUzMA8sLNikZSa7D" type="h1">
            3 Inledning
          </head>
          <p xml:id="i-wHZi6qidwpvBmEoLuXvWP">
            År 2000 ratificerade Sverige Europarådets ramkonvention för skydd
            mot mänskliga rättigheter och den europeiska stadgan om landsdels-
            eller minoritetsspråk. Ramkonventionen och stadgan anger tillsammans
            de principer som Sverige åtagit sig att efterleva till skydd för
            de nationella minoriteterna. Ratificeringen innebär att Sverige
            erkänner romerna som en av fem nationella minoriteter i Sverige
            och romani chib som ett minoritetsspråk. Konventionerna är bindande
            och den svenska regeringen har fått en relativt omfattande k ritik
            vid Europarådets granskning av efterlevnaden. Den skarpast formulerade
            kritiken gäller den omfattande diskrimineringen av just den romska
            minoriteten.
          </p>
          <p xml:id="i-VqUmAntoNrkHMRv2BrEeNg">
            I svensk lagstiftning finns i dag inte någon särskild bestämmelse
            som syn lig­gör minoriteterna eller minoritetsspråken. I stället
            finns en bestämmelse i regeringsformens 1 kap. 2 § som fastslår
            att etniska, språkliga och religiösa minoriteters möjligheter
            att behålla och utveckla ett eget kultur- och samfundsliv bör
            främjas. Denna bestämmelse tillkom innan Sverige erkände de fem
            nationella minoriteterna och de fem minoritetsspråken. Bestämmelsen
            tar framför allt sikte på att främja invandrade gruppers och minoriteters
            kultur- och samfundsliv i allmänhet, och ger således inget särskilt
            stöd till de fem nationella minoriteterna. Vänsterpartiet anser
            att ett grundlagsskydd för de fem nationella minoriteterna skulle
            vara en markering av minoriteternas och minoritetsspråkens betydelse
            för det svenska samhället och den svenska kulturen. En ändring
            av grundlagen där romer och andra minoritetsgrupper lyfts fram
            skulle innebära en markering av värdet av att skydda och stödja
            de nationella minoriteterna. Därför ser Vänsterpartiet fram emot
            att Grundlagskommittén inom sitt uppdrag skall se över denna fråga.
          </p>
          <p xml:id="i-Fhc8mmSvrEdqw7CJQBRx15">
            I det följande presenteras Vänsterpartiets politik för den romska
            minoriteten och minoritetsspråket romani chib. Vänsterpartiets
            utgångspunkt är att de fem nationella minoriteternas och minoritetsspråkens
            förutsättningar och möjligheter bör beskrivas var för sig och
            att den romska minoritetens situation bör ses i ljuset av den
            utbredda antiziganism som tar sig uttryck i en strukturell och
            individuell diskriminering. Romer har sedan generationer tillbaka
            plågats, förföljts och utsatts för assimilerings- och utrotningsförsök.
            Flera hundratusen romer mördades av nazisterna under förintelsen,
            vilket ofta döljs i historieskrivningen. Antiziganismen är ett
            stort samhällsproblem och det kommer att krävas kraftfulla gemensamma
            åtgärder för att bekämpa in­toleransen och diskrimineringen av
            romer.
          </p>
          <head xml:id="i-4AGCDk3fC7xcjEKadpKr6m" type="h1">
            4 Romers språk och kultur
          </head>
          <p xml:id="i-YCc1kC3ojc275TncWSY1q8">
            Romani chib betyder romernas språk och omfattar samtliga varieteter
            av romani som förekommer inte bara i Sverige utan över hela världen.
            I Sverige räknas resandefolket till romerna och resandespråket
            som en va rietet av romani chib. Forskarna är eniga om att romerna
            har sitt ursprung i Indien och att de började sin vandring västerut
            för cirka 1 000 år sedan.
          </p>
          <p xml:id="i-5ynfuM7N77o2S8YgYb4hFa">
            Romernas språk hör till den indiska grenen av de indoiranska
            språken och är alltså liksom svenskan ett indoeuropeiskt språk.
            Romani har genom seklerna uppdelats i 60 olika varieteter, vilket
            bland annat avspeglar olika romska gruppers omfattande kontakter
            med skilda folk och språk under tusen års migration och bosättningar
            i olika länder. De romska språken har alltså övertagit såväl ord
            som begrepp och språkstrukturer från de språksamhällen de levat
            i. Men även svenskan har tagit in ord och uttryck från romani:
            tjej, jycke, vischan, pröjsa, kirra.
          </p>
          <p xml:id="i-CHQu6sVmVKGwLbkcaFHpj1">
            Romerna har en lång historia i Sverige. I dokument från 1500-talet
            talas om tater, en beteckning som antas komma från en sammanblandning
            med tatarer. Länge har man i Sverige kallat romer för omväxlande
            tattare och zigenare. Kelderashtalare har kommit från slutet av
            1800-talet, och sedan passtvånget mellan Sverige och Finland upphörde
            1954 har kaleromer kommit från Finland. På 70-talet kom romer
            som talade olika varieteter av romani chib från olika länder på
            kontinenten. Ytterligare andra romska grupper kom under 80- och
            90-talen som en följd av Balkankriget.
          </p>
          <p xml:id="i-PxsY1EsP4gXTYTdcRQ1mA1">
            Som ett folk utan land har romerna också saknat skriftspråk.
            Sedan mitten av 1900-talet arbetar man nu i Sverige på att skapa
            ett sådant. En språk­kommitté inom ramen för Romernas Riksförbund
            inrättades år 2000. Det finns inga ordböcker på romani chib i
            Sverige, men inom Skolutvecklingsmyndigheten pågår ett arbete
            med att ta fram en datorbaserad romsk ordbok. Det finns alltså
            få böcker och andra skriftliga produkter på romani chib. De svenska
            folk- och vetenskapsbiblioteken innehöll sammanlagt 133 titlar
            på romani hösten 2003. Den historiska och ihållande diskrimineringen
            av romerna är förstås en starkt bidragande orsak till att etablerade
            författare och förlag saknas. Det krävs, enligt Kulturrådet, ett
            omfattande stöd från samhällets sida för att produktionen skall
            komma i gång. Det räcker inte långt med de sju miljoner som i
            kulturbudgeten för 2004 avsattes för de fem nationella minoriteterna
            tillsammans.
          </p>
          <p xml:id="i-8owCKL7wYnKvXvcrFPqaTh">
            I Gubbängen i Stockholm finns Romskt kulturcentrum som arbetar
            med infor mation om romsk kultur och med att organisera seminarier
            och utställning ar. Centrumet får bidrag från Stockholms kommun.
          </p>
          <p xml:id="i-KJmQj9s9Pddu49JT2BqfVs">
            Inom Malmö museer finns utställningen Romer och resande bortom
            romantik och plåga. Utställningen har fått stöd av Kulturrådet
            och planeras även komma att hysa bibliotek och den romska musikföreningens
            verksamheter. Tanken är att institutionen byggs upp i nära samarbete
            mellan romerna och Malmö museer men att romerna så småningom själva
            skall driva verksamheten. Både kulturcentrumet i Gubbängen och
            utställningen inom Malmö museer är tänkta att bli sa mlingspunkter
            för romer, att skildra romernas histo ria och kultur och att erbjuda
            arenor för romsk kulturaktivitet. Detta förutsätter dock att verksamheterna
            får permanent statligt stöd. Därför bör det ekonomiska stödet
            till de romska kulturinstitutionerna permanentas. Detta bör riksdagen
            som sin mening ge regeringen till känna.
          </p>
          <head xml:id="i-3aEZgNNpU4Th3nbhYRZmoY" type="h1">
            5 Barnomsorg och skolgång
          </head>
          <p xml:id="i-AVX4NmcMvp4S8MR9wqBaxF">
            Förskolan skall vara till för alla barn. Ju tidigare ett barn
            får pedagogiskt stöd och undervisning, desto större möjlighet
            har det i sin språkutveckling. Få romska barn deltar i dag i förskoleundervisningen.
            Eftersom förskolan kan bidra till att motverka marginaliseringen
            av romer är det viktigt att de romska barnen ges möjlighet att
            gå i förskola. De romska barnens identitet kan stödjas genom att
            de erbjuds möjlighet att ge uttryck för den egna kulturen. Därför
            är det, enligt Vänsterpartiets mening, av avgörande vikt att romska
            barn ges möjlighet att utveckla sina kunskaper i romani såväl
            som svenska.
          </p>
          <p xml:id="i-SgiCYmfwLCrJvXQ8wi7DGx">
            Ungefär 90 procent av de romska barnen avbryter sin skolgång
            innan de gått igenom grundskolan. Till detta finns orsaker som
            skolorna alltför ofta inte bryr sig om att efterforska. Romers
            svårigheter på utbildningsområdet har alltför länge betraktats
            som en fråga om barns skolfrånvaro och har framför allt fokuserat
            på kulturella förhållanden inom den romska gruppen. Ett mer fruktbart
            angreppssätt bör vara att utgå från rätten till utbildning på
            lika villkor och i stället be lysa och ifrågasätta hur olika former
            av diskriminering miss­gynnar den romska minoriteten, och hur
            man skall garantera romska barns rättigheter.
          </p>
          <p xml:id="i-H8E3sEdzffgAwGhpGvwEcP">
            Ett viktigt led i detta arbete är att personal inom utbildningsväsendet
            får utbildning i romsk kultur och att man inom utbildningsväsendet
            rekryterar personer med romsk bakgrund. Detta ökar toleransen
            och respekten för den romska minoriteten och de romska barnens
            trivsel i skolan. Romska föräldrar saknar ofta tradition av skolgång
            och de befarar att ett barns inträde i skolan innebär att barnet
            förlorar sin romska identitet. Föräldrarnas farhågor bör dock
            ses i ljuset av den vardagliga diskriminering vuxna romer utsätts
            för och som inverkar på barnens självuppfattning och känsla av
            otrygghet i skolan.
          </p>
          <p xml:id="i-BTkUJNGd5yu7Yr1yqhGW1A">
            Skolverket har i rapporter pekat på att det finns ett tydligt
            samband mellan romska elevers skolframgång och tillgången till
            kompetent personal som undervisar i modersmålet. Även tillgång
            till studiehandledning och läxhjälp tillsammans med romsk personal
            är av betydelse.
          </p>
          <p xml:id="i-Awp838wQRxKcXB1Wtv84rM">
            Europarådet granskade år 2002 Sveriges efterlevnad av stadgan
            för landsdels- och minoritetsspråk. Den skarpast formulerade kritiken
            gäller diskrimineringen av den romska minoriteten. Rådet uppmanar
            i sin rapport svenska myndigheter att tillsammans med romer skapa
            de verktyg som krävs för att stödja romernas språk bland annat
            genom att förbättra undervisning, inklusive modersmålsundervisning,
            liksom undervisningsmaterial och lärarutbildning.
          </p>
          <p xml:id="i-8r8THAec2b2tch548aABNv">
            Det är mycket allvarligt att skolan inte förmår att synliggöra
            och tillmötesgå romers behov av utbildning och det är alarmerande
            att skyddet mot diskriminering inom skolan visat sig vara så svagt.
            De romska barnens framgång i barnomsorg och skola kan dock främjas
            genom att stärka föräldrarnas för­troende för skolväsendet och
            personalen. Ett viktigt led i detta arbete bör vara att stödja
            barnens egen kulturella bakgrund och se till att vi får en skola
            som inte är negativt inställd till romer. Därför bör all personal
            inom utbildnings­väsendet, från förskola till högskola, ges ökade
            kunskaper om romer och romsk kultur. Detta bör riksdagen som sin
            mening ge regeringen till känna.
          </p>
          <p xml:id="i-MvomD63Y6ZFV8cpovNj3Hm">
            Vidare är det av avgörande vikt att utveckling av den kulturella
            och språkliga identiteten uppmuntras och att tillgången till undervisning
            och undervisningsmaterial på det modersmålet ökar. Därför bör
            romska barns tillgång till barnomsorg, skola och undervisningsmaterial
            på romani chib ökas. Detta bör riksdagen som sin mening ge regeringen
            till känna.
          </p>
          <head xml:id="i-Ls7B3EgqtuQS95f85yFVex" type="h1">
            6 Arbetsmarknad på lika villkor
          </head>
          <p xml:id="i-B3PwXMm7A2imGCow2Pa4wS">
            Arbetslösheten bland romer är betydligt högre än hos befolkningen
            i övrigt och flera rapporter lyfter fram romers svårigheter på
            arbetsmarknaden. I en departementsp romemoria från 1997 konstaterades
            att romerna har inte lyck ats ta sig in på arbetsmarknaden och
            arbetsmarknaden har inte tagit in dem.
          </p>
          <p xml:id="i-Q9yeZZKm77bgcg9D164o6K">
            Ombudsmannen mot etnisk diskriminering (DO) har i en rapport
            från år 2004 sammankopplat romers missgynnade ställning på arbetsmarknaden
            med de svårigheter som romerna möter inom utbildningsväsendet.
            De omfattande förändringar av arbetsmarknadens struktur som skett
            under 1900-talet har vidare marginaliserat behovet av traditionellt
            romska yrken. Dessa faktorer tillsammans med de antiziganistiska
            tendenser som går att finna inom majoritetssamhället stänger,
            enligt rapporten, i stort sett helt ute romer från arbetsmarknaden.
          </p>
          <p xml:id="i-GHVdN4gR7xpYdp87DDNKsT">
            I samma DO-rapport redovisas alarmerande resultat från en enkätundersökning
            bland arbetslösa romer. 80 procent av de tillfrågade upplever
            att de saknar arbete på grund av att arbetsgivarna är negativt
            inställda till att anställa personer med romsk bakgrund. Många
            väljer att över huvud taget inte berätta om sin romska bakgrund
            när de söker arbete.
          </p>
          <p xml:id="i-SVouekqDggbyHS9BQctx4J">
            Med tanke på att situationen för romer på arbetsmarknaden till
            stor del går att hänföra till den strukturella diskrimineringen,
            föreslår DO att möjligheterna till positiv särbehandling utreds
            särskilt. Vänsterpartiet anser att behovet av att hitta aktiva
            åtgärder för att öppna arbetsmarknaden för romers del­tagande
            på lika villkor är stort. Därför bör regeringen i analysen av
            Diskrimineringskommitténs förslag om positiv särbehandling särskilt
            beakta situationen vad gäller diskrimineringen av romer på arbetsmarknaden.
            Detta bör riksdagen som sin mening ge regeringen till känna.
          </p>
          <head xml:id="i-Aom73RuZuzpukwUYxSi4JC" type="h1">
            7 Vård och omsorg
          </head>
          <p xml:id="i-RGC6K7B6Vb5mHErsH6Rj6W">
            Hos många minoritetsgrupper och invandrade grupper finns betydande
            överrisker från hälsosynpunkt jämfört med vad som gäller för personer
            ur majoritetsbefolkningen. Det gäller såväl fysisk som psykisk
            hälsa. En avgörande orsak till detta kan vara de påfrestningar
            det medför att invandrade ofta ges lägre social status än infödda
            med exempelvis samma utbildning. Dessa förhållanden har stor giltighet
            även när det gäller romer. Ett av de största sambanden går att
            finna mellan låg social status och ökad sjuklighet och förtida
            död. Dessutom har personer med låg social status visat sig utnyttja
            primär­vården i mindre omfattning än deras hälsotillstånd motiverar,
            och har däri­genom sämre tillgång till adekvat behandling.
          </p>
          <p xml:id="i-CuuVsqnECgUu4qY2LvqHHT">
            Romska ungdomar som bryter mot familjens och släktens regler
            stöts inte sällan ut hemifrån, eller så lämnar de frivilligt gemenskapen.
            De lever då under ett dubbelt utanförskap: utanför den romska
            gemenskapen och utanför majoritetssamhället. Droger, kriminalitet
            och prostitution kan bli följden och missbruk av narkotika har
            ökat snabbt bland yngre romer. De drabbade familjerna gör ofta
            sitt bästa för att på egen hand komma till rätta med missbruket
            och det dröjer ofta innan de söker och får professionell hjälp.
            Mot denna bakgrund är det viktigt att förbättra romers förtroende
            för vårdpersonal och att främja tillitsfulla relationer. Därför
            bör samtlig personal inom vård, omsorg och socialtjänst ges förbättrad
            kunskap om romsk kultur och romska levnadsförhållanden. Detta
            bör riksdagen som sin mening ge regeringen till känna.
          </p>
          <head xml:id="i-MCCn2wjTrhPJPMhC2cbbQL" type="h1">
            8 Boende
          </head>
          <p xml:id="i-Sc5kN48YUnL1XvGtdnYp9R">
            Vänsterpartiet kämpar för att alla människor skall ges likvärdiga
            möjligheter att leva i goda bo städer i bra miljöer till rimliga
            kostnader. Därför ser Väns terpartiet mycket allvarligt på den
            omfattande diskriminering när det gäller bostäder och boende som
            präglar romers livsvillkor. Det faktum att stora delar av bostadsmarknaden
            privatiserats har sannolikt bidragit till att försvåra bostadsläget
            för den romska minoriteten, och kraftigt begränsat möjligheterna
            för romer att själva välja bostad. De hänvisas i stället ofta
            till bostäder i så kallade utsatta bostadsområden. Trakasserier
            och förolämpningar från grannar är inte ovanliga. Detta är oacceptabelt.
            Vänsterpartiets utgångspunkt är att alla människo r skall känna
            sig trygga i sitt boende. Därför är det viktigt att boen deplaneringen
            utgår från människors behov och lika värde och skapar blandade
            städer och samhällen där människor med olika ekonomiska och sociala
            förhållanden möts. En bra samhällsplanering skapar livsmiljöer
            som motverkar förtryck, utanförskap och diskriminering på grund
            av kön, etnicitet och klass. Därför bör kommunala boendeplaneringsprogram
            utvecklas för en övergripande planering av befintlig och tillkommande
            bebyggelse. Dessa program skall utgå från sociala, ekologiska
            och feministiska perspektiv i boendet. I en sådan planering måste
            även de särskilda behov som den romska minoriteten har beaktas.
            Regeringen bör utveckla sådana boendeplaneringsprogram i enlighet
            med vad ovan anförts. Detta bör riksdagen som sin mening ge regeringen
            till känna.
          </p>
          <p xml:id="i-XBzjXfg753hDMNsRBWFr6p">
            I dag finns det många människor som inte har råd att betala de
            avgifter som bostadsförmedlingar tar ut för sina tjänster. Inte
            minst gäller detta många romer. Detta kan dock lösas på kommunal
            och regional nivå och skulle vara ett viktigt politiskt verktyg
            för att bryta boendesegregationen. Bostadsförmedlingar omfattas
            av gällande diskrimineringslagstiftning, skall förmedla sociala
            förturer och därmed göra det möjligt för människor med särskilda
            behov att hitta en passande bostad och boendeform. Därför bör
            avgiftsfria bostadsförmedlingar införas som ger alla möjlighet
            till en bostad efter sina egna behov. Detta bör riksdagen som
            sin mening ge regeringen till känna.
          </p>
          <head xml:id="i-W75uBMGTN2YQR8wkiLHxvi" type="h1">
            9 Romer i asylprocessen
          </head>
          <p xml:id="i-7EnQkh3pgPnEHqGmdUv2yc">
            Antalet romer som söker asyl i Sverige är och har under relativt
            lång tid varit stort. De romer som söker asyl i Sverige kommer
            främst från länderna på Balkan och från länderna i östra Europa.
            Det rör sig ofta om människor som är i starkt behov av skydd.
            Den mest akuta situationen gäller romer från före detta Jugoslavien,
            i synnerhet Kosovo. Trots detta har romer haft svårigheter att
            bli beviljade asyl i Sverige och övriga länder inom EU. Migrationsverket
            och Utlänningsnämnden anser ofta att ett så kallat inre flyktalternativ
            är möjligt, eftersom de asylsökande under flykten passerat olika
            platser i Serbien-Montenegro som man anser att de kan sändas tillbaka
            till. I vissa fall har de till slut fått uppehållstillstånd av
            humanitära skäl; ofta på grund av att barnen varit svårt traumatiserade
            och ibland även apatiska.
          </p>
          <p xml:id="i-XdFPqffSdTqKPLqdZwBrb3">
            Asylansökningar från personer med någon form av romani som modersmål
            betraktas allt oftare som så kallat uppenbart ogrundade. Migrationsverkets
            statistik antyder att antalet sådana fall femdubblats sedan år
            2000. Vänster­partiet anser att denna utveckling är mycket oroväckande,
            inte minst för rättssäkerheten i asylprocessen. Ett ärende som
            betraktas som uppenbart ogrundat får, enligt den svenska utlänningslagen,
            verkställas omedelbart, utan att beslutet vunnit laga kraft eller
            att beslutet överklagats. Dessutom får den sökande sällan eller
            aldrig rätt till offentligt biträde.
          </p>
          <p xml:id="i-2n6T6zeawd24txTgGVuMjG">
            Enligt svensk asylrätt finns det en möjlighet att vid en sammantagen
            bedömning betrakta diskriminering och trakasserier, vilka var
            för sig inte kan sägas utgöra diskriminering, som allvarliga kränkningar
            av mänskliga rättigheter. Denna möjlighet utnyttjas mycket sällan.
            Vänsterpartiet anser att det behövs en bredare helhetssyn i asylärendena.
            Detta är nödvändigt för att romer skall ha möjlighet till en rättssäker
            behandling i asylprocessen. Därför bör regeringen i en instruktion
            till Migrationsverket understryka möjligheten att vid en sammantagen
            bedömning av romer i asylärenden betrakta diskriminering och trakasserier
            som allvarliga kränkningar av mänskliga rättigheter. Detta bör
            riksdagen som sin mening ge regeringen till känna.
          </p>
          <p xml:id="i-4YW2KSvgmprCbEj6y9h2Xe">
            Det finns mycket som tyder på att beslutsfattare på de svenska
            migrationsmyndigheterna ofta saknar tillräckliga kunskaper om
            hur romer förföljs och diskrimineras i hemländerna. Denna kunskap
            måste hela tiden uppdateras och föras vidare till samtliga beslutsfattande
            nivåer för att en rättssäker prövning skall kunna komma till stånd.
            Därför bör utbildningen vad gäller diskrimineringen av romer förbättras
            för samtlig personal inom migrationsmyndigheterna. Detta bör riksdagen
            som sin mening ge regeringen till känna.
          </p>
          <head xml:id="i-MUUdUUun8CjN5MuoKWxF1z" type="h1">
            10 Rättsväsendet
          </head>
          <p xml:id="i-FUfkoMDDiMudiguCs8CJ81">
            Som tidigare nämnts har det funnits och finns fortfarande en
            stor brist på förtroende för statliga myndigheter bland romer.
            Detta förhållande kan i hög grad härledas från den långvariga
            och genomgripande diskriminering romer utsatts för och som därmed
            präglat deras livsvillkor. Många romer vittnar om att de i kontakt
            med polis och domstolar inte blir bemötta som individer. Det är
            heller inte ovanligt att myndighetspersoners föreställningar om
            romer leder till diskriminerande handlingar.
          </p>
          <p xml:id="i-8YMnDAf6EGa4ctMex3bxxv">
            Romers erfarenheter av övergrepp och diskriminerande handlingar
            från myndigheter har tillsammans med patriarkala strukturer bidragit
            till att det bland vissa romska grupper finns en egen rättsordning.
            Detta är oacceptabelt då rättsväsendet skall vara till för alla
            på lika villkor. För att motverka förtrycket och diskrimineringen
            av romer inom rättsväsendet är det i första hand rättsväsendet
            som måste visa att man förtjänar romers förtroende genom att aktivt
            motarbeta och förebygga diskriminering av romer, oavsett var och
            hur den förekommer. Därför bör regeringen utreda frågan om hur
            romers tillit till rättsväsendet kan förbättras så att rättsväsendet
            svarar upp mot kravet att omfatta alla på lika villkor. Detta
            bör riksdagen som sin mening ge regeringen till känna.
          </p>
          <head xml:id="i-WEH64uaWJEmg5pRGuN8vtU" type="h1">
            11 Romsk organisering
          </head>
          <p xml:id="i-Sof1wT73zyg8Lv7KmMPFsS">
            Romers möjligheter att gemensamt med andra och som likvärdig
            part ta del i det demokratiska samhället har genom tiderna varit
            begränsat, bland annat mot bakgrund av att de regelmässigt mötts
            med ovilja eller direkt diskriminering. Denna långvariga diskriminering
            och dessa brister i bemötandet har medfört att många romer känner
            en ofta välgrundad rädsla och misstro inför myndigheter och därför
            ifrågasätter vikten av samröre med majoritetssamhället. Det är
            mot denna bakgrund mycket viktigt att romer ges möjligheter till
            delaktighet i alla frågor som berör romer och att stödet till
            egenaktiviteter stärks. Vänsterpartiet har sedan flera år drivit
            att de nationella minoriteterna skall ges ökat stöd och kommer
            även framdeles att verka för detta.
          </p>
          <p xml:id="i-WiphMenLd9CDMWf6dsZMSZ">
            På riksplanet finns i dag två romska organisationer och tre för
            resande. Dessa är Romernas Riksförbund, R iksförbundet Roma International,
            Resan defolkets Romanoa Riksförbund, Resandefolkets riksorganisation
            och Resande romers riksförening. De romska organisationerna utgör
            viktiga strategiska parter i utformandet av den politik som avser
            romer som nationell minoritetsgrupp. Ett ökat stöd till romers
            egen organisering är nödvändig för att stärka romers ställning.
            Det kommer fortsatt att krävas ett ökat stöd till de nationella
            minoriteternas organisationer om Sverige skall följa de internationella
            konventioner som ratificerats. Regeringen bör verka för ett ökat
            stöd till romsk organisering i enlighet med vad ovan anförts.
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-ToEMTdX3jtij9SfpTXDoa3" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-81kogHrD33Z6tyM5gw2JUY" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-FA1c8qcZ1YVZFfouPDC5Tz" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-EmoTAcke2EKDe8SiHVvCxM" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-4fvqzhDfxoGZkiXdzAuJWc" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-BDPQJgGfjfcUJ85HUz7e4R" who="i-5CH7vHLGXLfDB5Tn7xx95V">
              Siv Holma (v)
            </item>
          </list>
        </div>
      </div>
    </body>
  </text>
</TEI>
