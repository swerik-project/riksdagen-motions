<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00475">
  <teiHeader>
    <fileDesc>
      <titleStmt>
        <title>Ett rökfritt Sverige</title>
        <author corresp="i-VRHymVx7EsX48sg7b5qmpS">av Jan Lindholm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett rökfritt Sverige</title>
          <idno type="rdwebb">GX02So475</idno>
          <rs type="number">So475</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So475/text</ref>
          <ref type="dokument_url_html">http://data.riksdagen.se/dokument/GX02So475</ref>
          <ref type="dokumentstatus_url_xml">http://data.riksdagen.se/dokumentstatus/GX02So475</ref>
          <ref type="doc">http://data.riksdagen.se/fil/2FC59B6E-D85E-4707-9802-B1D8AE69AC68</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DAFWmSEV6f6TBBHGRvNdQh" type="signed"/>
        <correspContext corresp="i-DAFWmSEV6f6TBBHGRvNdQh">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction xml:id="i-XzNX4ExB8nTqcXnmsoXNLe" type="numbering">
          <date when="2009-10-06"/>
        </correspAction>
        <correspAction xml:id="i-MkgRv7bA4erzTCbsyXM4fv" type="submission">
          <date when="2009-10-05"/>
        </correspAction>
        <correspAction xml:id="i-R5BjtvhHVEVf6pVhKYipdU" type="transfer">
          <date when="2009-10-04"/>
        </correspAction>
        <correspAction xml:id="i-Gu76etRgvrgpYVhYoi8azn" type="assigned"/>
        <correspContext corresp="i-Gu76etRgvrgpYVhYoi8azn">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-G6Lj3Wbf5yA7yp13PFhyfJ" type="motBody">
        <div xml:id="i-4XwqLoSqL5fJHFfxFPGSaC" type="motProposal" subtype="förslag">
          <head xml:id="i-J3j6kDxAUze2AuQdj7HfMf">
            Förslag till riksdagsbeslut
          </head>
          <list xml:id="i-XYPrnwU5ugcX2NPFGeiWNJ" style="ol">
            <item xml:id="i-Xid7x1c2Q14Q6D7QhRWs7k">
              Riksdagen tillkännager för regeringen som sin mening vad som
              anförs i motionen om att ett tobaksfritt samhälle ska vara ett
              prioriterat mål inom folkhälsoarbetet.
            </item>
            <item xml:id="i-ARfyM5cbDRCQUd562F1P8A">
              Riksdagen tillkännager för regeringen som sin mening vad som
              anförs i motionen om vikten av att arbetet med att genomföra åtagandena
              i WHO-konventionen Framework Convention on Tobacco Control tar
              snabba steg framåt.
            </item>
            <item xml:id="i-MhDHmhWQNwcvLL66sMEMBA">
              Riksdagen tillkännager för regeringen som sin mening vad som
              anförs i motionen om förslag till åtgärder för att säkerställa
              rätten för en boende att bo utan ofrivilligt rökintrång i bostaden.
            </item>
            <item xml:id="i-8gtQpKBKx61btSGMfZWLoa">
              Riksdagen tillkännager för regeringen som sin mening vad som
              anförs i motionen om förslag till fler rökfria områden i samhället.
            </item>
            <item xml:id="i-7Csmpu2jPHmCsactgniN1u">
              Riksdagen tillkännager för regeringen som sin mening vad som
              anförs i motionen om förslag till åtgärder för att Sverige framgångsrikt
              ska fortsätta att utvecklas mot det tobaksfria samhället.
            </item>
            <item xml:id="i-Lj1nqP9hC5SDbjHpR13DY6">
              Riksdagen tillkännager för regeringen som sin mening vad som
              anförs i motionen om att en normförändring vad avser bruk av tobak
              bör eftersträvas.
            </item>
            <item xml:id="i-3MNd7d1f1Vcg55sqDkoWTo">
              Riksdagen tillkännager för regeringen som sin mening vad som
              anförs i motionen om behovet av ökad forskning om snus. 1
            </item>
            <item xml:id="i-V2wJhmybGfUfJ1bVUCLL2C">
              Riksdagen tillkännager för regeringen som sin mening vad som
              anförs i motionen om stöd åt personer som är beroende av nikotin
              och önskar bryta sitt beroende.
            </item>
            <item xml:id="i-GP3viz89oTPg3xqDQCF2ze">
              Riksdagen begär att regeringen lägger fram förslag till lagstiftning
              med målet att minimera nyrekryteringen till nikotinberoende.
            </item>
            <item xml:id="i-yTYbaCqnfcu9UeSDp3qAN">
              Riksdagen begär att regeringen återkommer med ett förslag, med
              eller utan sanktioner, om begränsning av rökning på allmänna platser.
            </item>
            <item xml:id="i-TwdrpcdBjCkzb2PUEMYVoY">
              Riksdagen tillkännager för regeringen som sin mening vad som
              anförs i motionen om att genom regleringsbrev och ägardirektiv
              göra statliga myndigheter, verk och företag till rökfria arbetsplatser.
              2
            </item>
            <item xml:id="i-LfwBqYC2QjxTH5bXURKNiX">
              Riksdagen tillkännager för regeringen som sin mening vad som
              anförs i motionen om att utreda ekonomiska incitament för att
              motivera kommuner att tillförsäkra att det finns rökfria bostäder
              att tillgå.
            </item>
            <item xml:id="i-7hbAF5VLNp4k1NskFLGeBi">
              Riksdagen tillkännager för regeringen som sin mening vad som
              anförs i motionen om att utreda ett licensförfarande för tobaksförsäljning
              och försäljning av nikotin­läkemedel.
            </item>
            <item xml:id="i-Bexd2mf5Vce3dw3xoPZRgC">
              Riksdagen tillkännager för regeringen som sin mening vad som
              anförs i motionen om s.k. doldförsäljning.
            </item>
            <item xml:id="i-VSA37KgVpziQBi2ncinhyx">
              Riksdagen tillkännager för regeringen som sin mening vad som
              anförs i motionen om bildinformation kring risker med tobaksbruk
              på konsumentförpackningarna.
            </item>
            <item xml:id="i-AcJdLKyA3cAJmCEE9HLv9M">
              Riksdagen tillkännager för regeringen som sin mening vad som
              anförs i motionen om behovet av att framöver höja skatterna på
              tobak och snus. 3
            </item>
            <item xml:id="i-WzVUivgqUzxVYQQzMn2Zat">
              Riksdagen tillkännager för regeringen som sin mening vad som
              anförs i motionen om skärpta reklamregler för tobaksprodukter.
            </item>
            <item xml:id="i-Xv4QsVTHJbPDkmvBxxpFbg">
              Riksdagen tillkännager för regeringen som sin mening vad som
              anförs i motionen om att EU:s stöd till tobaksodling upphör.
            </item>
          </list>
          <p xml:id="i-SYoBEAU16eVAL26N3EP5aW">
            1 Yrkande 7 hänvisat till UbU.
          </p>
          <p xml:id="i-CCubKFJFrXvjfLosypBBCX">
            2 Yrkande 11 hänvisat till FiU.
          </p>
          <p xml:id="i-5mYeoYEXnaU4xUoTkBcJdg">
            3 Yrkande 16 hänvisat till SkU.
          </p>
        </div>
        <div xml:id="i-NRTqwqK7Z3AzXw8YaYtpH6" type="motContent">
          <head xml:id="i-5KtRdy3xJ99oZdGvfAj71j" type="h1">
            Bakgrund
          </head>
          <p xml:id="i-GUYpBZcftnwfQ46fcPCUAc">
            Ett rökfritt Sverige. Man kan verkligen fråga sig om det är en
            utopi eller om det är möjligt. Tobaksrökning är nämligen fortfarande
            den enskilt största riskfaktorn för både sjukdom och för tidig
            död, och trots det sker nyrekrytering av rökare. Det är en av
            de viktigaste orsakerna till hjärt-kärlsjukdomar bland både kvinnor
            och män. Lungcancer är i dag den vanligaste dödsorsaken bland
            cancersjuk­domarna i världen. Rökning är en viktig orsak till
            cancer i struphuvud, munhåla, svalg och matstrupe. Också passiv
            rökning leder till allvarliga hälsoförsämringar och orsakar minst
            500 dödsfall per år i Sverige. Ändå fortsätter många att röka.
            Enligt en studie gjord på Folkhälsoinstitutets uppdrag börjar
            drygt 17 000 ungdomar röka varje år.
          </p>
          <p xml:id="i-6WhQJXtbFXeUkSMthpSdey">
            För den som inte röker och som vill leva ett rökfritt liv även
            inberäknat så kallad passiv rökning finns det fortfarande stora
            problem. För att ta sig in i många byggnader, inte minst offentliga,
            tvingas man ofta bana sig fram genom rökdimmorna utanför entréerna.
            Perrongerna på våra buss- och järnvägsstationer har blivit kollektivtrafikens
            rökrutor. Även ute i naturen gäller underförstått att rökning
            inte stör omgivningen. Tyvärr upplever inte alla rökfria det på
            samma sätt. Det är till och med svårt att freda sig mot rök som
            tränger in i bostaden och på arbetsplatsen.
          </p>
          <p xml:id="i-BHJnw7BHyycFEgA8s3VFjF">
            Moderna hus är ofta byggda med central ventilation som gör att
            lägenheterna eller lokalerna har konstant undertryck. Det innebär
            att utomhusluft lätt sugs in i lägenheten om ett fönster eller
            en balkongdörr står öppen. Det förekommer även att luft från trapphus
            sugs in i lägenheterna. Ventilationssystemen kan även vara så
            dåligt balanserade att rök från en lägenhet vandrar över till
            en annan lägenhet via just ventilationssystemet. Samma problem
            kan finnas i exempelvis kontorsfastigheter.
          </p>
          <p xml:id="i-6FtoczThSdMNDc7HWnPwiF">
            I dag har en hyresgäst ingen laglig möjlighet att freda sig från
            ofrivilligt rökintrång. Problemet är gammalt och kan ibland ta
            sig absurda uttryck. Rökare som vill skydda sina egna barn från
            rökens risker väljer ofta att röka på balkongen. Grannen ovanför
            eller vid sidan som har ett fönster eller en balkongdörr öppen
            kan då ha oturen att röken tränger in i hans eller hennes lägenhet.
            Detta är ett växande problem som bland annat Hyresgästföreningen
            har uppmärksammat.
          </p>
          <p xml:id="i-HKzn8dmYAnj3DQSq4pb66W">
            Den nationella visionen måste självklart vara ett tobaksfritt
            samhälle. En nollvision för tobaksanvändning borde inte vara särskilt
            märkvärdig för riksdagen att anta kan man tycka. Trots det avslås
            kravet varje år av en riksdagsmajoritet utan några egentliga argument.
          </p>
          <p xml:id="i-DGngxLzfFZHNLYAuCQAE2n">
            Vägen till målet är självklart mycket svår och målet är kanske
            lika omöjligt att nå som Vägverkets nollvision för trafiken. Den
            insikten bör dock snarare vara en utmaning än ett hinder för att
            försöka.
          </p>
          <p xml:id="i-MTePqpWeF7QrSDR6S21r8e">
            Självklart finns det ingen rättighet att förgifta medmänniskor
            det inser även den mest inbitne rökaren. Att steg för steg utvidga
            de områden där den rökfria kan vistas utan förgiftningsrisk borde
            därför vara en av flera självklara steg på väg mot den tobaks-
            och rökfria visionen.
          </p>
          <p xml:id="i-38i6kQGnvpS1anQWuJznyv">
            Flera undersökningar visar att de flesta rökare skulle vilja
            sluta röka. Många rökare lyckas sluta röka genom att i stället
            börja snusa. Snusandet skonar medmänniskornas hälsa och är troligen
            mindre hälsovådligt för brukaren, men det ger antagligen ett betydligt
            svårare nikotinberoende. På trottoarer och gårdsplaner syns resterna
            efter snusandet; det ser inte så trevligt ut. Hur farligt det
            eventuellt kan vara med snusrester och fimpar i miljön vet vi
            förmodligen inte så mycket om. Vi har inte hittat någon forskning
            om eventuell inverkan på miljön, men vi vet att tobaksindustrin
            använder ett stort antal kemikalier i sin beredning. Kanske är
            detta ett bortglömt problem i stil med de mikroskopiska plastliknande
            partiklar som uppmärksammats i haven.
          </p>
          <p xml:id="i-SoiaLmZNwuMRvnLfni1sKs">
            För att komma närmare målet om det tobaksfria samhället krävs
            det förmodligen insatser för att stötta den nikotinberoende att
            bryta sitt beroende. För rökaren finns nikotintuggummin, plåster
            och sprejer. För snusaren är det förmodligen svårare att sluta
            med dessa stöd. Kanske behöver en del ytterligare uppbackning,
            exempelvis i form av stödsamtal, för att klara att bryta sitt
            beroende. Vi menar att det saknas en hel del kunskap kring snusandet
            och hälsa.
          </p>
          <head xml:id="i-Wec7Wm7jyo8NwSbYgXnJSC" type="h1">
            Tidigare behandling av riksdagen
          </head>
          <p xml:id="i-A4uTYwmYgoJ29RbuuCdKNx">
            Miljöpartiet har ofta lyft upp frågan om rökning och tobak. Vi
            var också det parti som drev frågan om rökstopp på krogen hårdast,
            något vi i dag är stolta över. Under förra årets motionstid behandlades
            motionen 2008/09:So497 Tobak, innehållande en hel del av de frågor
            som tas upp i denna motion. I utskottsbehandlingen av motionen
            i betänkande SoU17 avstyrktes samtliga yrkanden utan någon motivering.
            Frågorna bevärdigades inte mer än en förenklad behandling av utskottet,
            och några motiv till varför man inte intresserar sig för tobaksfrågorna
            kan man inte utläsa i betänkandet. Tidigare uttalanden och löften
            från regeringen om att arbeta med tobaksfrågan har inte, så vitt
            vi kunnat se, lett till något konkret varför vi återkommer i ärendet.
          </p>
          <head xml:id="i-CsewqKuiovMRTpyUNU12t6" type="h1">
            Åtgärdsförslag
          </head>
          <head xml:id="i-PUM9AuXVQp9bovEsKGT3Bb" type="h2">
            Vision om ett tobaksfritt samhälle
          </head>
          <p xml:id="i-7qxV5he3L2hcUW5wjaVekf">
            Vi anser att den nationella visionen måste vara ett tobaksfritt
            samhälle. Att anta en nollvision för tobaksanvändning och nikotinberoende
            borde inte vara svårt för riksdagen. Vägen dit är däremot självklart
            mycket svår och målet kanske lika omöjligt att nå som Vägverkets
            nollvision för olyckor i trafiken. Den insikten bör dock snarare
            vara en utmaning än ett hinder för att anträda vägen mot målet.
          </p>
          <p xml:id="i-UhNgKXaTam76Qtdd5dPK6W">
            Självklart finns det ingen rättighet att utsätta medmänniskor
            för passiv rökning det inser även den mest inbitne rökaren. Att
            steg för steg utvidga de områden där den rökfrie kan vistas utan
            förgiftningsrisk borde därför vara en av flera självklara steg
            på väg mot den tobaks- och rökfria visionen. Riksdagen bör mot
            bakgrund av det självklara i en sådan ambition ge regeringen till
            känna som sin mening att en vision om ett tobaksfritt samhälle,
            liksom en nollvision för tobaksbruk och nikotin­beroende, är ett
            starkt önskemål från riksdagens sida.
          </p>
          <head xml:id="i-BhuBUa3qncGVwjCEh8vH7R" type="h2">
            Verkställ ramkonventionen
          </head>
          <p xml:id="i-KSYjak6byzmWRVeaEbpi77">
            Sverige ratificerade 2005 ramkonventionen om tobakskontroll (WHO
            Framework Convention on Tobacco Control). För att nå de mål som
            är satta för 2014 behöver det tobaksförebyggande arbetet ta ytterligare
            steg. En tydlig och långsiktig nationell strategi bör snarast
            tas fram för att nå 2014 års mål. Miljöpartiet anser att detta
            bör vara ett prioriterat arbete för regeringens ambitioner att
            sänka samhällets kostnader och att stärka folkhälsan. Riksdagen
            bör mot bakgrund av det ovan anförda ge regeringen till känna
            som sin mening att det tobaksförebyggande arbetet ska följa konventionens
            krav så att det blir ett tydligt uppdrag, inte bara en ambition.
          </p>
          <head xml:id="i-Et5cAesiWw3osYu8wdTJSi" type="h2">
            Passiv rökning
          </head>
          <p xml:id="i-ESkCTqfeibiahiyGEHS9NM">
            För den som inte röker och som vill leva ett rökfritt liv även
            inberäknat så kallad passiv rökning finns det fortfarande stora
            problem. När man ska gå in i många byggnader, inte minst offentliga,
            möts man ofta av stark rökdoft utanför entréerna. Perrongerna
            till buss- och järnvägsstationer har blivit något av kollektivtrafikens
            rökrutor. Utomhus gäller underförstått att rökning inte stör omgivningen
            när man röker. Tyvärr upplever inte alla rökfria det på samma
            sätt. Människor blir också ofta ofrivilligt utsatta för rök i
            bostaden och på arbetsplatsen.
          </p>
          <p xml:id="i-YCQqeHhfSbGQ3tKmfL8yR7">
            Moderna hus är ofta byggda med central ventilation som gör att
            lägenheterna eller lokalerna har konstant undertryck. Det innebär
            att utomhusluft lätt sugs in i lägenheten om ett fönster eller
            en balkongdörr står öppen. Det förekommer även att luft från trapphus
            sugs in i lägenheterna. Ventilationssystemen kan även vara så
            undermåligt utformade att rök från en lägenhet vandrar över till
            en annan lägenhet via just ventilationssystemet. Samma problem
            kan finnas i exempelvis kontorsfastigheter.
          </p>
          <p xml:id="i-2MaL5gU8tVrnwfbYzPMrQp">
            I dag har en hyresgäst ingen laglig möjlighet att freda sig från
            ofrivilligt rökintrång. Problemet är gammalt och kan ibland ta
            sig absurda uttryck. Rökare som vill skydda sina egna barn från
            rökens risker väljer ofta att röka på balkongen. Grannen ovanför
            eller vid sidan som har ett fönster eller en balkongdörr öppen
            kan då ha oturen att röken tränger in i hans eller hennes lägenhet.
            Detta är ett växande problem som Hyresgäst­föreningen har uppmärksammat.
          </p>
          <p xml:id="i-8bT5C9eZyFewUCyQqSFcBx">
            Mot bakgrund av det ovan anförda bör riksdagen ge regeringen
            till känna som sin mening att åtgärder krävs för att säkerställa
            rätten för en boende att bo utan ofrivilligt rökintrång i bostaden.
            Rätten till en rökfri bostad borde vara en självklarhet som skulle
            ha regeringens högsta prioritet.
          </p>
          <head xml:id="i-CJ68BY5DTHqbhNUrxfDpZS" type="h2">
            Fler rökbefriade områden
          </head>
          <p xml:id="i-RQfQhcF5rmHFuaikrQCw2V">
            Det borde vara en självklarhet att samhället hela tiden strävar
            efter att freda ytterligare miljöer från rökningens förgiftning.
            Att det i dag anses vara självklart att rökning är tillåten där
            det inte är uttalat förbjudet är ganska märkligt. Självklart borde
            det vara tvärtom. Rökförbudet för restauranger var ett stort steg
            i rätt riktning liksom att tåg, bussar och flyg numera är rökbefriade.
            Idag är även de flesta arbetsplatser rökbefriade, vilket vi uppskattar
            dock inte alla. Det offentliga rummet liksom naturen anses dock
            vara en stor rökruta där inga restriktioner gäller. Hur kan det
            få vara så?
          </p>
          <p xml:id="i-D5KATM2KQ5X3ZY7CZHpsyg">
            Vi anser att arbetet med att rökbefria nya arenor, områden och
            miljöer inte kan avstanna. Framgångarna måste fortgå. Varför får
            man förgifta torg, parker, perronger, uteserveringar och gaturummet?
            Inte ens lekparkerna är fredade från rökare.
          </p>
          <p xml:id="i-PBYc3MW389MDseFcRJSpn9">
            Vi anser att regeringen bör genomföra ett arbete kring detta
            problem och ta fram en åtgärdsplan med förslag på hur vi genom
            lagstiftning år för år kan flytta fram positionerna och rökbefria
            all större områden. Detta menar vi att riksdagen bör uppmana regeringen
            att göra.
          </p>
          <head xml:id="i-VFh36jfv22KZywHg6PedNP" type="h2">
            Brett angreppssätt, uppfinningsrikt, flexibelt och trendsättande
          </head>
          <p xml:id="i-Nrsd6GrPWhtn1U16i9Yhqp">
            Olika sätt att angripa problemet är viktigt. Vi arbetar för en
            ökad informationsinsats i skolan och i samhället i övrigt om tobakens
            skadeverkningar. Viktigt är också det tobakspreventiva arbete
            som sker inom vården. Den nationella samordning som i enlighet
            med WHO:s ramkonvention sker och utgår från Statens folkhälsoinstitut
            fyller en viktig funktion, likaså Sluta-röka-linjen och de frivilliga
            organisationer som arbetar med tobaksprevention. Stödet till dessa
            måste fortsätta. Vi menar att det är av stor vikt att riksdagen
            tillkännager för regeringen den stora betydelsen som det har för
            nikotinberoende att få olika former av stöd för att bryta sitt
            beroende.
          </p>
          <p xml:id="i-5aNnW15JH9kFKcdBiSyW4m">
            Människor påverkas av olika saker. På ett individuellt plan skiljer
            det sig förstås från person till person vad som fick just honom
            eller henne att börja eller att sluta röka. Inte desto mindre
            visar forskning på generella faktorer, vilket gör att angreppssätt
            behöver vara både breda och specifika. Man får heller inte bortse
            från alla de positiva effekter rökandet har för rökare. Vad det
            är kan skilja sig från person till person, men de positiva komponenterna
            vilka de än är behöver ersättas av annat som kan uppväga förlusten
            av att sluta.
          </p>
          <p xml:id="i-EeuWgHf6MvWrXLojnP8KP4">
            Det sunda förnuftet drunknar lätt i vårt moderna och genomkommersialiserade
            samhälle. Det blir allt svårare för unga människor att stå emot
            alltfler och alltmer lockande frestelser i ständigt nya förpackningar.
            Den som aldrig faller för en frestelse kan riskera att leva ett
            tråkigt och mindre innehållsfyllt liv, men då gäller det att inte
            falla för fel frestelser. Faller man för fel frestelse kan resultatet
            bli det motsatta: livets samlade upplevelser kan bli kraftigt
            beskurna. Att minimera nyrekryteringen av tobaksbrukare är nödvändigt
            om målet, ett tobaksfritt samhälle, ska vara möjligt att nå. Det
            behövs såväl lagstiftning som systematiska åtgärder över hela
            linjen, från ren information till livsstilskampanjer, för det
            tobaksfria idealet.
          </p>
          <p xml:id="i-UAQQDHNnisfqPcYpvFKHUg">
            Det ska vara inne, rätt, coolt och hur det nu på alla sätt kan
            uttryckas att göra det sunda valet. För att nå dit krävs såväl
            skarpare regler för reklam och marknadsföringsåtgärder som ständigt
            pågående kampanjer riktade till alla åldrar från ung till gammal.
            Alla former av signaler från samhället är normbildande varför
            regeringen bör hitta former för att släppa fram kreativiteten
            när det gäller medel i detta arbete. Riksdagen bör ge regeringen
            till känna som sin mening vad som anförts ovan om förslag till
            åtgärder för att Sverige framgångsrikt ska kunna fortsätta att
            utvecklas till det tobaksfria samhället.
          </p>
          <head xml:id="i-6D2XnXf1JvRAfhVZajsDzt" type="h2">
            Behov av förändrad norm
          </head>
          <p xml:id="i-V43aKsEa1hSJuBYid8EqD4">
            Det borde vara en självklarhet att samhället hela tiden strävar
            efter att freda ytterligare miljöer från rökningens skadliga inverkan.
            Lite tillspetsat, men samtidigt adekvat, kan man tala om förgiftning.
            Att det i dag anses vara självklart att rökning är tillåten där
            det inte är uttalat förbjudet är ganska märkligt. Självklart borde
            det vara tvärtom. Normen borde vara att förgiftning av medmänniskor
            inte är tillåtet om det inte särskilt är tillåtet. Att förändra
            detta är säkert inte lätt, men regeringen borde arbeta med frågan.
            Riksdagen bör därför ge regeringen till känna att riksdagen förväntar
            sig förslag som förändrar normen i samhället vad gäller rökning
            så att det förutsätts vara förbjudet där det inte uttryckligen
            tillåts. Syftet bör vara att steg för steg utöka de rökfria arenorna
            i samhället. Miljöpartiet anser att riksdagen bör ge regeringen
            till känna som sin mening att en normförändring vad avser bruk
            av tobak bör eftersträvas.
          </p>
          <head xml:id="i-GSU3F9YrokQVXCbmXYZSph" type="h2">
            Snusandet
          </head>
          <p xml:id="i-Pp6AzHEjWoMzEjpiFCr3Ja">
            Flera undersökningar visar att de flesta rökare skulle vilja
            sluta röka. Många rökare anser sig ha lyckats sluta röka genom
            att i stället börja snusa. Drygt en miljon beräknas i dag snusa,
            vilket är nästan lika många som röker. Det är vanligt i alla socialgrupper,
            och utvecklingen går åt att det blir fler som snusar. Under 2007
            konsumerades totalt 190 miljoner snusdosor, motsvarande 7 186
            ton snus eller drygt 200 fullastade långtradarekipage. Av den
            manliga befolkningen mellan 18 och 84 år snusade 19 % dagligen
            2007. Motsvarande siffra för kvinnor var 4 %. Snusandet skonar
            medmänniskorna från hälsosynpunkt och är troligen mindre hälsovådligt
            för brukaren, men nikotinberoendet är inte mindre. Det är t.o.m.
            troligt att det kan vara svårare att sluta snusa än att röka,
            bland annat för att omgivningen inte märker huruvida du snusar
            eller inte.
          </p>
          <p xml:id="i-Y6Jt6FUHnV6iU44RFPSGHm">
            Forskningsläget i dag är tydligt positivt till snus i förhållande
            till rökning av tobak. Det betyder dock inte att snus är ofarligt.
            En rapport presenterades av EU:s vetenskapliga kommitté tidigare
            i år där man gått igenom snusets hälsorisker och risk att bli
            beroende. Man tittade även på om snus kan hjälpa rökare som vill
            sluta röka eller om snus i stället ökar risken för att börja röka.
            Rapporten är kritisk. Snus och liknande produkter orsakar olika
            slags cancer och skador i munnen. Det finns studier som visar
            att snuset kan öka dödligheten vid hjärtinfarkter. Det finns också
            tecken, men inga bevis på, att snus kan leda till diabetes och
            kan skada barn till gravida snusare. Icke oväntat anses de rökfria
            tobaksprodukterna också vara beroendeframkallande. De konstaterar
            dock att det inte finns fakta som vare sig stöder eller stjälper
            konstaterandet om att snus kan hjälpa människor att sluta röka,
            inte heller att snusare lättare skulle börja röka.
          </p>
          <p xml:id="i-H13ZjPPp2eRksnxfLorX4r">
            Klart är att det fortfarande saknas en hel del kunskap om snusandet
            och hälsa. Med anledning av att snusandet också ökat kraftigt
            finns det också nya ohälsorisker. Det är därför ytterst angeläget
            att kunskaperna kring snusets hälsorisker ökar. Vi menar därför
            att regeringen bör lägga fram förslag till forskning om hälsoaspekter
            kring bruket av vått snus. Riksdagen bör ge regeringen till känna
            som sin mening att forskningen kring hälsoeffekter från bruk av
            snus är eftersatt.
          </p>
          <head xml:id="i-Lpm1uAQjdS4nNGFT6VYRZ2" type="h1">
            Hjälp att sluta röka eller snusa en viktig hälsofrämjande uppgift
          </head>
          <p xml:id="i-6azzaVVcSf5GMFSwSZGpEV">
            Det ska vara enkelt att få hjälp att sluta röka eller snusa för
            den som vill det. Vården bör fungera både förebyggande och hälsofrämjande,
            och med tanke på hur direkt skadligt och ohälsoframkallande rökning
            är borde det vara en självklarhet att enskilt stöd eller sluta-röka-grupper
            erbjuds. Tyvärr är det inte så i dag.
          </p>
          <p xml:id="i-D4yWdFcHsViwNM4sL3CqL1">
            Vi menar att ett förebyggande och hälsofrämjande tänkande behöver
            bli alltmer av en självklarhet framöver. Frågan blir högaktuell
            när man såsom regeringen nu gör planerar att införa generella
            stora förändringssystem i vården, t.ex. genom vårdval. Vi menar
            att systemen behöver konstrueras på ett sådant sätt att förebyggande
            och hälsofrämjande arbete, där tobaksavvänjning kan ses som ett
            bra exempel, ska ingå och premieras. Ett övergripande perspektiv
            är nödvändigt med tanke på folkhälsoaspekter, enskilda individers
            hälsa och samhällskostnaden. Regeringen har ett övergripande ansvar
            för detta, men naturligtvis även landstingen och ned till de enskilda
            verksamheterna.
          </p>
          <p xml:id="i-FrSQMoZeNY2u6zkQn2dhJc">
            Riksdagen bör ge regeringen till känna som sin mening vad som
            anförs ovan om att i utformningen av system för vården ge förebyggande
            och hälsofrämjande vård och åtgärder, såsom hjälp att sluta röka,
            en central plats.
          </p>
          <head xml:id="i-DqRwZCUF3sAkBB46SN6SW6" type="h2">
            Samla kraft mot nyrekrytering
          </head>
          <p xml:id="i-GDaz5AaqgxDa38VDYMdD1C">
            Det sunda förnuftet drunknar lätt i vårt moderna och genomkommersialiserade
            samhälle. Det blir allt svårare för unga människor att stå emot
            alltfler och alltmer lockande frestelser i ständigt nya förpackningar.
            Den som aldrig faller för en frestelse kan riskera att leva ett
            tråkigt och mindre innehållsfyllt liv, men då gäller det att inte
            falla för fel frestelser. Faller man för fel frestelse kan resultatet
            bli det motsatta: livets samlade upplevelser kan bli kraftigt
            beskurna. Att minimera nyrekryteringen av tobaksbrukare är nödvändigt
            om målet, ett tobaksfritt samhälle, ska vara möjligt att nå. Det
            behövs såväl lagstiftning som systematiska åtgärder över hela
            linjen, från ren information till livsstilskampanjer, för det
            tobaksfria idealet. Det ska vara inne, rätt, coolt, och hur det
            nu på alla sätt kan uttryckas, att göra det sunda valet. För att
            nå dit krävs såväl skarpare regler för reklam och marknadsföringsåtgärder
            som ständigt pågående kampanjer riktade till alla åldrar från
            ung till gammal. Alla former av signaler från samhället är normbildande,
            varför regeringen bör hitta former för att släppa fram kreativiteten
            när det gäller medel i detta arbete. Riksdagen bör ge regeringen
            i uppdrag att öka arbetet med att motverka nyrekrytering till
            tobaksberoende.
          </p>
          <head xml:id="i-KqpNwNzuX8nMwqw2rDCbQS" type="h2">
            Rökfritt på allmän plats
          </head>
          <p xml:id="i-L1a7xeAyMaN9qQu4RDodj">
            Den SOU som låg bakom ändring i tobakslagen med anledning av
            WHO:s ramkonvention om tobakskontroll gjorde vissa överväganden
            om begränsning av rökning på allmänna platser. Man ville öka medvetenheten
            eftersom det kan vara svårt att lagvägen gå fram när det gäller
            passiv rökning. Man föreslog då en osanktionerad bestämmelse som
            påbjuder att den som röker bör se till att andra människor inte
            mot sin vilja utsätts för tobaksrök. Förhoppningen var att bestämmelsen
            skulle bidra till att skapa en allmänt omfattad norm om att den
            som röker bör ta hänsyn till andra även i de fall inget formellt
            rökförbud gäller (bet. 2005/06:BoU6). Förslaget fördes inte fram
            till riksdagen på grund av remisskritik, bl.a. för att den var
            osanktionerad. Vi menar att man antingen bör hitta sätt att lagstifta
            tydligt med sanktion, alternativt att faktiskt återkomma med det
            förslag som utredningen lade fram. Den kan ha positiv betydelse,
            och det är viktigt att något sker på området. Det är möjligt att
            fler remissinstanser har ändrat inställning i frågan. Riksdagen
            bör ge regeringen till känna som sin uppfattning vad som ovan
            anförts som viktiga initiativ för att stötta en utveckling mot
            det tobaksfria samhället.
          </p>
          <head xml:id="i-C2wo4KUhFAnxhF4johPa8r" type="h2">
            Rökfri arbetstid
          </head>
          <p xml:id="i-JXuYPbtoaskTaGaC7273s3">
            För den majoritet av rökarna som vill sluta röka utgör rökfria
            miljöer ett stöd. En strategiskt viktig åtgärd är därför att stimulera
            arbetsplatser att besluta om en rökfri arbetstid, alltså att man
            inte röker på betald arbetstid. I landstingsvärlden har detta
            fått en hög acceptans och alltfler kommuner följer efter. Flera
            skäl talar för att också statliga företag ska uppmuntras besluta
            om en sådan policy:
          </p>
          <list xml:id="i-HKS9sRYkopWbZ6cr32fX8U" style="ul">
            <item xml:id="i-KmKBcMnTrwLqHghQRucwh9">
              Den är arbetsgivarnas bästa sätt att positivt påverka de anställdas
              hälsa och minska sjukskrivning och förtidspension ett av regeringens
              uttalade mål. Regeringens trovärdighet kräver att dess egna företag
              utgör föredömen.
            </item>
            <item xml:id="i-8ZbpdxUgQNnTW4gYoDdx7X">
              Alltfler icke-rökande anställda utgör ett betydande ekonomiskt
              incitament för arbetsgivaren.
            </item>
            <item xml:id="i-GP6jr1i6QNbG7qcc2qWDPZ">
              Policyn ger alla anställda en ökad medvetenhet om rökningens
              alla negativa effekter och påverkar därmed den allmänna opinion
              som styr takten i det förebyggande arbetet.
            </item>
          </list>
          <p xml:id="i-NCD1oh6YwLiH6qXkQKhJcV">
            I en fråga (2007/08:1197) ställd till näringsminister Maud Olofsson
            tillfrågades hon om hon avsåg att på ett tydligt sätt uppmuntra
            de statliga företagen att införa en rökfri arbetstid? Hon svarade
            då: Enligt statens ägarpolicy ankommer det på styrelsen i respektive
            företag att ansvara för frågor som bland annat rör socialt ansvarstagande.
            Det anges också att företagen ska ha en förankrad policy och strategi
            för att bland annat hantera sociala frågor. Det ankommer därför
            på respektive företags styrelse att besluta om hur de avser att
            verka för en rökfri arbetstid. Regeringen beslutade i slutet av
            november om nya riktlinjer för extern rapportering. Riktlinjerna
            hänvisar till GRI (Global Reporting Initiative), som är ett verktyg
            för att bland annat följa upp företagens arbete med sociala frågor
            såsom exempelvis arbetsmiljöfrågor.
          </p>
          <p xml:id="i-WwWdJurbqcnpBuNPZygH8G">
            Vi menar att svaret är långsökt. Den inre arbetsmiljön ur den
            aspekt som tas upp kanske skulle kunna ingå i GRI, men det är
            långsökt att tro att det i själva verket skulle göra det. I regeringens
            åttasidiga dokument Riktlinjer för extern rapportering för företag
            med statligt ägande nämns inte ordet arbetsmiljö. Att en offensiv
            hållning i antirökarbete självklart skulle ingå där anser vi vara
            utopiskt. Det bör stå regeringen fritt att i regleringsbreven
            ställa krav på rökfri arbetstid inom statliga myndigheter samt
            att i ägardirektiv göra frågan aktuell också för de statliga företagen.
            Riksdagen bör ge regeringen till känna som sin mening vad som
            ovan anförts om att genom regleringsbrev och ägardirektiv göra
            statliga myndigheter, verk och företag till rökfria arbetsplatser.
          </p>
          <head xml:id="i-4HpLKKG9pDsFdvMNiaxM2N" type="h2">
            Minst ett rökfritt hus i varje kommun
          </head>
          <p xml:id="i-Ajznj1way4gLWAqqDSDu1d">
            Erfarenheterna från införandet av rökförbud på restauranger borde
            leda tanken vidare mot nya möjligheter att skapa rökfria miljöer
            eller arenor i samhället. Det borde vara rimligt att förvänta
            sig förslag från regeringen om utvidgade rökfria miljöer. Rätten
            till en rökfri bostad borde vara en självklarhet som skulle ges
            prioritet. Kanske kan det ske genom en lagstiftning som gör det
            möjligt för fastighets­ägare att premiera rökfrihet utan att det
            klassas som en diskriminering av rökare. I dag är det ju den som
            försöker undvika rökningens faror som ständigt diskrimineras.
            Problemen har beskrivits mer under rubriken Passiv rökning ovan.
            Kanske kan det ske genom att fastighetsägare åläggs att hålla
            viss andel av sitt lägenhetsbestånd rökfritt eller genom byggnormer
            som förhindrar oönskat rökintrång. Det är fullt rimligt att förvänta
            sig att människor som inte frivilligt vill utsätta sig för rök
            ska kunna hitta bostäder som är sådana. Det finns en viss sådan
            utveckling på gång genom att bostadsföretag har tagit initiativ
            till att bygga hus som ska vara rökfria, något som är lovvärt.
            Varför inte förstärka en sådan utveckling genom att kommuner tillförsäkrar
            att det finns åtminstone ett rökfritt hus i varje kommun. Riksdagen
            bör ge regeringen till känna som sin mening betydelsen av att
            utreda ett system med bland annat ekonomiska incitament så att
            kommunerna ser till att det finns rökfria bostäder att tillgå.
          </p>
          <head xml:id="i-Xaas9LRaa39PmvWXmz7RGc" type="h2">
            Skärpta krav runt försäljning av tobak
          </head>
          <p xml:id="i-4fJPcTVfcBkJ3NYmXoasse">
            Sedan den 1 mars 2008 har inte längre Apoteket monopol på att
            sälja nikotinläkemedel. Från Miljöpartiets sida har vi inte motsatt
            oss detta eftersom tillgången på detta sätt kan öka. Rätt använt
            kan nikotinläkemedel hjälpa människor att sluta röka eller snusa.
            Däremot anser vi att man bör överväga striktare reglering över
            huvud taget för att sälja tobak och nikotinläkemedel. I dagsläget
            gäller att man ska göra en anmälan till kommunen. Både när det
            gäller tobak och nikotinläkemedel är man skyldig att utöva så
            kallad egenkontroll och upprätta egenkontrollprogram för verksamheten.
            Läkemedelsverket har tillsyn över försäljningen av nikotinläkemedel,
            medan ett spretigt system med såväl kommun, länsstyrelse och Statens
            folkhälsoinstitut har det när det gäller tobak. Om man säljer
            tobak eller nikotinläkemedel till personer under 18 riskerar man
            böter eller fängelse upp till 6 månader. Det är bra att lagen
            är tydlig på den punkten, men vi vill skärpa regleringen runt
            försäljningen. Det är svårt att göra kontroller och det är alldeles
            säkert så att en hel del försäljning trots allt sker till minderåriga.
            Regeringen har tillsatt en utredning (dir. 2008:29) för att se
            över tobakslagen i syfte att skydda minderåriga, vilket är bra.
            Vi hoppas att de kommer fram till konkreta förslag som förbättrar
            läget. Från Miljöpartiets sida anser vi dock att om man i stället
            för att anmäla fick ansöka om en licens, och det ställdes vissa
            krav för att få en sådan, tror vi att det skulle medverka såväl
            till minskad försäljning till minderåriga som till minskad rökning.
            För att få en sådan licens skulle vissa krav finnas bland annat
            kunskap om tobakens skadeverkningar. Kriterier för när licensen
            kan återtas är också viktiga. Det finns ett visst stöd för tanken
            om licens även från tobaksindustrin. De ser ett ökande problem
            i illegal handel med cigaretter. Det finns också piratkopierade
            cigaretter vars innehåll kan vara ett helt annat än vad cigarettmärket
            anger. Att röka dessa kan vara direkt farligt, beroende på vad
            de innehåller.
          </p>
          <p xml:id="i-4zTWLknJLGor21AMEru6ps">
            Regeringen bör låta utreda behovet av, och hur, ett licensförfarande
            på lämpligt sätt skulle kunna utformas för både tobaksförsäljning
            och försäljning av nikotinläkemedel. Det finns goda skäl att det
            görs tydligt vilka regler som gäller, t.ex. vikten av att inte
            sälja till minderåriga, möjlig egenkontroll av rutiner för personalen
            men också kunskapskrav om nikotinets och tobakens skade­verkningar.
            Socialutskottet har inte tidigare ställt sig bakom denna tanke,
            men vi vidhåller behovet med tanke på tobaksbrukets stora skador
            på folkhälsan. Riksdagen bör ge regeringen till känna som sin
            mening vad som anförts ovan om att utreda ett licensförfarande
            för tobaksförsäljning och försäljning av nikotinläkemedel.
          </p>
          <p xml:id="i-C3VT9ijg3GNJgEHdsYahr2">
            En annan åtgärd vi förordar när det gäller försäljning av tobaksprodukter
            är så kallad doldförsäljning som innebär att produkterna inte
            får exponeras på försäljningsstället. Det innebär att kunden aktivt
            måste efterfråga tobaksprodukter från personalen. Vi vet att några
            större affärskedjor är positivt inställda till en sådan lagstiftning,
            och vi anser att det är något som bör bidra till att minska nyrekryteringen
            av tobaksbrukare. Riksdagen bör ge regeringen till känna ett önskemål
            om lagstiftning om doldförsäljning.
          </p>
          <p xml:id="i-7J5KSyzLkAwvY1S6LLw8Ry">
            När det gäller information på förpackningarna om produktens risker
            menar vi att text inte räcker. Sverige bör verka för att EU inför
            krav på en bildinformation på varje enskild förpackning om riskerna.
            En bild säger mer än tusen ord är ett gammalt talesätt som vi
            anser att det ligger mycket sanning i varför vi menar att ett
            genomarbetat bildbudskap kan ha stor betydelse. I en allt mer
            globaliserad värld där både konsumenter och varor rör sig tämligen
            fritt och produkter förpackas för stora språkområden är det svårt
            att informera begripligt med texter på små förpackningar. Riksdagen
            bör sända en tydlig signal till regeringen att ta upp denna fråga
            på EU-nivå liksom inom WHO.
          </p>
          <head xml:id="i-ReC2WoPo7JSABmBSwBwTXG" type="h2">
            Skatt på tobak
          </head>
          <p xml:id="i-4b7czGG3cmPPgEBQkBjvFU">
            Åtgärder mot tobaksbruket är bland de mest kostnadseffektiva
            åtgärder som finns för att förbättra folkhälsan. Beräkningar visar
            att kostnaden för tobak är 26 miljarder kronor per år i produktionsbortfall
            och sjukvårdskostnader. Miljöpartiet vill att höga skattesatser
            på tobaksvaror kombineras med reklamförbud för tobaksvaror och
            sanktionsmöjligheter som gör det möjligt för samhället att också
            beivra överträdelser. Riksdagen bör ge regeringen till känna som
            sin mening vad som anförts ovan om behovet av höjda skatter och
            skärpta reklamregler för tobaksprodukter.
          </p>
          <head xml:id="i-PjkAxz2oUtKrmwqPj4V1oh" type="h2">
            EU:s tobaksodling
          </head>
          <p xml:id="i-Kb5rjNLZpz16Uo3JZ6xuLa">
            Jordens samlade åkermark förmår i dag inte producera de livsmedel
            som efterfrågas. Vi ser i dag de konkreta effekterna i form av
            kraftigt höjda priser på vissa livsmedel som exempelvis mjölkprodukter
            och pasta. EU:s jordbruksstöd bidrar till att låsa in jordbruksmark
            för ändamål som inte efterfrågas. Stödet till tobaksodling är
            ett exempel på detta. Den odlade tobaken är av så låg kvalitet
            att den endast duger för produktion av cigaretter till de minst
            köpstarka konsumenterna i fattiga länder. Trots detta och trots
            att tobaksbruket inom EU orsakar hundratusentals dödsfall varje
            år fortsätter EU att ge stora ekonomiska stöd till tobaksproducenterna.
            Det är visserligen beslutat att stödet till tobaksodling gradvis
            ska fasas ut fram till 2013 då stöd till tobaks­odling inte längre
            ska fås från EU. Det är positivt även om avvecklingen borde kunna
            göras snabbare. Vi menar att regeringen ska väcka frågan inom
            EU om att tidigarelägga utfasningen av stödet till tobaksodling
            inom EU så att det upphör snarast. Riksdagen bör ge regeringen
            till känna som sin mening vad som anförts ovan om att EU:s stöd
            till tobaksodling måste upphöra snarast.
          </p>
        </div>
        <div xml:id="i-2eV4NGoxRTPLbDF5CunmQJ" type="signatureBlock">
          <list xml:id="i-Rc1BxTmFrBYExFqoaMHQ4D">
            <item xml:id="i-F2wPGLNa1DwR47gsNNaPLG" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
            <item xml:id="i-UPUmz7zsYG4NEzUv4YZRXd" who="i-7YbH6oTUwG4Qn94QEVE6as" type="signature">
              Gunvor G Ericson (mp)
            </item>
            <item xml:id="i-VhjU7u5hUr8UcPy92921Lw" who="i-9hz9iPqymCdhBS9gVoZrbj" type="signature">
              Thomas Nihlén (mp)
            </item>
            <item xml:id="i-KSdxDqWNKKPscNv3v5kTvL" who="i-2EZPhWWR7yHztg3zN2aNvh" type="signature">
              Peter Rådberg (mp)
            </item>
          </list>
        </div>
      </div>
    </body>
  </text>
</TEI>
