<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-tu-00331">
  <teiHeader>
    <fileDesc>
      <titleStmt>
        <title>Luftfarten</title>
        <author corresp="i-8hxDNLW9NgYYqBHg8RCZcj">Rolf Clarkson m. fl. (m) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Luftfarten</title>
          <idno type="rdwebb">G902t331</idno>
          <rs type="number">t331</rs>
          <orgName type="comitteeAbbreviation">tu</orgName>
          <ref type="dokument_url_text">http://data.riksdagen.se/dokument/G902t331/text</ref>
          <ref type="dokument_url_html">http://data.riksdagen.se/dokument/G902t331</ref>
          <ref type="dokumentstatus_url_xml">http://data.riksdagen.se/dokumentstatus/G902t331</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8hxDNLW9NgYYqBHg8RCZcj</idno>
            <name>Rolf Clarkson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-L9ZkLhYiYiW2jxjciAaRcV</idno>
            <name>Per Stenmarck</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>Anders Andersson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-3zzz13sYF8R3yasCzbSJXe</idno>
            <name>Wiggo Komstedt</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-3uaN5fvSUmBMXgqnzrb6Yb</idno>
            <name>Görel Bohlin</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-8f78XhQUuZ8RoeUoZAueFm</idno>
            <name>Per-Richard Molén</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UqZPk44ueNBDQLa6ZAzK6N" type="signed"/>
        <correspContext corresp="i-UqZPk44ueNBDQLa6ZAzK6N">
          <note type="signatory" corresp="i-8hxDNLW9NgYYqBHg8RCZcj"/>
          <note type="signatory" corresp="i-L9ZkLhYiYiW2jxjciAaRcV"/>
          <note type="signatory" corresp="r-0"/>
          <note type="signatory" corresp="i-3zzz13sYF8R3yasCzbSJXe"/>
          <note type="signatory" corresp="i-3uaN5fvSUmBMXgqnzrb6Yb"/>
          <note type="signatory" corresp="i-8f78XhQUuZ8RoeUoZAueFm"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_t_331/mot_198586_t_331-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86:T331
          </p>
          <p>
            Rolf Clarkson m. fl. (m) Luftfarten
          </p>
          <p>
            I många motioner och under flera år har vi från moderata samlingspartiet
            motionerat om den civila luftfartens förutsättningar i Sverige
            och i relation till omvärlden, luftfartsverkets organisation som
            affärsverk samt myndighet, behovet av en friare konkurrens inom
            luftfarten och därmed också möjlighe- ten att förbättra förutsättningarna
            för flyg i olika delar av landet till fördel för näringsliv och
            invånare, taxesättningen m.m. Även i år vill vi framställa förslag
            inom dessa områden.
          </p>
          <p>
            Luftfartsverket — affärsdrivande verk eller aktiebolag?
          </p>
          <p>
            I december 1984 godkände riksdagen ett förslag till förändrad
            organisation av luftfartsverket som på luftfartsverkets förslag
            framlagts av regeringen i tilläggsbudget 1. Moderata samlingspartiet
            accepterade förändringen som ”steg på rätt väg” men beställde
            samtidigt ett förslag dels om aktiebolagsbild- ning av de statliga
            flygplatseran, dels om ett fullständigt avskiljande av myndighetsfuktionen
            från den rörelsedrivande funktion i verket. Skälet till att vi
            i moderata samlingspartiet godkände den föreslagna organisationsförändringen
            var således att denna utgör en bättre utgångs- punkt för den ändring
            vi fortfarande önskar. Vi anförde i vår motion med anledning av
            proposition 1984/85:25 att vi delade de motiv för förändringen
            som åberopats i propositionen, nämligen behovet av en starkare
            marknadsinriktning och större självständighet för flygplatserna
            och en markering av uppdelning av rörelseenheter och myndighetsenheter.
            Med de motiv som regeringen också anförde menar vi att dessa mål
            bättre och snabbare uppnås genom att de statliga flygplatserna
            ombildas till aktiebolag och genom att fullständigt avskilja myndighetsfunk-
            tionen från den rörelsedrivande funktionen. Som statligt verk
            med myndig- hetsfunktion skulle det då bli endast en mindre del
            kvar. I en lång rad utredningar om luftfartsverkets funktion och
            organisation har det angelägna i att flygsäkerhetsfrågorna ställs
            under en myndighets totalan- svar betonats samt att det vore en
            fördel att de kunde behandlas avskilda från de ekonomiska hänsyn
            som följer med affärsverksformen. Av den anledningen föreslog
            flygtrafikledningskommittén i sitt betänkan- de, Flygtrafikledning
            1980, ett fristående flygsäkerhetsverk bestående av luftfartsinspektionen
            samt trafikavdelningen. Så blev inte fallet, men luft- fartsinspektionen
            gavs en starkare och mer fristående ställning och senare inrättades
            statens haverikommission.
          </p>
          <pb facs="riksdagen-motions-pdf/data/198586/mot_198586_t_331/mot_198586_t_331-002.pdf"/>
          <p>
            I proposition 1984/85:139 föreslog regeringen att luftfartsverkets
            investe- ringar skall delas in i systemberoende eller infrastrukturella,
            vilka skall bekostas med anslagsmedel, och i kommersiella, vilka
            föreslås finansieras över riksgäldskontoret. Vi anser att de förändringar
            som skett såväl av luftfartsverkets organisa- tion som av dess
            finansiering är steg på rätt väg, men vi menar att det nu är dags
            att överväga ett fullständigt avskiljande av flygsäkerhets- och
            myndig- hetsfunktionen från den affärsdrivande och att finansieringsfrågorna
            samti- digt löses på inom aktiebolag gängse sätt. Detta vårt förslag
            förutsätter en utredning och ett förslag till genomförande. Vi
            hemställer ånyo om en utredning med förslag i dessa hänseenden.
            Arlanda har under de senaste årens starka trafikökning blivit
            landets centrum för flygverksamhet. Vidareutveckling av servicen
            till resenärerna är därför högst angelägen, och en rad projekt
            i den riktningen har startats på Arlanda — vissa i samarbete med
            flygbolagen, andra i samarbete med näringslivet i Stockholmsregionen
            och i Sigtuna kommun. Alla dessa strävanden är utomordentligt
            intressanta och värdefulla och präglas av kommersialism. Den affärsinriktade
            verksamheten bör ske på samma villkor som gäller för affärsföretag.
            Kommersiella satsningar bör därför finansieras genom lån på den
            reguljära lånemarknaden och ej vara bundna till riksgäldskontoret
            så som nu är fallet. Som exempel på kommersiella satsningar kan
            nämnas den anläggning för konferenser och annan service som benämns
            Arlanda Centrum. Det är angeläget att i det sammanhanget framhålla
            det värdefulla i att satsningar görs av framför allt det enskilda
            näringslivet. I anslutning till flygplatser växer som regel upp
            ett stort antal företag med varierande verksamhet. Detta är dynamiskt
            och utgör oftast bättre och mer marknadsin- riktade alternativ
            än statliga satsningar. Luftfartsverket bör därför i princip inte
            utvidga området för sin serviceverksamhet i egen regi. Detta medger
            ändå ett expanderande serviceutbud från verkets sida. Verket bör
            inta en generös hållning till privata entreprenörer som vill etablera
            med luftfartsverkets affärsinriktade delar kompletterande verksam-
            het på eller i anknytning till våra flygplatser. Detta bör ges
            regeringen till känna. Luftfartsverket bör i avvaktan på en ombildning
            till aktiebolag bilda ett finansieringsbolag efter förebild av
            televerkets Telefinans.
          </p>
          <p>
            Luftfartstaxorna
          </p>
          <p>
            Luftfartsverkets ekonomiska mål är för närvarande att driva verksamheten
            med full kostnadstäckning inkl. avkastningskravet för det kapital
            staten och kommunerna skjutit till. Detta mål beräknas enligt
            årets budgetproposition uppnås 1987. Under 1970-talet skedde en
            kraftig utbyggnad av flygplatser och trafikled- ningssystem. De
            omfattande investeringarna har lett till att luftfartsverket inte
            kan uppfylla sitt förräntningskrav. Det kan således konstateras
            att de avgifter som luftfartsverket tvingas ta ut behövs för att
            täcka verkets kostnader och står i relation till de investeringar
            som skett. Det är således en
          </p>
          <p>
            Mot. 1985/86 T331
          </p>
          <pb facs="riksdagen-motions-pdf/data/198586/mot_198586_t_331/mot_198586_t_331-003.pdf"/>
          <p>
            grannlaga avvägning i vad gäller avgifternas storlek med hänsyn
            till å ena sidan att verkets kostnader skall täckas, å andra sidan
            att avgifterna inte får sättas så högt att flygets expansion dämpas
            och att utvecklingen försvåras. Alltför höga skatter och avgifter
            — och för Sveriges del är dessa onekligen mycket höga — kan t.
            ex. leda till att svenska flygplatser förlorar flygtrafik i förhållande
            till alternativa utländska flygplatser eller att det inte är möjligt
            att bedriva flygverksamhet där marginalerna är små. Detta kan
            gälla delar av sekundärflyget inom landet. Den positiva trafikutveckling
            som skett såväl inom landet som till utlandet kan inte bedömas
            självklart fortsätta, eftersom förklaringen till trafikökningen
            delvis ligger i en internationell och nationell konjunkturuppgång.
            Höga skatter och avgifter får i det läget en bromsande effekt
            på utvecklingen. De investeringar inom luftfartssektorn som gjorts
            sedan 1970-talet måste nämnas i sammanhanget, eftersom många starkt
            bidragit till att avgifterna måste sättas så högt. Flygplatserna
            Landvetter och Sturup var t.ex. från början starkt överdimensionerade.
            För 1985 tycks fem av flygplatserna mot tidigare två ge ett överskott,
            nämligen Arlanda, Sturup, Landvetter, Luleå och Bromma. Övriga
            går med förlust, vilket belastar den civila luftfarten i dess
            helhet. Den differentiering av start- och landningsavgifterna
            som luftfartverket gör, bl.a. för att försöka styra trafikströmmarna
            och bättre utnyttja såväl flygplatser som tiden på dygnet, är
            bra. Möjligheterna till ”lågpriser” begränsas dock av bl. a. den
            ekonomiska målsättningen för verket. Kravet på kostnadstäckning
            av luftfartsverkets verksamhet och den belastning investeringarna
            utgör har lett till ett orimligt skatte- och avgiftsut- tag även
            på andra områden än start- och landningsavgifter. Som exempel
            kan nämnas avgifter för besiktning av privatflygplan. Avgifterna
            för besiktningen är desto orimligare som någon egentlig besiktning
            inte äger rum utan sker i form av en stickprovskontroll. Avgifterna
            borde vara relaterade till den verkliga kostnaden för besiktningen
            och inte en inkomstkälla för verket för täckande av andra kostnader.
            Skatten på flygbensin är ytterligare ett exempel på skatt eller
            avgift som har en direkt hämmande effekt på luftfartens utveckling.
            Flygbensinskatten gäller för bensin som används i luftfartyg som
            används privat. Vad som är privat kan i sammanhanget ifrågasättas,
            då s.k. privatflygning ofta är en mycket samhällsnyttig verksamhet,
            t. ex. när det gäller privata flygklubbar som åtar sig skogsbrandsbevakning
            eller målflygning. Eftersom amerikan- ska, engelska och tyska
            luftfartsmyndigheter sedan en tid tillbaka tillåter användning
            av bilbensin i vissa flygmotorer vid privatflygning, kan detta
            bli aktuellt även i Sverige. Med anledning av den redan i dag
            ringa förbrukning- en av flygbensin, som på grund av skatten blir
            ännu dyrare, finns risken att bränslebolagen antingen upphör med
            distributionen, som redan har låg lönsamhet, eller att de höjer
            priserna. I båda fallen uppstår en direkt negativ konsekvens för
            den yrkesmässiga delen av allmänflyget. Även om allmänfly- get
            således inte direkt drabbas av skatten på flygbensin får man högre
            kostnader, vilket kan bli till skada för nyttjaren av allmänflyget
            och till hinder för luftfartens utveckling. Riksskatteverket har
            i skrivelse till regeringen föreslagit en generell
          </p>
          <p>
            Mot. 1985/86 331
          </p>
          <pb facs="riksdagen-motions-pdf/data/198586/mot_198586_t_331/mot_198586_t_331-004.pdf"/>
          <p>
            beskattning av flygbensin, något som luftfartsverket motsatt
            sig. En generell beskattning skulle drabba t. ex. taxiflyg och
            skolflyg. Detta sista återverkar i så fall på möjligheten att
            rekrytera tillräckligt antal piloter. 50 90 av Linjeflygs piloter
            är nämligen privatutbildade, 75 76 av Swedairs piloter och 90
            90 av taxiföretagens likaså. Redan nu är pilotbristen ett stort
            problem. Vi motsätter oss därför en generell beskattning av flygbensin.
          </p>
          <p>
            Ökad konkurrens
          </p>
          <p>
            Återhållsamhet beträffande nya investeringar, avregleringar och
            en generö- sare inställning till flera koncessioner kan leda till
            uppsving inom flygsektorn, ett uppsving som inte i huvudsak är
            konjunkturellt betingat. En ökad konkurrens kan leda till en prispress
            inom bolagsverksamheten, till fördel för resekonsumenten. Den
            bästa luftfartspolitiken är således en luftfart som fungerar efter
            marknadsekonomiska principer. Det måste råda konkurrens såväl
            inom luftfarten som mellan flyget och andra kommunikationer. En
            avreglering av flygsektorn är önskvärd. Näringslivet är flygbolagens
            viktigaste kund. Det är därför särskilt angeläget för företagen
            att inrikesflyget får utvecklas efter sunda ekonomis- ka principer,
            och i samband därmed måste betydelsen av närbelägna flygplatser
            understrykas samt betydelsen av en rimlig kostnadsutveckling.
          </p>
          <p>
            Avreglering
          </p>
          <p>
            Sedan några år har USA minskat regleringen inom luftfarten, den
            s.k. deregulationfilosofin. En effekt av detta har enligt det
            amerikanska trans- portdepartementet blivit att man underlättat
            för nya företag att komma in på marknaden. Ett antal tidigare
            monopol har slagits sönder, avgifterna har kunnat sänkas genom
            konkurrensen, medan servicen fungerar minst lika bra. 1978 kom
            en lag om deregulation för inrikesflyget. I en utvärderingsrapport
            från juni 1985 beträffande utvecklingen i USA säger IATA, flygbolagens
            organisation: ”De amerikanska konsumenterna har otvivelaktigt
            haft glädje från en rad synpunkter av den ökade konkurren- sen,
            som uppstod efter den avreglering som skedde 1978.” En mycket
            noggrann studie har på Europarådets uppdrag gjorts av professor
            P.P.C. Haanappel från McGill University i Montreal. I denna studie
            har man tittat på vad som verkligen har hänt och kommit fram till
            positiva slutsatser beträffande resultatet av avregleringen i
            USA. En liberalisering är på gång i Europa. Storbritannien, Nederländerna
            och en del andra länder är i färd med att utforma en ny luftfartspolitik.
            Man håller också på med att introducera ett system med priszoner
            i Europa motsvarande det system som finns för Nordatlanten. Inom
            EG pågår en diskussion om huruvida Romfördraget, med dess regler
            om konkurrensbegränsning, är applicerbart också på luftfartspolitiken.
            Denna fråga har ännu inte avgjorts i domstolen. En liberalisering
            av flyget pågår således i Europa. Den kommer att leda till ett
            tryck mot liberalisering även i Skandinavien. Det gäller att ge
            flyget i
          </p>
          <p>
            Mot. 1985/86 T331
          </p>
          <pb facs="riksdagen-motions-pdf/data/198586/mot_198586_t_331/mot_198586_t_331-005.pdf"/>
          <p>
            Sverige och Skandinavien möjlighet att expandera — och i det
            avseendet tror vi på en ökad liberalisering — så att vi inte hamnar
            i en situation som gör att vi om bara två å tre år tvingas att
            acceptera en situation över vilken vi saknar kontroll. Att mer
            konkurrens och en mer liberal luftfartspolitik är önskvärda även
            i Sverige innebär inte att detta inte är förknippat med problem.
            En sådan luftfartspolitik måste därför utformas utifrån vårt lands
            speciella förutsätt- ningar. Vi anser att förutsättningen för
            ökad konkurrens inom luftfartssektorn bör studeras särskilt beträffande
            inrikesflyget samt möjligheterna för en avregle- ring av marknaden.
          </p>
          <p>
            Inrikeslinjerna till inrikes flygbolag
          </p>
          <p>
            Numera går inrikesflyget med vinst i såväl Danmark och Norge
            som Sverige. Flyttningen av det svenska inrikesflyget till Arlanda
            har inte inneburit de negativa konsekvenser som många befarade.
            Den förutsägelse som vi från moderat håll gjorde beträffande Arlandas
            kapacitetsbegränsning har visat sig riktig. Redan vid flyttningen,
            då mycket ”småflyg” flyttade med, uppstod problem. De mindre planen
            medförde att kapacitetstaket snabbt uppnåddes, särskilt vissa
            tider och dagar. Luftfartsverkets möjligheter att styra trafiken
            till andra flygplatser är begränsade. Frågan om bibehållande av
            Bromma flygplats är därför högaktuell, eftersom Bromma särskilt
            när det gäller allmänflyget fungerar avlastande på Arlanda samtidigt
            som avståndet till Arlanda inte är längre än att transporttiden
            där emellan upplevs som rimlig. Som samarbetande enheter fungerar
            därför Bromma och Arlanda flygplatser trafikalt bra och till fördel
            för såväl resenärer som flygbolag. En tredje bana på Arlanda är
            emellertid ofrånkomlig, bl. a. beroende på den mycket stora expansionen
            av inrikesflyget. Som tidigare påpekats i denna motion är utvecklingen
            av inrikesflyget visserligen delvis konjunkturellt betingad men
            även beroende på samordningseffekter. Bl. a. har ökningen av flygtrafiken
            på sekundärnätet påverkat tillströmningen av passagerare till
            utrikeslinjer och chartertrafik. Inrikes-, utrikes- och chartertrafiken
            har ett inbördes beroende. För trafiken på vissa utlandslinjer,
            t. ex. från Kastrup, har den svenska inrikestrafiken betydelse.
            Detta hindrar inte att med den utveckling inrikesflyget fått i
            de tre länderna och då samtliga inrikesbolag nu går med vinst
            så borde inrikeslinjerna i sin helhet kunna skötas av inrikes
            flygbolag. Vinsten för SAS inrikes i Sverige delas enligt modellen
            2/2/3 av moderbola- gen i Danmark, Norge och Sverige. De verkligt
            vinstgivande linjerna inom Sverige nämligen Stockholm-Malmö, Stockholm-Göteborg
            resp. Stock- holm—-Luleå innehar SAS koncession på och trafikerar,
            vilket innebär att skatteintäkter undandras svenska staten, dels
            därför att den skatteintäkt- smässigt får negativa konsekvenser
            för Sverige, dels för det svenska inrikesflygets utveckling. Strävan
            bör vara att inrikestrafiken i sin helhet skall skötas av från
            SAS skilda och sinsemellan konkurrerande bolag. I de konsortialavtalsförhandlingar
            som förestår beträffande SAS bör detta beaktas. Detta skall ges
            regeringen till känna.
          </p>
          <p>
            Mot. 1985/86 A331
          </p>
          <pb facs="riksdagen-motions-pdf/data/198586/mot_198586_t_331/mot_198586_t_331-006.pdf"/>
          <p>
            Regionalt flyg
          </p>
          <p>
            Målet för regionalpolitiken är att skapa likvärdiga förutsättningar
            för bl. a. näringslivet i olika delar av landet. Arsenalen av
            regionalpolitiska medel har vuxit och varierat, och framgången
            kan knappast sägas vara särskilt stor. I Norrlands inland har
            t. ex. utvecklingen för näringslivet varit negativ. Orsakerna
            härtill är bl. a. strukturomvandlingen i det svenska näringslivet,
            den tekniska utvecklingen och kostnadsutvecklingen. Om man skall
            uppnå positiva effekter av de regionalpolitiska satsningarna måste
            grundförutsätt- ningarna för näringslivet kompenseras, t.ex. de
            långa avstånden genom snabba förbindelser. Flyget är därför det
            värdefullaste instrumentet, och som alternativ till annan regionalpolitisk
            satsning borde en satsning på regionalt flyg kunna övervägas.
            Det är viktigt att poängtera att just när det gäller regionalflyget
            är en lokal etablering av ett flygföretag angelägen. Taxiflyg,
            ambulansflyg och skogs- brandsbevakning kan t. ex. skötas effektivast
            av ett lokalt stationerat bolag. Intresse finns också hos såväl
            kommuner som flygbolag att ha denna lokala förankring. Specialområden,
            nischer, när det gäller den kommersiella flygverksamheten kan
            ofta utnyttjas av de mindre bolagen, vilket leder till ökad konkurrens
            och en prispress som är till fördel för konsumenterna — i det
            här fallet särskilt resekonsumenterna i Norrlands inland. Det
            intresse av samordning i vad gäller bokning, tidtabellsuppläggning,
          </p>
          <p>
            prissättning, terminalanvändning m. m. som måste finnas bör uppmuntras.
            Eftersom regionalt flyg har en så stor nationell betydelse både
            för trafik mellan olika mindre orter och som matartrafik för de
            större linjerna måste alla möjligheter tillvaratas för att utvecklingen
            inom regionalflyget skall utvecklas positivt. Enligt vår mening
            är även i detta sammanhang en avreglering och en friare koncessionsgivning
            de effektivaste medlen.
          </p>
          <p>
            Bromma flygplats
          </p>
          <p>
            All flygexpertis är ense i bedömningen att Stockholmsregionen
            behöver två trafikflygplatser — på sikt tre enligt den s. k. ULF-utredningen.
            Den flygplats som för närvarande diskuteras söder om Stockholm
            kan inte utan betydande investeringskostnader fylla den funktion
            som Bromma har. Brommas betydelse som med Arlanda samverkande
            enhet har kontinuerligt ökat efter Linjeflygs m. fl. flyttning
            till Arlanda och i takt med expansionen av affärs-, skol- och
            taxiflyg m. m. Det dröjer en bit in på 1990-talet innan en tredje
            bana finns på Arlanda. Brommas funktion som avlastande enhet för
            Arlanda ökar därmed för var dag i betydelse. Det har också visat
            sig att det finns intresse hos flygbolagen att även direkt trafikera
            Bromma på korta inrikeslinjer. För näringslivet har en centralt
            belägen flygplats stort ekono- miskt värde. Runt om i världen
            planeras nu byggnation av flygplatser mycket centralt, t.ex. i
            London. Flygplansutvecklingen tekniskt möjliggör detta med hänsyn
            till buller och avgaser. Betydande tidsvinster och kostnadsbesparingar
            kan härigenom göras för såväl flygföretag som resenärer. Denna
            utveckling äger rum i våra konkurrentländer, samtidigt som man
            i Sverige diskuterar en
          </p>
          <p>
            Mot. 1985/86 T331
          </p>
          <pb facs="riksdagen-motions-pdf/data/198586/mot_198586_t_331/mot_198586_t_331-007.pdf"/>
          <p>
            kapitalförstöring av gigantiska mått genom en eventuell nedläggning
            av en fullt brukbar, lönsam och centralt belägen flygplats — Bromma.
            Vi motsätter oss ett sådant beslut.
          </p>
          <p>
            Arlanda flygplats
          </p>
          <p>
            Arlanda flygplats är av utomordentlig betydelse för det svenska
            samhället. Det är således ett riksintresse knutet till Arlanda,
            som innebär att svenskt näringsliv och förvaltning är beroende
            av Arlanda flygplats för att kunna fungera effektivt och utvecklas.
            Arlanda måste flygoperativt fungera bra samt erbjuda god service.
            Utrikes- och chartertrafiken från och till Sverige har ökat betydligt,
            men den största ökningen ligger på inrikesflyget. Det är angeläget
            att Arlandas servicefunktioner förstärks. I synnerhet gäller det
            med tanke på affärsresenärerna, som i en del fall kan tänkas komma
            i kontakt med Sverige och svenska varor, huvudsakligen på flygplatsen.
            En sådan förstärkning gynnas med stor sannolikhet av att de statliga
            flygplatserna ombildas till aktiebolag enligt vårt förslag. Detta
            innebär inte att vi inte ser med tillfredsställelse på den kommersiella
            aktivitet som nu råder på Arlanda. Den internationella utvecklingen
            vad beträffar affärsresor tyder på att resandet accentueras till
            och från världsstäder med storflygplatser. Detta hänger samman
            med dels koncentrationen till storstäderna av storföretag, finansinstitut
            och utbildningsinstitutioner, dels utvecklingen mot en interna-
            tionell affärsvärld vars beslutsfattare träffas för sammanträden,
            konferenser och kongresser som förläggs till någon internationell
            knutpunkt med storflygplats. Med flygets utveckling har antalet
            terminaler i världens flygsystem minskat. De orter som har internationella
            flygplatser har samti- digt blivit alltmer tillgängliga. Man kan
            i sammanhanget ha anledning att varna för ”Norrlandsproblem” på
            internationell nivå. Europas problemre- gioner ligger i utkanten
            av resp. land eller större region. Vårt lands i särklass viktigaste
            kontaktpunkt mellan det nationella och internationella ekonomiska
            systemet är Stockholmsregionen med Arlanda som port mot omvärlden.
            Det är den region i landet som också riskerar att förlora viktiga
            funktioner både till utländska storstäder och till s.k. storstadsalternativ
            inom landet om inte huvudstads- och storstadsrollen försvaras.
            Alternativet som internationell kontaktpunkt för det svenska näringslivet
            kan nämligen vara Köpenhamn, Bryssel, Genéve eller London.
          </p>
          <p>
            Frizonm. m.
          </p>
          <p>
            Med en förstklassig och omfattande service kan Arlanda bidra
            till att Sveriges ställning i det internationella affärsresandet
            och handeln stärks. De idéer beträffande s. k. ”frizon” på Arlanda
            som diskuteras, tax-free-försäljning vid ankomsten, utökad konferensservice
            och kommersiell service i övrigt bör uppmuntras. Eftersom ankomst-tax-free-försäljning
            medför ökad trivsel och bekvämlighet för resenärerna och leder
            till ökad försäljning kan en positiv
          </p>
          <p>
            Mot. 1985/86 T331
          </p>
          <pb facs="riksdagen-motions-pdf/data/198586/mot_198586_t_331/mot_198586_t_331-008.pdf"/>
          <p>
            prisutveckling förväntas beträffande de trafikala avgifterna
            och en positiv ekonomisk utveckling för Sverige. En s.k. frizon
            innebär att företagen befrias från importavgifter i form av tullar
            och skatter. Företagen kan göra räntevinster genom att uppskjuta
            införtullningen till Sverige, och det administrativa arbetet kan
            minimeras för varor som inte är avsedda för den svenska marknaden
            utan skall reexporte- ras. En centrallagerfunktion kan t. ex.
            betjäna både den svenska och den europeiska marknaden. För flygfrakten
            kan en frizon betyda ett påskyndande av en positiv utveckling.
            Eftersom terminalfrågan på Arlanda nu lösts för flygfrakten och
            eftersom svensk flygfrakt synes ha möjlighet till positiv utveckling
            är det angeläget att organisatoriskt och med lättnader, typ frizon,
            understödja utvecklingen för flygfrakten.
          </p>
          <p>
            Hemställan
          </p>
          <p>
            Med hänvisning till vad som i motionen anförts hemställs 1. att
            riksdagen hos regeringen begär förslag till aktiebolagsbild- ning
            av de statliga flygplatserna, 2. att riksdagen hos regeringen
            begär utredning i syfte att åstadkomma ett fullständigt avskiljande
            av myndighetsfunktionen i luftfartsverket från den rörelsedrivande
            delen, 3. att luftfartsverket i avvaktan på organisationsförändring
            till aktiebolag resp. myndighetsenhet bör bilda ett särskilt finansierings-
            bolag efter förebild av Telefinans, 4. att riksdagen hos regeringen
            begär förslag för att åstadkomma en ökad konkurrens och minskad
            reglering inom luftfartssektorn, 5. att riksdagen hos regeringen
            begär en generösare syn vid behandling av ansökningar om nya inrikes
            koncessioner, 6. att riksdagen hos regeringen begär att avgiften
            för besiktning av privatflygplan skall vara relaterad till den
            verkliga kostnaden, [ 7. att riksdagen beslutar att den särskilda
            skatten på flygbensin skall slopas, förutsatt att distributionen
            av bränsle sker från flygdriv- medelsanläggning på flygplats!],
            8. att riksdagen som sin mening ger regeringen till känna vad
            i motionen anförts om inriktningen av konsortialavtalsförhandlingarna
            beträffande SAS, 9. att riksdagen uttalar att Bromma flygplats
            bör vara kvar för allmänflyg och visst sekundärflyg ochsom med
            Arlanda samverkande enhet, [10. att riksdagen hos regeringen begär
            förslag beträffande an- komst-tax-free-försäljning vid landets
            flygplatser med utlandstrafik'],
          </p>
          <p>
            Mot. 1985/86 T331
          </p>
          <pb facs="riksdagen-motions-pdf/data/198586/mot_198586_t_331/mot_198586_t_331-009.pdf"/>
          <p>
            [11. att riksdagen hos regeringen begär förslag beträffande s.k.
            Mot. 1985/86 frizon vid Arlanda flygplats']. T331
          </p>
          <p>
            Stockholm den 24 januari 1986 Rolf Clarkson (m) Per Stenmarck
            (m) Görel Bohlin (m)
          </p>
          <p>
            Anders Andersson (m) Per-Richard Molén (m) Wiggo Komstedt (m)
          </p>
          <p>
            11985/86:Sk537. 10
          </p>
        </div>
      </div>
    </body>
  </text>
</TEI>
