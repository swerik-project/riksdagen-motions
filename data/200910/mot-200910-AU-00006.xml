<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-AU-00006">
  <teiHeader>
    <fileDesc>
      <titleStmt>
        <title>med anledning av prop. 2009/10:49 Förändringar i arbetslöshetsförsäkringen – stöd till personer som varit långvarigt sjukfrånvarande och familjehemsföräldrar</title>
        <author corresp="i-RnWtNUQCpycyMXbuRLTXcR">av Josefin Brink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:49 Förändringar i arbetslöshetsförsäkringen – stöd till personer som varit långvarigt sjukfrånvarande och familjehemsföräldrar</title>
          <idno type="rdwebb">GX02A6</idno>
          <rs type="number">A6</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GX02A6/text</ref>
          <ref type="dokument_url_html">http://data.riksdagen.se/dokument/GX02A6</ref>
          <ref type="dokumentstatus_url_xml">http://data.riksdagen.se/dokumentstatus/GX02A6</ref>
          <ref type="doc">http://data.riksdagen.se/fil/668873C3-FF68-4A66-906B-48A4BA3B1D0E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M7mV5U1gJjpmXPxpfedjYF" type="basedOn"/>
        <correspContext corresp="i-M7mV5U1gJjpmXPxpfedjYF">
          <ref>Proposition 2009/10:49</ref>
        </correspContext>
        <correspAction xml:id="i-7tTpvRCqcJNna1wzS9RSHM" type="signed"/>
        <correspContext corresp="i-7tTpvRCqcJNna1wzS9RSHM">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-WXyKU43ya1SFHPWnZ62hMv" type="referral">
          <date when="2009-12-03"/>
        </correspAction>
        <correspAction xml:id="i-Wh9rMWGWrak7sLfNHwY9Pg" type="referral">
          <date when="2009-12-03"/>
        </correspAction>
        <correspAction xml:id="i-ERvwp5wXrfpiEJmSHtqw2T" type="dismissal">
          <date when="2009-12-02"/>
        </correspAction>
        <correspAction xml:id="i-DfC73tcnXov2qVFASSPKuB" type="dismissal">
          <date when="2009-12-02"/>
        </correspAction>
        <correspAction xml:id="i-Km2tFU3QvuCsFi7qtyn8N7" type="transfer">
          <date when="2009-12-01"/>
        </correspAction>
        <correspAction xml:id="i-Db2kdqiAYQAhoYtshaZAXp" type="submission">
          <date when="2009-12-01"/>
        </correspAction>
        <correspAction xml:id="i-V6xhdjqgas6MvBKfH4N4Ka" type="assigned"/>
        <correspContext corresp="i-V6xhdjqgas6MvBKfH4N4Ka">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-3JphLh4wtJwe7L5CciNhtB">
            Förslag till riksdagsbeslut
          </head>
          <list style="ol">
            <item xml:id="i-JypG4z6NfheE2sdHd6p5nY">
              Riksdagen avslår regeringens förslag till lag om ändring i lagen
              (1997:238) om arbetslöshetsförsäkring, 3 a, 7 a, 12, 15, 17 a
              och 33 a §§ i lagförslag 2.1.
            </item>
            <item xml:id="i-YUW7SAWNfURxLLWQgFbnsH">
              Riksdagen avslår regeringens förslag till lag om ändring i lagen
              (1997:238) om arbetslöshetsförsäkring, lagförslag 2.2.
            </item>
            <item xml:id="i-HTy5cLyriFxGjdeitXby4a">
              Riksdagen tillkännager för regeringen som sin mening, om yrkande
              1 och/eller 2 avslås, vad som anförs i motionen om lagförslag
              2.1 och 2.2.
            </item>
          </list>
        </div>
        <div type="motContent">
          <head xml:id="i-JyGWSdQ43h6WZZSgMMdxxV" type="h1">
            Motivering
          </head>
          <p xml:id="i-JLaBMXjESFyGVHHPHHz9HE">
            Propositionen innehåller förslag till ändringar i lagen (1997:238)
            om arbetslöshetsförsäkring till följd av de försämringar i sjukförsäkringen
            som trädde i kraft den 1 juli 2008 och som Vänsterpartiet redan
            då sade nej till. Vi har redan från början varit emot de dogmatiska
            tidsgränser riktade mot enskilda som regeringen kallar rehabiliteringskedjan,
            trots avsaknad av just rehabilitering. Utsorteringskedjan är en
            mer passande beteckning. Regeringen har nu upptäckt det som även
            de egna myndigheterna tidigt varnade för människor håller på att
            bli försäkringslösa. Redan vid kommande årsskifte förlorar omkring
            15 000 personer, de allra flesta för sjuka för att uppfylla grundvillkoret
            för arbetslöshetsersättning, rätten till ersättning från sjukförsäkringen
            och tvingas i stället stå på Arbetsförmedlingens tröskel. Enbart
            under 2010 kommer omkring 54 000 personer att försättas i denna
            situation. Detta sker i en situation med massarbetslöshet, mitt
            under en kraftig lågkonjunktur, och dessa personer löper med regeringens
            politik stor risk att hamna i ett reellt utanförskap.
          </p>
          <p xml:id="i-Mak2kWY9mBC6z8SjzREzYk">
            Regeringen har nu tvingats inse att stupstocken i sjukförsäkringen
            inte fungerar som den hade tänkt. Sjuka människor blir inte friska
            bara för att de riskerar att förlora sin ersättning. Med anledning
            av detta försöker regeringen, i sista stund, till viss del mildra
            effekterna av tidigare fattade beslut.
          </p>
          <p xml:id="i-W4JztrZvtBXeCgPNuJFiJs">
            Vi är kritiska mot hanteringen av ärendet och tidsaspekterna.
            Såväl remisstiden som förberedelsetiden för förslagen har varit
            för korta. De föreslagna förändringarna ska beslutas i riksdagen
            i december, strax före jul, och träda i kraft den 1 januari 2010.
            Vi menar att tiden mellan beslut och ikraftträdande är alltför
            kort. Regeringens argument till försvar för den forcerade hanteringen
            är att förslaget aviserades i budgetpropositionen i september
            2009 och att allmänheten därmed haft möjlighet att agera utifrån
            regeringens förslag samt att berörda personer, myndigheter och
            organisationer bör ha erhållit nödvändig information. Vi finner
            argumentet märkligt då det är vår folkvalda riksdag som stiftar
            lagar. Vi anser att det är orimligt att förvänta sig att enskilda
            personer, myndigheter och andra berörda organisationer ska agera
            utifrån ännu inte beslutade lagförslag som ingen med säkerhet
            kan veta om de kommer att träda i kraft.
          </p>
          <p xml:id="i-VuEF4EEWRg27tSG4SvjABe">
            Regeringens förändringsiver har redan tidigare medfört att dåligt
            underbyggda och föga genomarbetade förslag genomförts i rask takt.
            Detta gäller såväl sjukförsäkringen som arbetslöshetsförsäkringen.
            Förändringarna har dessutom genomförts utan att regeringen, i
            nämnvärd utsträckning, lyssnat på synpunkter från berörda personer,
            arbetslöshetskassorna och deras samorganisation, arbetsmarknadens
            parter eller ens de egna myndigheterna.
          </p>
          <p xml:id="i-BkmBruLSDK5TWRRndNZHHd">
            Vår principiella ståndpunkt är att människor när de är sjuka
            ska ha rätt till en sjukförsäkring värd namnet, oavsett hur länge
            sjukdomen varar, och att de inte, så som regeringen föreslår,
            efter en viss tid med automatik ska flyttas runt mellan olika
            aktörer och myndigheter. Hur vi vill utforma sjukförsäkringen
            har vi tillkännagett i tidigare motioner. Vi har i vår budget
            avsatt utrymme för att de personer i den aktuella gruppen som
            är sjuka även efter årsskiftet 2009/2010 ska kunna kvarstå i sjukförsäkringen.
          </p>
          <p xml:id="i-15yScpx56f1B3eppJ8wm5Y">
            I konsekvens med det nämnda yrkar vi avslag på regeringens förslag
            till lag om ändring i lagen (1997:238) om arbetslöshetsförsäkring,
            3 a, 7 a, 12, 15, 17 a och 33 a §§ i lagförslag 2.1. I enlighet
            med detta yrkar vi även avslag på återställaren i regeringens
            förslag till lag om ändring i lagen (1997:238) om arbetslöshetsförsäkring,
            lagförslag 2.2.
          </p>
          <p xml:id="i-G3Uzy7VQNhwz99FExndiTj">
            Under förutsättning att riksdagen avslår vårt yrkande 1 och/eller
            2 tillkännager vi som vår mening vad som i det följande anförs
            om lagförslag 2.1 och 2.2.
          </p>
          <p xml:id="i-PG3L8f2LkmmTpB4zYaMEUj">
            Den borgerliga regeringen har sedan sitt tillträde verkställt
            strategiska och förödande försämringar av arbetslöshetsförsäkringen.
            Dessa har medfört att försäkringen blivit sämre, dyrare och mer
            orättvis. Regelverket har dessutom blivit onödigt krångligt och
            svårhanterbart, vilket leder till ökad rättsosäkerhet och långa
            handläggningstider. Vi har tidigare tillkännagett våra synpunkter
            på de redan genomförda förändringarna.
          </p>
          <p xml:id="i-4NPtzLQvL9QMgngCvSyaBc">
            De förslag som framförs i Ds 2009:46, Stöd till personer som
            lämnar sjukförsäkringen , har fått omfattande kritik från remissinstanserna.
            Regeringen har i propositionen 2009/10:49 tagit till sig delar
            av denna kritik. Trots detta riskerar de nu föreslagna provisoriska
            regeländringarna av undantagskaraktär att skada tilltron till
            arbetslöshetsförsäkringen och ytterligare försvåra administrationen
            av försäkringen.
          </p>
          <p xml:id="i-SqHrCoRkHkT9ZHSSDJ8dw8">
            Ständiga förändringar och provisoriska undantagsbestämmelser
            skadar tilltron till arbetslöshetsförsäkringen även om de, som
            i nu föreliggande förslag, innebär att möjligheten att erhålla
            arbetslöshetsersättning alternativt inkomstbaserat aktivitetsstöd
            ökar. Regeringens förslag innebär att reglerna inte kommer att
            gälla lika för alla i samma situation, att villkoren för ersättning
            inte är tydliga och logiska och att det inte längre finns en röd
            tråd i försäkringens uppbyggnad. Förslaget medför därför att arbetslöshetsförsäkringen
            kommer att uppfattas som orättvis och godtycklig.
          </p>
          <p xml:id="i-KRhHPBuxfaYUfGfGgR7QVz">
            En grundläggande förutsättning för rättssäkerhet är att en medborgare
            har möjlighet att förutse konsekvenserna av en händelse. Det komplicerade
            regelverk som regeringen föreslår är omöjligt att förstå och tillämpa
            på ett rättssäkert sätt. Ingen begriper hur det hela ska fungera,
            inte ens försäkringsexperterna vid Arbetslöshetskassornas samorganisation
            (SO) och de enskilda a-kassorna. Det blir närmast omöjligt för
            den sökande att veta om han eller hon har rätt till arbetslöshetsersättning,
            och att få förhandsbesked från arbetslöshetskassan blir svårt
            och osäkert. Detta medför att sjuka och arbetslösa människor,
            som redan befinner sig i en besvärlig situation, utsätts för onödig
            stress och oro. De komplicerade reglerna kommer dessutom att drabba
            fler än de utförsäkrade. De redan långa väntetiderna för att få
            ut ersättning riskerar att öka för alla a-kassemedlemmar, och
            för handläggarna vid a-kassorna, som redan arbetar under stor
            press, kommer de onödigt krångliga reglerna att innebära ett arbetsmiljöproblem.
          </p>
          <head xml:id="i-CGDoYF3onQToeMXEuYHHay" type="h1">
            Rigida tidsgränser
          </head>
          <p xml:id="i-NTKdjA5DvDu7T8E74MBU2U">
            Med de strikta tidsgränser som föreslås ger regeringen sig själv
            underbetyg för hanteringen av arbetslöshetsförsäkringen och dess
            avgifter. Det underbetyget är den väl värd. Trots att regeringen
            nu, efter omfattande kritik från remissinstanserna, har justerat
            tidsgränserna jämfört med förslagen i Ds 2009:46 kommer de fortfarande
            att leda till orättvisor när rätten till inkomstbortfallsförsäkringen
            knyts till vilka datum den sökande gick in i respektive utträdde
            ur en a-kassa. Särskilt gäller detta personer som efter långvarig
            sjukdom utträdde ur en a-kassa före den 16 oktober 2006, men som
            med den föreslagna 10-årsregeln för överhoppningsbar tid skulle
            kunna få rätt till ersättning, samt de personer som varit oförutseende
            nog att inträda på nytt före den 1 september 2009.
          </p>
          <p xml:id="i-VYH76nfYpPGvXkhBAUuuto">
            Om lagförslag 2.1 ändå ska genomföras anser vi att det vore bättre
            att de som ingår i den aktuella gruppen, och som inte uppfyller
            ett arbetsvillkor efter att ha utförsäkrats från sjukförsäkringen,
            får tillgodoräkna sig ett tidigare uppfyllt medlemsvillkor vid
            nytt inträde. Det skulle bli enklare, mer rättvist och mer rättssäkert.
          </p>
          <head xml:id="i-G1e6U8W1jUEjbppBUzdEPx" type="h1">
            Överhoppningsbar tid och schabloniserade ersättningsvillkor
          </head>
          <p xml:id="i-FMqQD7CG7FLQwyc1VmyHGZ">
            Enligt nu gällande arbetslöshetsförsäkring måste en sökande ha
            anknytning till arbetsmarknaden för att kunna få arbetslöshetsersättning
            ett arbetsvillkor måste uppfyllas. Detta ska ligga inom en ramtid
            av de senaste tolv månaderna före ansökan om ersättning men kan
            förlängas när den innehåller så kallad överhoppningsbar tid. Före
            den 5 februari 2001 fanns ingen begränsning av hur lång den överhoppningsbara
            tiden fick vara. För närvarande är den överhoppningsbara tiden
            begränsad till fem alternativt sju år. Det enda undantaget gäller
            dem som följt med make/maka/sambo under hans eller hennes utlandstjänstgöring.
            Regeringen föreslår nu en överhoppningsbar tid på tio år för dem
            som har varit långvarigt sjukfrånvarande och blivit utförsäkrade
            från sjukförsäkringen. Det innebär ytterligare ett undantagsfall
            och att fyra olika regler gäller beroende på anledningen till
            att den sökande varit förhindrad att arbeta.
          </p>
          <p xml:id="i-ZEfcxj8QmQMSeNnPnpG8j">
            Det är svårt att finna övertygande skäl till varför en person
            som varit föräldraledig eller heltidsstuderande ska anses ha mindre
            arbetsmarknadsanknytning än en person som under samma tid har
            varit sjuk eller följt med maka/make/sambo under hans eller hennes
            utlandstjänstgöring. Lika regler bör gälla för alla former av
            överhoppningsbar tid. Vi anser att det skulle bli mer rättvist
            och avsevärt enklare att hantera om begränsningarna av den överhoppningsbara
            tiden togs bort permanent alternativt förlängdes till tio år för
            alla.
          </p>
          <p xml:id="i-13qn49SEVpjv2ziyWMUexG">
            Redan med nuvarande regelverk är det många gånger svårt för den
            sökande att få tag på intyg som sträcker sig tillräckligt långt
            tillbaka i tiden. Det blir inte lättare om begränsningarna av
            den överhoppningsbara tiden tas bort eller förlängs. I remissvaren
            på Ds 2009:46 beskrivs på ett bra sätt svårigheterna med att dokumentera
            och räkna ut arbetsvillkor bakåt i tiden och problem med dubbla
            ramtider. Arbetslöshetskassornas samorganisation (SO) föreslår
            i sitt remissyttrande att om det nödvändigtvis ska finnas en begränsning
            av den överhoppningsbara tiden, så vore schablonregler för dem
            som utförsäkras ur sjukförsäkringen att föredra. Regeringen har
            nu bestämt sig för en särskild regel för schablonberäkning i fråga
            om långvarig sjukfrånvaro, 33 a §.
          </p>
          <p xml:id="i-7cc6Ypma3qAiNtN8XVp4Lw">
            Vi vet dock inte ännu hur denna schablonberäkning kommer att
            utformas. Enligt den föreslagna 33 a § ska regeringen, eller den
            myndighet som regeringen bestämmer, meddela föreskrifter om schablonberäkning
            av normalarbetstid och dagsförtjänst. Regeringen verkar räkna
            med att ytterligare problem kommer att uppstå och har, troligtvis
            av denna anledning, lagt till samt de övriga villkor för fastställande
            av och rätt till ersättning som får gälla.
          </p>
          <p xml:id="i-WnbxbQXFMHVmVGAVSQKJZ">
            Som tidigare nämnts anser vi att människor som är sjuka ska ha
            rätt till sjukförsäkring. Under förutsättning att regeringen driver
            igenom sin politik, och de förlorar rätten till detta anser vi
            att schablonberäkningarna bör omfatta alla personer som omfattas
            av 3 a § samt även uttryckligen alla beräkningar där det annars
            behövs underlag från långt tillbaka i tiden.
          </p>
          <p xml:id="i-Y2KkztQUyS9Auz9v9MHYJo">
            Regeringen har samarbetat med myndigheterna Försäkringskassan
            och Arbetsförmedlingen angående tillämpningsföreskrifter. Vi finner
            det anmärkningsvärt att arbetslöshetskassorna, genom sin samorganisation
            SO, inte har fått möjlighet att yttra sig och inte heller fått
            kännedom om hur beräkningarna av ersättning ska gå till. Nämnda
            hantering hindrar arbetslöshetskassorna från att göra ett bra
            arbete. Det är högst osäkert om arbetslöshetskassornas administrativa
            system kan hantera en handläggning enligt de föreslagna reglerna.
          </p>
          <p xml:id="i-HSCQJzL9Lb8o5kdkbYSt8A">
            Många oklarheter kvarstår när det gäller tillämpningen av de
            regelförändringar som regeringen vill genomföra. Vi undrar till
            exempel vad som kommer att gälla för dem som kombinerat sjukersättning
            på deltid med deltidsarbete. SO påpekade i sitt remissyttrande
            över Ds 2009:46 att de sannolikt inte kommer att kunna få någon
            arbetslöshetsersättning eftersom sjukersättning inte finns med
            som beräkningsgrund för arbetslöshetsersättning.
          </p>
          <p xml:id="i-DwGGcsM4ojR1ijdLNwbCch">
            Enligt Försäkringskassan är omkring en fjärdedel av dem som utförsäkras
            ur sjukförsäkringen nästa år sjukskriven på deltid. De som efter
            nyår utförsäkras från sjukförsäkringen måste nu, trots att de
            redan har en anställning där de arbetar i den utsträckning som
            deras sjukdom tillåter, anmäla sig till Arbetsförmedlingen och
            genomgå introduktionsprogram för att få aktivitetsstöd. Dessutom
            måste den som fortfarande efter nyår är för sjuk för att arbeta
            heltid begära tjänstledigt istället för sjukskrivning. Det finns
            dock ingen lagreglerad rätt till tjänstledighet för att vara sjuk.
            Regelverket framstår som absurt.
          </p>
          <p xml:id="i-8nMzdcdCm8VfMU3qwRwxGR">
            Vänsterpartiet anser att förslaget om överhoppningsbar tid för
            familje- och jourhemsuppdrag i 16 § 9, lagförslag 2.1 är positivt.
          </p>
        </div>
        <div type="motSignatures">
          <list>
            <item xml:id="i-VR7RaSemB1RtdfGSWGVBbC" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-2YRxh6KeF9y5LntJFnGm1f" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-CoTASwSXCPBc6JD7RVCY1P" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-PUjjnbNfTiqSDA9PsSQ2KE" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-3Ld1b2wbBjCHLkkqVRGKYx" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-gDUieBc7DPCkQRtqnNaEX" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
