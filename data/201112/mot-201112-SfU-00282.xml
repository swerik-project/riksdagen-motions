<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SfU-00282">
  <teiHeader>
    <fileDesc>
      <titleStmt>
        <title>Kvinnors asylskäl</title>
        <author corresp="i-548HUVvKe8n48M3pQmFeUC">av Amineh Kakabaveh (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvinnors asylskäl</title>
          <idno type="rdwebb">GZ02Sf282</idno>
          <rs type="number">Sf282</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GZ02Sf282/text</ref>
          <ref type="dokument_url_html">http://data.riksdagen.se/dokument/GZ02Sf282</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sf282</ref>
          <ref type="doc">http://data.riksdagen.se/fil/CC1885DE-7F52-4A88-A0E6-939144D8407E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SU6Frq3NLjjBXsmryKDY4o" type="signed"/>
        <correspContext corresp="i-SU6Frq3NLjjBXsmryKDY4o">
          <note type="signatory" corresp="i-548HUVvKe8n48M3pQmFeUC"/>
        </correspContext>
        <correspAction xml:id="i-8WYGmCo5eFaBKEABBxSPU4" type="numbering">
          <date when="2011-10-10"/>
        </correspAction>
        <correspAction xml:id="i-UMfpyxdBFbuB4XBMSts6Zq" type="submission">
          <date when="2011-10-05"/>
        </correspAction>
        <correspAction xml:id="i-JZ88QWKqNgE15E93QbgE4y" type="transfer">
          <date when="2011-10-01"/>
        </correspAction>
        <correspAction xml:id="i-QGcx6HtMARU1tfZzsUufwB" type="assigned"/>
        <correspContext corresp="i-QGcx6HtMARU1tfZzsUufwB">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NUq1WywoM69ooptnPbGtkX" type="motBody">
        <div xml:id="i-13G2QQbfH1fxL29avXS2eA" type="motProposal" subtype="förslag">
          <head xml:id="i-NyPo1bHT1gA45ABVnYN1TZ">
            Förslag till riksdagsbeslut
          </head>
          <p xml:id="i-JDiNaqc3YZ7STmCAD64CcU">
            Riksdagen tillkännager för regeringen som sin mening vad som
            anförs i motionen om att tillsätta en utredning som gör en översyn
            av den rättsliga hanteringen av kvinnors asylansökningar och kommer
            med förslag på åtgärder som syftar till att göra asylbedömningen
            mer genusmedveten och rättssäker.
          </p>
        </div>
        <div xml:id="i-9S6rN8u2PRiqdEePF9r25H" type="motContent">
          <head xml:id="i-77RfF5kBusvcnKB1iZVY1A" type="h1">
            Förföljelse av kvinnor inte samma sak som förföljelse av män
          </head>
          <p xml:id="i-Nhz6Zs1Zwe5e29oMbUA7zc">
            Det är ingen nyhet att kvinnor som flyr sina hemländer på grund
            av könsrelaterad förföljelse och sexuellt våld har svårt att få
            dessa bedömda som tillräckliga skäl för asyl i Sverige.
          </p>
          <p xml:id="i-AYdfEomTzsnn1pcQiJfhS">
            År 2006 infördes bestämmelser om flyktingskap och förföljelse
            på grund av kön och sexuell läggning i utlänningslagen. Sådan
            förföljelse är alltså tillräcklig för att utgöra asylskäl enligt
            svensk lagstiftning, dock inte i praktiken.
          </p>
          <p xml:id="i-VdyeYchZ2nacy2BxmoV7Qn">
            I en rapport från Röda Korset 2008 konstaterades att en stor
            del av asylhandläggarna inte följde de nya bestämmelserna från
            riksdagen, bl.a. till följd av bristande genuskompetens. Konsekvensen
            blev att kvinnor inte fick könsrelaterad förföljelse och sexuella
            övergrepp beaktade som asylskäl.
          </p>
          <p xml:id="i-TbaqX6gAguYnEd2dhcN3pt">
            Men könsrelaterat våld och könsdiskriminering kan aldrig anses
            vara privat våld, utan det sker i en politisk kontext där stat,
            samhälle och enskilda är aktiva och passiva i varierande grad.
            Kvinnors erfarenheter av förföljelse skiljer sig ofta från mäns
            och innehåller oftare inslag av icke-statlig förföljelse, där
            staten inte har vilja eller förmåga att ge ett effektivt och varaktigt
            skydd. Det gäller t.ex. möjligheten för utsatta kvinnor att få
            polisanmälningar prövade eller möjligheten att söka skydd på en
            kvinnojour.
          </p>
          <p xml:id="i-R9fNHTBuWYHBgY9cCwRvLP">
            Migrationsverkets egna rapporter om situationen för kvinnor i
            olika länder visar dessvärre inte hela sanningen. Ett exempel
            är rapporten Hedersrelaterat våld i Libanon, Syrien och de kurdstyrda
            provinserna i norra Irak (MIV 2009-07-24) där det påstås att utsatta
            kvinnor i de nämnda länderna har tillgång till skyddat boende
            och där olika myndighetspersoner påstår att personer som uppger
            hedersrelaterat våld som asylskäl i Sverige ofta ljuger om detta.
            Det är ett stort problem att dokument av denna typ påverkar svenska
            myndigheters bedömning av utsatta kvinnors asylskäl (se t.ex.
            MIG 2008:39).
          </p>
          <p xml:id="i-LEuAPsR1E11sBrewkT4oCC">
            Att utsatta kvinnor kan få skydd på kvinnojourer i sina ursprungsländer
            stämmer tyvärr ofta inte. Kvinnojourerna i Irak, Kurdistan, liknar
            fängelser. Beväpnade vakter krävs för att kvinnorna ska överleva
            dagen. Assudda kvinnojour är bara ett exempel på en jour som blivit
            mål för attentat av män vars anhöriga kvinnor befunnit sig på
            jouren.
          </p>
          <p xml:id="i-USJgyexs6gfYu1BRsrrF37">
            Latif Khanim som är direktör på Assudda kvinnojour har gång på
            gång kontaktat det svenska konsulatet och vädjat till Sverige
            att inte skicka tillbaka de kvinnor som söker asyl här på grund
            av hedersrelaterat våld, precis som de flesta irakiska kvinnoorganisationer
            har gjort under årens lopp. I stället för att lyssna på de insatta
            gjorde Migrationverket en egen resa till regionen. Under det officiella
            besöket visade makthavarna att det finns kvinnojourer i Mellanöstern
            och i Irak, Kurdistan, och det är den bilden som ligger till grund
            för Migrationsverkets landrapporter och beslut när utsatta kvinnor
            från de aktuella länderna söker uppehållstillstånd i Sverige.
          </p>
          <p xml:id="i-Pq5zzUsQdWTSStcQGXw63p">
            Kvinnors asylskäl hänger även ihop med den s.k. tvåårsregeln
            i utlänningslagen. Den praxis som gäller i dag gör att utländska
            kvinnor som misshandlats av sin man under den tvååriga prövotiden
            för permanent uppehållstillstånd oftast blir utvisade från Sverige
            om de avslutar relationen innan två år passerat (se mot. 2010/11:Sf234).
          </p>
          <p xml:id="i-Qvysv3hkL7bN5AmWUQnvMw">
            Dagens hantering av kvinnors asylskäl är rättsosäker eftersom
            asylhandläggare och domare dessvärre ibland saknar kunskap om
            kvinnor särskilda villkor.
          </p>
          <p xml:id="i-Y6k3SbJaUrTEGmh99rMowe">
            Därför bör regeringen tillsätta en utredning som ser över den
            rättsliga hanteringen av kvinnors asylansökningar och kommer med
            förslag på åtgärder som syftar till att göra asylbedömningen mer
            genusmedveten och rättssäker. Detta vill jag ge regeringen till
            känna.
          </p>
        </div>
        <div xml:id="i-2oFBs9etkj9MVEKEeMeHwH" type="motSignatures">
          <list xml:id="i-AurW3pMZu6FsfQ5GcGv2FF">
            <item xml:id="i-HQ4ggXsKze8N9SAtnVpf1N" who="i-548HUVvKe8n48M3pQmFeUC">
              Amineh Kakabaveh (V)
            </item>
          </list>
        </div>
      </div>
    </body>
  </text>
</TEI>
