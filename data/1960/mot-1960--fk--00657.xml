<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__fk__657/mot_1960__fk__657-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 657 år 1960 3
          </p>
          <p>
            Nr 657
          </p>
          <p>
            Av herr Hagberg m. fl. i anledning av Kungl. Maj:ts proposition
            nr 119, angående riktlinjer för utbyggande av universi- tet och
            högskolor m.m.
          </p>
          <p>
            I proposition nr 119 har Kungl. Maj:t föreslagit riksdagen att
            godkänna de i propositionen förordade riktlinjerna för utbyggande
            av det högre utbild- ningsväsendet m. m. under 1960-talet. Dessa
            ansluter sig i väsentliga delar till de förslag, som framlagts
            i universitetsutredningens sjätte betänkande &gt;Universitet och
            högskolor i 1960-talets samhälle. Riktlinjer och förslag till
            utbyggnad» (SOU 1959:45). Enligt vår mening har i propositionen
            tillräck- lig hänsyn icke tagits till lokaliseringspolitiska synpunkter.
            Till utvecklande av denna mening vill vi anföra följande. Lokaliseringsutredningen
            rörande statlig verksamhet har i remissutlåtande över universitetsutredningens
            betänkande uppehållit sig vid de lokaliserings- politiska synpunkterna
            och funnit dessa starkt tala för en ökad regionvis spridning av
            de högre läroanstalterna. Detta borde enligt lokaliseringsutred-
            ningens mening beaktas och få ett klart uttryck i direktiven för
            det fortsatta utredningsarbetet. Vi vill i detta sammanhang hänvisa
            till det referat av vis- sa delar av lokaliseringsutredningens
            utlåtande, som återgivits i propositio- nen (sid. 370 och 371).
            Enligt vår mening är de av lokaliseringsutredningen anförda synpunkterna
            ytterligt väsentliga vid uppdragandet av riktlinjerna för ett
            framtida utbyg- gande av de högre utbildningsanstalterna. Den
            betydelse, dessa anstalter har såsom lokaliseringspolitiska faktorer,
            kan knappast överskattas, och en kon- centrering till ett fåtal
            regioner och orter måste i hög grad verka i centrali- serande
            riktning, vad gäller såväl statlig som enskild verksamhet. Det
            må i detta sammanhang nämnas, att förevarande problem även beaktats
            i utlan- det. Sålunda förekommer i årets marsnummer av den engelska
            tidskriften &gt;Town and Country Planning» en artikel om universitetslokaliseringen,
            för- fattad av D. E. C. Eversley, lecturer in Economic History
            vid Birminghams universitet. Efter att ha erinrat om att det i
            England tidigare allmänt ansetts, att ett universitets gynnsammaste
            storlek ligger mellan 3 000 och 4500 stu- denter, uppger författaren,
            att man numera med hänsyn bl.a. till investe- ringsskäl hoppas
            »att på ett eller annat sätt stoppa in ytterligare 30 000 stu-
            derande i de existerande ”kommunala” universiteten». Författaren
            uppehåller sig därefter huvudsakligen vid de konsekvenser man
            i planeringsavseende har att räkna med vid sådana utbyggnader
            av befintliga, till storstäderna för- lagda universitet och anför
            i detta hänseende bl. a. följande.
          </p>
          <pb facs="riksdagen-motions-pdf/data/1960/mot_1960__fk__657/mot_1960__fk__657-002.pdf"/>
          <p>
            4 Motioner i Första kammaren, nr 657 år 1960
          </p>
          <p>
            Man kan med säkerhet anta, att för varje nytillkommande student
            vid uni- versitetet skapas det åtminstone ett nytt permanent arbete.
            Om 2 000 studen- ter läggs till antalet studerande vid ett universitet,
            behövs det sålunda ytter- ligare 2000 lönearbetare, vilka tillsammans
            med sina familjer behöver bo- städer. Dessa 2 000 arbetare skulle
            utgöras av ungefär 350 undervisnings- och forskningssysslor (och
            universitetslärare ligger naturligtvis själva mycket över genomsnittet
            som konsumenter) samt omkring 400 tjänstemän, labora- torietekniker
            samt andra direkt av universiteten anlitade. Återstoden skulle
            bestå av dem, som tillhandahåller varor och tjänster av många
            olika slag för tillskottet av personal och studerande (här kan
            man tala om en multiplika- toreffekt). Det är omöjligt att vara
            exakt i denna fråga; men en undersök- ning har verkställts av
            befolkningens ökning och sysselsättningsstruktur i Oxford och
            Cambridge jämte några städer av jämförlig storlek, både innan
            och efter det att sysselsättningsmönstret i de gamla universitetsstäderna
            änd- rades genom tillkomsten av nya industrier. Resultatet av
            undersökningen vi- sar tydligt, att i varje särskilt fall en studentplats
            vid universitetet var för- bunden med sju till nio i staden bosatta
            personer. De &gt;»kommunala»&gt; universi- teten har icke lika god ekonomisk
            ställning som Oxford och Cambridge och deras studerande har troligen
            mindre pengar att ge ut. Å andra sidan kräver övervikten av tekniskt
            betonade vetenskaper hos en del av dem mer biträdes- arbetskraft,
            och några av dem är frikostigare än de äldre universiteten när
            det gäller att anställa erfoderlig personal. Ingen exakt multiplikator
            kan be- räknas. Ej heller vill vi påstå, att ett tillskott av
            2 000 studerande innebär en ökning av den totala befolkningen,
            som står i exakt proportion till den före- fintliga förvaltnings-
            och servicekvoten. Men en uppskattning av ett extra tillskott
            om 8 000 personer som resultat av en ökning med 2 000 studerande
            förefaller vara rätt försiktig. Det finns även en annan omständighet:
            universi- teten medför kraftiga koncentrationer av privat motortrafik.
            Vid mitt eget universitet finns redan nästan 2000 körkort bland
            6 000 studerande, lärare och lägre personal. Om tio år kommer,
            om utökningsplanerna går igenom, 10 000 studerande, lärare, tekniker
            osv. att sträva efter att dagligen föra 5 000 åkdon in i området.
            Detta är tendensen.
          </p>
          <p>
            Det är självfallet icke vår avsikt att draga några paralleller
            mellan svenska och engelska förhållanden. Då vi likväl funnit
            oss böra så utförligt som skett citera den engelska tidskriften,
            har detta sin grund i att de däri framförda åsikterna så väl överensstämmer
            med tankegångarna i lokaliseringsutred- ningens utlåtande. Då
            statsmakterna nu skall bestämma sig för ett universitetsprogram,
            som för lång tid framåt måste bli bestående, är det enligt vår
            mening av yttersta vikt att de lokaliseringspolitiska aspekterna
            ej utan tvingande skäl lämnas åsido. I propositionen (sid. 383)
            har departementschefen i denna del anfört följande.
          </p>
          <p>
            Jag utgår sålunda från — såsom en grundlägangde förutsättning
            — att ut- byggnaden under första hälften av 1960-talet, som ju
            blir praktiskt taget helt avgörande för studerandeantalets storlek
            år 1970, icke kommer att lokaliseras till andra platser än dem,
            där högre utbildning för närvarande bedrives, näm- ligen Uppsala-området,
            Lund—Malmö, Göteborgs-området, Storstockholm
          </p>
          <pb facs="riksdagen-motions-pdf/data/1960/mot_1960__fk__657/mot_1960__fk__657-003.pdf"/>
          <p>
            Motioner i Första kammaren, nr 657 år 1960 5
          </p>
          <p>
            och Umeå. Jag har visserligen förståelse för de allmänna lokaliseringssyn-
            punkter, som lokaliseringsutredningen och i viss mån även arbetsmarknads-
            styrelsen nu ansett sig böra lägga fram med avseende på den högre
            utbild- ningen och forskningen, men jag anser det alltså icke
            möjligt att inför den nu ifrågavarande brådskande utbyggnadsetappen
            också ta upp spörsmålet om att bygga upp resurser även på orter
            och inom områden, till vilka högre utbildning hittills icke lokaliserats,
            ett spörsmål som utan tvivel är av ännu mera långsiktig natur.
          </p>
          <p>
            Det måste allvarligt beklagas om ett utbyggnadsprogram av denna
            omfatt- ning måste forceras så att tid icke skall givas för noggrant
            övervägande. Det är emellertid icke självklart, att möjligheter
            finnes att genomföra program- met på den begränsade tid som utmäts
            i propositionen, bl. a. av det skälet att härför kräves betydande
            anslagshöjningar. Departementschefen har (sid. 146) understrukit,
            att dessa höjningar inte kan ensidigt fastställas oberoende av
            de utgiftsanspråk, som ställes på budgeten i övrigt och fortsätter:
            &gt;Ett upprustnings- och utgiftsprogram av den storlek varom här
            är fråga blir be- träffande takten för dess genomförande beroende
            av det budgetmässiga ut- rymme som för varje år befinnes tillgängligt.&gt;
            Det torde sålunda icke vara uteslutet, att utbyggnadstakten blir
            långsammare än vad som nu förutsättes. Viktigare i detta sammanhang
            förefaller det emellertid vara, att utbyggnads- programmet endast
            tar sikte på en relativt begränsad ökning och att ett fler- tal
            remissinstanser med skärpa påpekat, att tillströmningen av studenter
            till universiteten med all sannolikhet kommer att bliva större
            än vad universi- tetsutredningen räknat med. Även departementschefen
            synes närmast hysa den uppfattningen att trycket på universitets-
            och högskoleorganisationen kan bli icke oväsentligt större än
            vad universitetsutredningen räknat med i sina kalkyler och att
            det nu framlagda utbyggnadsprogrammet skall visa sig otillräckligt.
            I denna del säger departementschefen vidare bl.a. följande (prop.
            sid. 151).
          </p>
          <p>
            Med hänsyn till vad jag tidigare framhållit bl. a. rörande byggnadsplanering
            och byggande anser jag det däremot icke vara realistiskt att förutsätta
            en ök- ning för de närmaste åren av de spärrade utbildningslinjernas
            sammanlagda intagningskapacitet nämnvärt utöver vad utredningen
            beräknat och rekom- menderat. Å andra sidan är det med tanke på
            vad som nyss sagts om till- strömningen till de fria fakulteterna
            nödvändigt att i varje fall under 1960- talets senare del stora
            ansträngningar göres för att ytterligare vidga de spär- rade utbildningslinjernas
            intagningskapacitet.
          </p>
          <p>
            Av departementschefens uttalande framgår icke till vilka orter
            en sådan ökad utbyggnad skall hänföras, men det förefaller sannolikt
            att — i avsak- nad av ytterligare utredningar — man även i sådant
            fall under hänvisning till brådskan tvingas bygga ut befintliga
            läroanstalter i stället för att bygga nya sådana.
          </p>
          <pb facs="riksdagen-motions-pdf/data/1960/mot_1960__fk__657/mot_1960__fk__657-004.pdf"/>
          <p>
            6 Motioner i Första kammaren, nr 657 år 1960
          </p>
          <p>
            Enligt vår mening är det nödvändigt att redan nu få till stånd
            de under- sökningar, som skulle göra det möjligt att vid ett utökat
            behov av universi- tetsresurser även beakta frågan om nya lokaliseringsorter
            för dessa. Om så icke sker föreligger stor risk för att en ny
            tvångssituation kan uppstå, där statsmakterna i avsaknad av andra
            planer tvingas att ytterligare utvidga re- surserna i exempelvis
            Stockholm. Den förutsatta prognosverksamheten torde icke kunna
            tillgodose dessa önskemål, utan det torde enligt vår mening vara
            erfoderligt att för ändamålet tillsätta en särskild utredning.
            Denna skulle när- mast få till uppgift att framlägga ett material,
            som gör det möjligt att för den händelse en ytterligare utbyggnad
            av universitetsresurserna blir nödvän- dig under senare hälften
            av 1960-talet, denna utbyggnad skall kunna ske inom en ny universitetsstad.
            Det ligger i sakens natur, att ett sådant material kan vara av
            värde även för det fall att det nu föreslagna utbyggnadsprogrammet
            av statsfinansiella skäl skulle försenas. Det synes icke otänkbart
            att i så fall en revidering kan ske av nuvarande planer, så att
            en ökad spridning av uni- versitetsresurserna ernås. Vad därefter
            angår de konkreta förslag till utbyggande av de högre läro- anstalterna,
            som redovisats i propositionen, vill vi rikta uppmärksamheten
            särskilt på de förslag, som berör Stockholm. Enligt universitetsutredningens
            riktlinjer, vilka godtagits i propositionen, skall universitetsresurserna
            i hu- vudstaden utökas med sikte på ett studerandeantal år 1970
            av ca 18 000. Detta innebär en ökning i förhållande till nuläget
            med ungefär 6 000 studenter och markerar ytterligare Stockholms
            ställning som landets största universi- tetsstad. På sätt lokaliseringsutredningen
            påvisat kommer huvudstadens uni- versitetsresurser att högst väsentligt
            överstiga vad som kan betingas av re- gionala behov. Detta förhållande
            framstår än klarare om hänsyn tages till de resurser, som finnes
            i det närbelägna Uppsala. Redan med nuvarande högre utbildningskapacitet
            i huvudstaden synes svårigheter ha uppstått, exempelvis när det
            gäller att anskaffa erfoderliga bostäder åt studenterna. Självfallet
            kommer dessa svårigheter att väsentligt öka om en ytterligare
            utbyggnad av utbildningskapaciteten sker i enlighet med propositionen.
            De synpunkter, som anförts i den förut citerade engelska tidskriftsartikeln,
            synes i väsentliga de- lar vara tillämpliga beträffande Stockholm.
            Med hänsyn till befarade svårig- heter i planeringsavseende och
            med understrykande av lokaliseringsutred- ningens i frågan framförda
            synpunkter anser vi det angeläget att så långt möjligt begränsa
            universitetsutbyggnaden i Stockholm och förskjuta tyngd- punkten
            i programmet till övriga universitetsorter. Lokaliseringsutredningen
            har i sitt remissutlåtande påyrkat, att utbygg- naden av tekniska
            högskolan i Stockholm skall begränsas och kapaciteten i stället
            ökas vid Chalmers och den tredje högskolan. Departementschefen
            har i propositionen i denna del uttalat, att, även om den utbyggnad
            som föror- dats för tekniska högskolan i Stockholm kan framstå
            såsom mindre önsk-
          </p>
          <pb facs="riksdagen-motions-pdf/data/1960/mot_1960__fk__657/mot_1960__fk__657-005.pdf"/>
          <p>
            Motioner i Första kammaren, nr 657 år 1960 7
          </p>
          <p>
            värd från allmän lokaliseringssynpunkt, avgörande betydelse likväl
            måste tilläggas det förhållandet, att en utbyggnad även i Stockholm
            kommer att möjliggöra en snabbare ökning av intagningskapaciteten
            än om man enbart byggde ut Chalmers och byggde upp en tredje högskoleenhet.
            Vi kan icke de- la denna departementschefens uppfattning. Ett
            närmare studium av tidspla- nen för utbyggnad av civilingenjörsutbildningens
            kapacitet (prop. sid 181) synes bestyrka, att inom flertalet avdelningar
            goda möjligheter finnes att till- räckligt snabbt uppnå en kapacitet
            i enlighet med propositionens allmänna målsättning vid Chalmers
            och den tredje högskolan, utan att tekniska hög- skolan i Stockholm
            behöver utbyggas. Vad därefter angår handelshögskolan i Stockholm
            vill vi åberopa följande avsnitt av lokaliseringsutredningens
            remissutlåtande.
          </p>
          <p>
            De skäl, som lokaliseringsutredningen i det föregående anfört
            mot en ytter- ligare utbyggnad av tekniska högskolan i Stockholm,
            synes i viss utsträck- ning tillämpliga även när det gäller civilekonomutbildningen
            i huvudstaden. Det synes angeläget, att nya utbildningsanstalter
            på andra håll i landet ges sådana resurser, att utbyggnadsbehovet
            i Stockholm begränsas. Det torde vara möjligt att nå ett sådant
            resultat beträffande civilekonomutbildningen, vars nuvarande kapacitet
            i Stockholm knappast torde kunna motiveras med hänsyn till regionala
            behov. Om i detta fall »kapplöpningen med tiden&gt; gör det omöjligt
            att undvika en ökning av kapaciteten i Stockholm, till dess de
            nya högskolorna kan träda i verksamhet, bör enligt lokaliseringsutredningens
            mening ökningen i huvudstaden genomföras endast som ett provisorium.
          </p>
          <p>
            I propositionen förordas, att ekonomutbildning anordnas i Lund
            i enlighet med universitetsutredningens förslag, medan föreslagen
            sådan utbildning i Uppsala ej anses kunna genomföras med hänsyn
            till bristen på kompetenta lärare. Däremot förordas en icke oväsentlig
            ökning av utbildningskapaciteten vid handelshögskolan i Stockholm.
            Vi kan icke finna ett sådant ställnings- tagande principiellt
            riktigt och ansluter oss till de tankegångar, som lokalise- ringsutredningen
            givit uttryck åt. I Umeå-frågan har departementschefen funnit
            sig böra framlägga mera vittsyftande riktpunkter än universitetsutredningen
            och ansett det vara från många synpunkter, icke minst lokaliseringspolitiska,
            lämpligt och önskvärt, att i Umeå så snart ske kan utbygges en
            så fullständig utbildnings- och forsk- ningsorganisation som möjligt.
            Vi delar självfallet denna principiella syn på Umeåfrågan. Det
            bör emellertid anmärkas, att propositionen för samtliga övriga
            universitetsorter godtagit universitetsutredningens prognoser.
            Detta innebär att universitetsresurserna utbygges i enlighet med
            utredningens för- slag. Något behov av ökade resurser i Umeå —
            utöver universitetsutred- ningens obetydliga rekommendationer
            — uppstår således icke, därets utred- ningens beräkningar visar
            sig riktiga. Först om en ytterligare studenttill- strömning kommer
            till stånd skulle en mera omfattande utbyggnad i Umeå
          </p>
          <pb facs="riksdagen-motions-pdf/data/1960/mot_1960__fk__657/mot_1960__fk__657-006.pdf"/>
          <p>
            8 Motioner i Första kammaren, nr 657 år 1960
          </p>
          <p>
            aktualiseras. Vi kan icke godtaga ett sådant betraktelsesätt
            på Umeå- frågan. Enligt vår mening bör universitetet i Umeå snarast
            möjligt utrustas med fullständig utbildnings- och forskningsorganisation
            på de olika områ- den, som angivits i propositionen. Detta måste
            i sin tur leda till att målsätt- ningen för universitetet i Stockholm
            kan och bör i motsvarande mån ned- sättas, så att den för landet
            totala utbildningskapaciteten hålles inom ramen för universitetsutredningens
            beräkningar. Skulle studenttillströmningen bli större bör det
            ökade behovet — enligt vad tidigare anförts — i första hand tillgodoses
            vid nybyggda universitet. Slutligen vill vi peka på ytterligare
            en möjlighet att begränsa den totala universitetskapaciteten i
            Stockholm. I huvudstaden finnes ett antal högre utbildningsanstalter
            av rikskaraktär, t.ex. farmaceutiska institutet, veterinär- högskolan
            och skogshögskolan. Det kan enligt vår mening icke anses själv-
            klart, att dessa högskolor skall ligga i Stockholm. Det bör därför
            snarast un- dersökas i vad mån det är möjligt att genom en utflyttning
            av desamma mins- ka antalet till huvudstaden förlagda läroanstalter.
            De friställda lokalerna torde kunna komma till användning inom
            ramen för det planerade universi- tetet i Stockholm. Under åberopande
            av det anförda får vi hemställa, att riksdagen vid behandlingen
            av propositionen nr 119 måtte med hänvisning till vad i motionen
            anförts dels hos Kungl. Maj:t anhålla om en utredning rörande
            möjligheterna att vid en framtida universitetsutbyggnad åstadkomma
            en ökad regionvis spridning av de högre läroan- stalterna, dels
            ock uttala, att utbyggnaden av de högre utbildnings- anstalterna
            i Stockholm måtte begränsas i förhållande till vad som föreslås
            i propositionen, bl. a. genom att universite- tet i Umeå snarast
            utbygges med en så fullständig forsk- nings- och utbildningsorganisation
            som möjligt.
          </p>
          <p>
            Stockholm den 3 maj 1960
          </p>
          <p>
            Erik Hagberg Torsten Andersson Hjalmar Nilsson Torsten Bengtson
            Gunnar Edström Sigfrid Larsson Carl Eskilsson Rolf Kaijser Ragn.
            Bergh
          </p>
          <p>
            Jakob Grym Erik Källqvist Ingrid Segerstedt-Wiberg
          </p>
        </div>
      </div>
    </body>
  </text>
</TEI>
