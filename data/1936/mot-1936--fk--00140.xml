<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__fk__140/mot_1936__fk__140-001.pdf"/>
      <div type="motHeader" xml:id="i-WLudpSrYUg613uA2r8xfCv">
        <div type="motTitle" xml:id="i-Y9LaEsFaqZ1bZnKZoLsahP"/>
        <div type="motSubmissionInfo" xml:id="i-8xSw8aucLX2U93yn4ZwMoY"/>
      </div>
      <div type="motBody" xml:id="i-PAUYiFZXySywwTRwocTKAN">
        <div xml:id="i-9Ac9pynhQjF2yY4yuRgCBo">
          <p xml:id="i-YaLJocLPLXqLNg9iqXkeAE">
            Motioner i Första kammaren, Nr 140. 9
          </p>
          <p xml:id="i-NjskLYcRXMVxse532T8rgr">
            Nr 140.
          </p>
          <p xml:id="i-A8sZMiBN3vpYkZcNnerWgS">
            Av herr Rahmn m. fl., om statsbidrag åt handelshögskolan i Göteborg.
          </p>
          <p xml:id="i-3PcPSk4AAHRsZj1a8gd9ik">
            Till stöd för en framställning om statsbidrag anför styrelsen
            för handels- högskolan i Göteborg följande rörande handelshögskolans
            verksamhet. De för handelshögskolan i Göteborg gällande grundstadgarna
            fastställdes av Kungl. Maj:t den 15 oktober 1920. Den 1 oktober
            1923 trädde handels- högskolan i verksamhet genom att upptaga
            undervisningen. Antalet studerande vid handelshögskolan i Göteborg,
            vars uppgift i grund- stadgarna anges vara att genom vetenskaplig
            undervisning och forskning främja vårt lands handel och näringsliv,
            har under dess verksamhetstid ut- visat en i stort sett jämn stegring;
            siffrorna för antalet nyinskrivna te sig på följande sätt: första
            läsåret 11, andra 10, tredje 14, fjärde 17, femte 12, sjätte 26,
            sjunde 41, åttonde 46, nionde 45, tionde 45, elfte 51, tolfte
            30, trettonde (höstterminen 1935) 58. Eftersom studiekursen vid
            handelshögskolan är tvåårig, bedriva två årsklasser studerande
            samtidigt studier därstädes, var- till kommer ett icke obetydligt
            antal studerande, som redan åtnjutit två års undervisning och
            tills vidare under ett tredje år kvarstå för avläggande av examen.
            De sistnämnda medräknade har antalet studerande vid handels- högskolan
            i Göteborg under vardera av de sistförlutna sju lästerminerna
            upp- nått och överstigit 100, med undantag av vårterminen 1935,
            då antalet var 99; höstterminen 1935 var antalet 129. Handelshögskolans
            lärarkår utgjordes under första läsåret av åtta lärare med examinationsuppdrag,
            därav två handelshögskolans professorer, samt en biträdande lärare.
            För närvarande omfattar lärarkåren fortfarande åtta lärare med
            examinationsuppdrag, därav tre professorer, samt fyra biträdande
            lärare. Utgifterna för handelshögskolans i Göteborg verksamhet
            bestridas dels av räntorna på de till något mer än 2,000,000 kronor
            uppgående donationsfonder, vilka handelskammaren i Göteborg förvaltar
            för handelshögskolans räkning, dels elevavgifter, vartill kommer
            att Göteborgs stad kostnadsfritt tillhanda- håller lokaler för
            undervisningen. Av ovan lämnade uppgifter torde framgå, att handelshögskolans
            undervis- ningsverksamhet, mätt efter antalet studerande, snabbt
            utvidgats, utan att samtidigt en tillnärmelsevis lika omfattande
            utvidgning av lärarkåren ägt rum. Även om det måste sägas vara
            ganska naturligt, att utvidgning av lä- rarkåren icke kan ske
            i samma takt som ökning av elevantalet, har läget dock nu blivit
            sådant, att behovet av ytterligare lärarkrafter är starkt kännbart.
            Härvid bör jämväl erinras om, att handelshögskolans uppgift är
            icke blott
          </p>
          <pb facs="riksdagen-motions-pdf/data/1936/mot_1936__fk__140/mot_1936__fk__140-002.pdf"/>
          <p xml:id="i-Pr2V93CzhgQcNwrPPNemmw">
            10 Motioner i Första kammaren, Nr 140.
          </p>
          <p xml:id="i-4wiigD7vEuBHjRLA5foWai">
            undervisning utan även forskning; forskningsarbetet kommer givetvis
            i för- sta hand att åvila de ordinarie lärarna, d. v. s. professorerna.
            Dessa äro emellertid, som redan nämnts, blott tre. Övriga lärare
            utses på förordnande, i allmänhet för ett år i sänder, och det
            stora flertalet äro anställda vid andra institutioner och bedriva
            sin verksamhet vid handelshögskolan endast som bisysselsättning.
            Utöver professorerna är det allenast två av lärarna, som ha arbetet
            vid handelshögskolan som huvudsyssla. Denna ordning har givetvis
            sin grund i det förhållandet, att handelshögskolan icke kan bereda
            de tillför- ordnade lärarna sådana avlöningsförmåner, som kunna
            motivera kravet att vederbörande skola helt ställa sin arbetskraft
            i handelshögskolans tjänst. Ett oeftergivligt villkor för utvecklingen
            av handelshögskolans verksamhet i rätt riktning är att handelshögskolan
            blir i stånd att vid sig mera fast binda framstående lärarkrafter.
            Inrättandet av ytterligare en professur eller åt- minstone en
            docentur är därför ett önskemål, som sedan länge står på han-
            delshögskolans program. För att skapa de ekonomiska förutsättningarna
            för en utvidgning av nu antytt slag har handelshögskolans ledning
            sökt bedriva verksamheten så att icke handelshögskolans inkomster
            helt förbrukats på löpande utgifter, utan så att en mindre del
            därav fonderats. Denna försiktiga hushållning har med- fört en
            viss ökning av fonderna, dock långt ifrån så stor, att det därmed
            av- sedda syftet kunnat nås. Någon förstärkning av lärarkrafterna
            har dock, som framgår av ovan lämnade uppgifter, ägt rum. Terminsavgiften
            för studerande vid handelshögskolan utgör 200 kronor, eller 400
            kronor för läsår räknat, under de två egentliga studieåren. För
            att bereda mindre bemedlad studerande avgiftslindring har handelshögsko-
            lans styrelse beslutat, att nedsättning av terminsavgiften till
            125 kronor må ske, dock icke för mer än högst en tredjedel av
            de studerande. Elev, som kvarstår under ytterligare ett tredje
            läsår, betalar i allmänhet allenast 30 kronor i terminsavgift.
            Till dessa avgifter komma inskrivningsavgift 30 kro- nor och examensavgift
            25 kronor. Handelshögskolan i Göteborg har icke sett sig i stånd
            att bereda medellösa studerande friplatser. Här må tilläggas,
            att handelshögskolan i Göteborg jämte den ordinarie undervisningen,
            som ovan åsyftas, regelbundet anordnar kvällsundervisning (»handelshögskolekurser»)
            för att »åt den i handelns tjänst eller eljest inom affärsvärlden
            arbetande ungdomen i vårt samhälle bereda tillfälle att för- värva
            djupare insikter i det ekonomiska livets företeelser». Även denna
            un- dervisning handhaves av handelshögskolans professorer och
            Övriga lärare. Totalsumman för deltagarantalet i dessa kurser
            under handelshögskolans första tolvårsperiod var 1,606. De för
            dessa kurser fastställda deltagaravgif- terna äro 8 å 10 kronor
            för en termins kurs, omfattande en undervisnings- timme i veckan.
            I handelshögskolans bokslut för år 1934 balansera inkomster och
            utgifter med kronor 143,855: 90. I inkomsterna ingå räntor med
            kronor 106,022: 90, anslag från Göteborgs stad (till lokalhyra)
            med kronor 7,500 samt elevav- gifter med kronor 30,283:—. Det
            allmänna ränteläget har emellertid ut-
          </p>
          <pb facs="riksdagen-motions-pdf/data/1936/mot_1936__fk__140/mot_1936__fk__140-003.pdf"/>
          <p xml:id="i-P2ipvbUeDNhz5MPAmxtjLr">
            Motioner i Första kammaren, Nr 140. 11
          </p>
          <p xml:id="i-AeBkrHVy6JanVxfgViRfjL">
            vecklats därhän, att handelshögskolans ränteinkomster i innevarande
            års budget icke kunnat upptagas till högre belopp än kronor 94,500.
            För att bringa denna budget att balansera utan underskott har
            det varit nödvändigt att utesluta alla avsättningar i fonderingssyfte,
            med undantag av smärre obligatoriska avsättningar till vissa mindre
            fonder och avsättning till den pensionsfond, som avser att säkerställa
            de tre professorernas pension. Ovannämnda minskning i handelshögskolans
            ränteinkomster har medfört, att handelshögskolan, i den mån den
            har att lita till egna resurser, skulle se sig nödsakad att tills
            vidare skrinlägga planerna på att inrätta någon ny lä- rarbefattning.
            Väl funnes möjligheten att höja terminsavgiften, men det stora
            antalet ansökningar om nedsatt terminsavgift, vilka varje läsår
            inkom- ma, visar alltför tydligt, att redan de nuvarande avgifterna
            kännas mycket betungande för ett stort antal studerande. Snarare
            borde utvecklingen gå i den riktningen, att handelshögskolan bereddes
            tillfälle att meddela åtminsto- ne några medellösa och begåvade
            elever avgiftsfri undervisning. I denna situation har handelshögskolans
            styrelse ansett sig böra vädja till statsmakterna om bidrag till
            stödjande av verksamheten. Betydelsen av den undervisning och
            forskning, som vid handelshögskolorna bedrives, torde nu- mera
            vara allmänt erkänd, och icke blott näringsföretagen utan även
            stat och kommun ha funnit med sin fördel förenligt att använda
            vid handelshögsko- lorna utbildade arbetskrafter. Det torde under
            sådana förhållanden icke va- ra annat än rätt och billigt, att
            handelshögskolan i Göteborg tilldelas ett statsbidrag i likhet
            med handelshögskolan i Stockholm och på motsvarande villkor, nämligen
            tillhandahållandet av fri undervisning för ett visst antal studerande;
            de tolv friplatserna vid handelshögskolan i Stockholm torde för
            handelshögskolans i Göteborg vidkommande böra motsvaras av sex.
            Under åberopande av vad ovan anförts få vi föreslå,
          </p>
          <p xml:id="i-5zg8BRbrQu3jQ3AdgQ3Ubf">
            att riksdagen måtte bevilja handelshögskolan i Göteborg för instundande
            budgetår ett anslag å femtontusen (15,000) kro- nor, mot utfästelse
            å handelshögskolans sida att tillhanda- hålla kostnadsfri undervisning
            under motsvarande tid för sex medellösa elever.
          </p>
          <p xml:id="i-3g7VXuwnJTmzaGMvc6Uavs">
            Stockholm den 22 januari 1936. Gösta Rahmn. Rickard Lindström.
            Knut Petersson.
          </p>
          <p xml:id="i-XYExHE1xew3aR1vfbeGy5y">
            Edg. Sjödahl. 0. A. Nordborg. Otto Wangson.
          </p>
          <pb facs="riksdagen-motions-pdf/data/1936/mot_1936__fk__140/mot_1936__fk__140-004.pdf"/>
        </div>
      </div>
    </body>
  </text>
</TEI>
