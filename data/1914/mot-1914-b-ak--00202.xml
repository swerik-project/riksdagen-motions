<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1914-b-ak--00202">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_b_ak__202/mot_1914_b_ak__202-001.pdf"/>
      <div xml:id="i-Qh7oDePa1QMU82PBSdg7yA" type="motHeader">
        <div xml:id="i-LTkw8UYuStPJUcgdfX1bt1" type="motTitle"/>
        <div xml:id="i-7GgY8stYqLs2SfbGBYXZfX" type="motSubmissionInfo"/>
      </div>
      <div xml:id="i-Edr6h4yzTS4yKaKF5ySZsT" type="motBody">
        <div xml:id="i-Nh6mcz56sJPpDxnu741meN">
          <p xml:id="i-G7bYECviS7duGMByVAQUGX">
            Motioner i Andra kammaren, Nr 202. 1
          </p>
          <p xml:id="i-UoLXmJ8DhJTw2u4tS2Bv4C">
            Nr 202.
          </p>
          <p xml:id="i-2CK1sbMZKQJsTvMxKYBXCP">
            Av herr Lindhagen, om skrivelse till Kungl. Maj:t angående ett
            framträdande i den svenska utrikespolitiken för freds- frågans
            lösning m. m.
          </p>
          <p xml:id="i-52gSphG616GUsz7xz9rN7u">
            När det nu på så många håll talas uteslutande om försvarsfrågan
            och gamla tiders krigsfaror manas fram såsom oföränderliga nutidsrealiteter
            även för de skandinaviska folken, då behöver det också ordas något
            om fredsfrågan och vad vi vunnit för den i nutiden av utvecklingen
            och vad vi kunna hoppas av den för framtiden. Det må då till en
            början erinrag, att den politiska flodvåg, som kallas försvarsfrågans
            lösning eller såsom det ock kan betecknas deltagan- det i stormakternas
            kapprustningar, plägar komma periodvis över de skan- dinaviska
            länderna. I Sverige stå vi nu mitt i en dylik störtsjö och svallet
            av densamma har redan börjat överrumpla även de norska skattebetalarna.
            Detta är en hemsökelse icke blott därför, att den pålägger folket
            utom- ordentliga bördor, vilka visserligen måste bäras, i den
            mån de äro nöd- vändiga och kunna gagna något. Det betänkligaste
            är, att dessa ström- ningar gå fram med krav på att vi även skola
            offra all eftertanke och endast tro på faror, som utmålas i de
            bjärtaste färger såsom överhängande och framtagas i sitt sålunda
            renoverade skick ur förvaringsstället för var gång frågan återkommer.
            Låtom oss emellertid ej giva oss denna skräckstämning alldeles
            i våld, utan försöka tänka själva. Vi skola då genast finna, att
            det gives vissa sidor hos dessa försvarsrörelser, som mana till
            betänksamhet. De komma nämligen alltid ovanifrån och icke från
            de djupa folklagren. De förbise och ringakta fredsfrågan, som
            är solsidan i det problem, vars skuggsida utgöres av försvarsfrågan.
            Och när de slutligen gå fram under lösen Bihang till senare riksdagens
            protokoll 1914. 4 saml. 80 häft. (Nr 202). 1
          </p>
          <pb facs="riksdagen-motions-pdf/data/1914/mot_1914_b_ak__202/mot_1914_b_ak__202-002.pdf"/>
          <p xml:id="i-GnBwPpr2oDak2bvfQ5bTz1">
            2 Motioner 1 Andra kammaren, Nr 202.
          </p>
          <p xml:id="i-JQbCmXpNUq17Q8Fz1fqE9C">
            » försvaret främst», förglömma de alldeles den sociala frågan,
            det vill säga hurusom den verkligt överhängande faran för friheten
            ligger i den dagliga kampen förgäves mot nöd och förtryck och
            grusad levnadslycka inom det egna landet. Den politiska estetiken
            spelar också betydelsefullt in för höjandet av stämningen. Den
            finner en berusning i själva farorna, som därför älskas och diktas
            upp till himlastormande proportioner. Det är Karl den tolftes
            folk vi oföränderligen skola vara. Hur spöklikt är icke detta
            besök bland nutidens realiteter. Denna politik bland sarkofager
            sjunker ihop till ett förvillat krav, att några multnade rester
            av en män- niska i en kista skola bjuda levande fattiga släkten
            att offra ytterligare dagsverken och sista skärven för att själva
            bilda ett tilltalande, levande gravvalv över en bleknad forntid.
            Emellertid är det två stötestenar, som stå något i vägen i det
            längsta för den brusande rustningsiverns flodvågor. Den ena är
            programmen och vallöftenas utfästelser. Med dem blir man emellertid
            såsom ofta lätt färdig, när det gäller. Bokstaven får icke dödas,
            säger man, och så smulas nog även detta lilla hinder ned under
            den framstormande marschen mot höger, en bekräftelse för övrigt
            bara av mänsklighetens historia, som är ett stor- artat skådespel
            över människornas oavlåtliga marsch i slutna led mot egna fördelar
            och andras fördomar. Den andra stötestenen är bekymmersammare,
            ty den dväljs i det för- dolda och förmår mången gång att tala
            till samvetena. Det är vad man kallar försvarsolusten i landet.
            Hur ligger den egentligen, frågar man sig oroligt. Man letar efter
            utvägar eller rättare sagt metoder för att komma den till livs.
            Men dessa metoder äro skygga för dådrika gärningar att ge folket
            jord eller andra andelar i ett eget fädernesland. Det gäller först
            och sist att bara skrämma upp folket. Emellertid kvarstår bekymret
            för försvarsolusten väsentligen. Man är icke utan oro för denna
            ogripbara företeelses eventuella makt vid riksdagsmannavalen och
            har kanske en instinktiv förnimmelse, att dess rätta namn är folkets
            reflektionslust, nämligen det folks, som på grund av sin fattigdom
            mäst tynges av bördorna och berövas till en del genom dem varje
            flik av ett fädernesland. Det är nämligen en gång så, att de eko-
            nomiska påkänningarna äro de mäktigaste faktorerna för väckande
            av eftertanke. Ett faktiskt förhållande är därför, att de fattigare
            befolknings- lagren i förevarande ämne besjälas företrädesvis
            av en oavlåtlig fredsvilja och de bättre situerade av en oreflekterad
            försvarsvilja, som blir allt star- kare, ju längre man kommer
            upp på den sociala rangskalan. De senare
          </p>
          <pb facs="riksdagen-motions-pdf/data/1914/mot_1914_b_ak__202/mot_1914_b_ak__202-003.pdf"/>
          <p xml:id="i-VfZ7ToHBs6bPhhsZofH1Pm">
            Motioner i Andra kammaren, Nr 202. 3
          </p>
          <p xml:id="i-BzK52dHVJu49JQaSSSRYJU">
            känna icke försvarsbördorna alls på samma sätt, helst de samtidigt
            bereda dessa samhällsklasser stora fördelar genom makt, glans,
            befordringsutsikter till avlönade befälsposter och vapen mot den
            så kallade inre fienden. Dessa den s. k. försvarsolustens människor
            säga sig för det första, att. planmässigheten i försvaret icke
            får ställa frågan om landets bärkraft 1 skuggan, vilket blir händelsen,
            om man företrädesvis hänger sig åt den obestridligen riktiga uppfattningen,
            att ju mera kostas på försvaret, ju planmässigare kan det tekniskt
            ordnas. Vidare göra de sig den reflexionen, att om man tänker
            på det stora fiertalets fattigdom, så har landet icke råd alls
            att offra summor på militärutgifter. Äro sådana emellertid ound-
            gängliga, tycker man med denna utgångspunkt, att halva statsinkomstens
            bortskänkande till militärväsendet fullständigt överstiger folkets
            bärkraft. Redan hälften av den nuvarande militärbudgeten förefaller
            en myckenhet människor uppenbarligen överstiga rimliga krafter.
            De bliva därför be- nägna att allvarligare väga det ena mot det
            andra samt spara något för den sociala frågan, som ligger dem
            närmast om hjärtat men befinner sig fjärran från de ivrigaste
            försvarsvännernas tankevärld. Slutligen förbehålla de sig av samma
            skäl att bedöma farornas sannolikhet och storlek samt tänka efter,
            huruvida ej världen gått framåt i alla fall. Om det således skall
            uti försvarsfrågan missioneras någonstädes för upplysningen, behövs
            det framför allt hos de övre, härskande samhälls- klasserna. Det
            behöves att i deras oreflekterade rustningsiver ingjuta något
            av det övriga folkets försvarsolust eller såsom det rätteligen
            bör kallas reflexionslust. &lt;Upplysningsmetoden måste mänskligt
            att döma här bliva densamma, som varit verksam på folket, nämligen
            en större egen känning av bördorna. Ur sådan synpunkt kan den
            ifrågasatta värnskatten för en gång på den större förmögenbeten
            vara en vägledning. Men låtom oss ej genom dylika ansatser invagga
            oss i falska illusioner. Löntagarne komma med tiden att återkräva
            dylika pålagor genom löneförhöjningar och affärsmännen komma tämligen
            omedelbart att lägga dem på prisen för sina varor. Hur man vänder
            sig, gå dock med tiden även dessa utskylder ut över hela folket.
            Detta hindrar dock ej, att innan en sådan utjämning hunnit komma
            till stånd en extra beskattning skall vederbörligen kännas. Visst
            är därför, att om en effektiv del, exempelvis inemot 30 Zz av
            de rustningsvänliga större inkomsttagarnes intäkter skulle regelbundet
            uttagas för militära ändamål, komme mycket snart denna rustningsiver
            att dala ned emot försvarsolusten och många, som nu äro åtskilda,
            finna varandra
          </p>
          <pb facs="riksdagen-motions-pdf/data/1914/mot_1914_b_ak__202/mot_1914_b_ak__202-004.pdf"/>
          <p xml:id="i-MiTUcaCdL23783JzoTFZBh">
            4 Motioner i Andra kammaren, Nr 202.
          </p>
          <p xml:id="i-7KmkULeZgYdMpCLorR5dts">
            i en gemensam lust att allvarligt reflektera över vad vårt utrikespolitiska
            läge bjuder och våra inre förhållanden medgiva.
          </p>
          <p xml:id="i-ETyYTci56ULkRUsA8AJbjW">
            Ett ordspråk säger, att man ofta icke ser skogen för bara träd.
            Denna närsynthet är särdeles framträdande 1 politiska åskådningar
            och handlingar. Vad som ligger bakom en viss fråga, det som man
            står mitt uti, de verk- liga realiteterna eller med andra ord
            vad det först och sist i frågan gäller, det förbise vi gärna för
            iakttagelser på ytan och uppmärksamhet för de- taljer, lösryckta
            ur sitt sammanhang. Först när grundvalarna börja våld- samt vackla
            och det hela vill gå alldeles sönder, då sker ett plötsligt och
            nödtvunget uppvaknande, då inträffar en av dessa omdanande tilldragelser
            i historien, som resa sig över dagsmeningarna och beteckna en
            vägledning och ett genombrott för mänskligheten. Sedan slumrar
            livet av igen på sina lagrar för att åter erinra sig tilldragelsen
            helt konventionellt för ett ögonblick vid sekularfesterna. En
            sådan sekularfest begicks förliden höst mångenstädes, nämligen
            åminnelsen av den stora folkslaktningen vid Leipzig den 16, 18
            och 19 oktober 1813. I det yttre trädde militärväsendet nästan
            ensamt fram och hyllade för sin del det blodiga krigsminnet. Men
            sakens verkliga reali- teter kunde icke därav alldeles undanskymmas.
            Vad det gällde fann sitt uttryck i Karl-Johan förbundets vid konungens
            grift nedlagda krans, varå lästes, att nämnda slaktning beseglade
            Sveriges och Karl-Johans insats »i nationernas frihetskamp». Pressen
            ägnade ock här och var någon upp- märksamhet åt betydelsen av
            detta svenska deltagande för hundra år sedan »i kampen för folkens
            frihet och nationaliteternas rätt» såsom slutorden lyda i en ledare
            1 ämnet av en konservativ huvudstadstidning. Här framställes således
            nationernas rätt såsom inbegreppet av något särdeles värdefullt
            i det internationella samlivet. Slöjan lyftes något litet för
            en väsentlig grundval för detsamma. TI minnenas ljus erinrar man
            sig, att även nationaliteterna äro en realitet att räkna med,
            en organism sam- manflätad av gemensamhet i härstamning, språk,
            historia, tillvarelsesätt, lagar och sedvänjor. De äro världssamhällets
            naturliga personer, vilkas frihet och självbestämningsrätt måste
            vara utgångspunkten för en organisk, frivillig och fredlig samverkan.
            Ofreden i den nyare tiden har nästan alltid uppkommit genom ett
            kränkande av dessa naturliga personers själv- skrivna krav, vare
            sig nu det skett för ekonomisk vinning, maktbegär eller andra
            bevekelsegrunder. Därför framlade också Emanuel Kant, grundläggaren
            av den nyare
          </p>
          <pb facs="riksdagen-motions-pdf/data/1914/mot_1914_b_ak__202/mot_1914_b_ak__202-005.pdf"/>
          <p xml:id="i-7nwEYy4W9AsDd6dJeq3Qas">
            Motioner i Andra kammaren, Nr 202. 5
          </p>
          <p xml:id="i-JwrjN7UmepZ5N5fzVDREnq">
            tidens tänkande, år 1795 såsom en grundval för folkrätten den
            principen, att folken hava en till tiden obegränsad och oförytterlig
            rätt att fritt förfoga över sig själva. Ferdinand Lasalle yttrade
            en gång i ämnet följande ord: » Principen om fria oavhängiga nationaliteter
            är grundvalen och källan, modern och roten till demokratiens begrepp
            över huvud taget. Demokra- tien kan icke trampa nationaliteternas
            princip under fötterna utan att så- som en självmördare lägga
            hand på sin egen existens utan att helt och hållet och i grunden
            själv förråda sig.&gt; Det internationella socialdemo- kratiska
            programmet påbjuder också »ett oavlåtligt ingripande för alla
            na- tioners självbestämningsrätt och deras försvar mot krigiska
            angrepp och våldsamt förtryck». Den internationella fredsbyrån
            i Bern har nyligen föranstaltat ett förslag till en lagbok för
            den offentliga internationella rät- ten, som upptar bland allmänna
            grundsatser, att förhållandena mellan na- tionerna regleras av
            samma allmänna rättsgrundsatser och moraliska prin- ciper som
            förhållandena mellan individerna samt att nationerna hava en oförytterlig
            och för alla tider gällande rätt att leva sitt eget liv. Detta
            förslag framlades först för den allmänna fredskongressen i Stockholm
            1910 med den motiveringen, att allt sedan organiserade fredsvänner
            funnits eller på visst sätt sedan 1867 har man förstått att för
            att skapa freden krävdes först och främst att organisera rättvisan
            mellan nationerna. För- slaget hänsköts vid nämnda kongress till
            en kommission, som ännu ej har hunnit avsluta sitt arbete. Emellertid
            gjordes i avvaktan härpå ett direkt uttalande på 1913 års allmänna
            fredskongress i Haag till förmån för just denna grundsats befästande
            i det internationella samlivet och beslöts, att frågan jämte andra
            borde underställas nästa officiella fredskonferens i Haag. Detta
            är nu några exempel bland många på det fortgående oundgäng- liga
            upplysningsarbetet om de ofrånkomliga grundvalarna för världsfreden.
            Vi kunna emellertid i år, 1914, fira 100-årsminnet även av den
            politiska grundläggningen 1 samma syfte. Napoleon var nämligen
            den störste stö- raren i nyare tiden av nationernas rätt. Men
            såsom med rätta uttalas i den nuvarande svenska läroboken i historia,
            hade hans färd ej varit utan nytta. Genom hans omstörtningar fick
            mycket som varit murket sin dom, och de lidanden han drog över
            folken »gåvo väckelser till en i många hänseenden sundare utveckling»,
            såsom nämnda lärobok uttrycker saken. Det uppstod med andra ord
            ett världsmedvetande, som säger ifrån, att något sådant ej vidare
            får inträffa. Denna nya politiska utveckling bestod däri, att
            nationernas rätt på ett helt annat sätt än förut blivit rättesnöret
            för den europeiska stats-
          </p>
          <pb facs="riksdagen-motions-pdf/data/1914/mot_1914_b_ak__202/mot_1914_b_ak__202-006.pdf"/>
          <p xml:id="i-N6S7QDvDD9eQD9HLgrAERu">
            6 Motioner i Andra kammaren, Nr 202.
          </p>
          <p xml:id="i-DiXVz7M4tzMGhBCXMNX6Gt">
            bildningen och småningom alltmer även för hela världens statsbildning.
            Sedan den napoleonska byggnaden grusats genom slaget vid Leipzig
            och den påföljande freden i Paris år 1814, skedde begynnelsen
            till verket vid en kongress i Wien samma år. Emellertid uppnås
            ett sådant framsteg icke i ett slag. Den nationella återupprättelsen
            vid nämnda kongress gällde företrädesvis de nationer, som förut
            varit självständiga och i all synnerhet naturligtvis de makter,
            vilka sammanslutit sig för ändamålet, tillsammans utkämpat den
            avgörende striden och undertecknat fredsslutet i Paris. Dessa
            makter togo ledningen och sågo främst sig själva till godo. Bland
            dem befann sig också Sverige, och det är nog mer än en tillfällig-
            het att vårt land just från denna tidpunkt fått åtnjuta en oavbruten
            fred. Emellertid återstod mycket i Europa, som ännu väntade på
            de nya uppgifterna. Visserligen stiftades år 1815 av Rysslands,
            Österrikes och Preussens monarker den s. k. heliga alliansen,
            vilken förband sig att styra sina undersåtar i enlighet med den
            heliga religionslärans bruk men i tillämpningen blev bålverket
            för den politiska reaktionen. Ehuru den biträddes av Europas flesta
            regenter, sprängdes den dock snart genom Englands motstånd samt
            de revolutionsrörelser, som på 1830 och 40-talen framkallades
            av densamma i olika länder. Ingenting har sedan kunnat hejda händelsernas
            förlopp i riktning mot nationaliteternas friförklaring enligt
            det nyväckta världsmedvetandets fordringar. Under hela den efterföljande
            tiden ända till våra dagar kan nämligen inom det europeiska statssystemet
            konstateras, att ingen tanke ens kunnat uppstå på att det skulle
            vara tillåtet att underkuva en fri civiliserad na- tion. Tvärtom
            ha tilldragelserna efter 1814 medfört oavbrutna nya landvinningar
            för nationaliteternas frigörelse från förtryck. Sålunda ha följande
            nationer i Europa helt eller till vissa delar av sina områden
            vun- nit självständighet: Grekland (1830 och 1913), Belgien (1814
            och 1830), Rumänien (1856 och 1878), Serbien (1856, 1878 och 1913),
            Montenegro (1878 och 1913), Ungern (1867), Bulgarien (1878, 1908
            och 1913), Norge (1814 och 1904) och Albanien (1913). Enahanda
            företeelser äro de stora fredsstiftande tilldragelserna: TIta-
            liens "enhet (1861, 1866 och 1871) samt Tysklands enhet (1864,
            1866 och 1871). Att Tyskland därvid i känslan av sin makt utvidgade
            sig något för mycket efter vissa historiska gränslinjer, var ett
            beklagligt misstag. Nordschleswigs och Elsass-Lothringens annektering
            har efter- lämnat slitningar, som världen kunnat besparas, men
            att däri se tillbaka-
          </p>
          <pb facs="riksdagen-motions-pdf/data/1914/mot_1914_b_ak__202/mot_1914_b_ak__202-007.pdf"/>
          <p xml:id="i-DvVZ7B7LhhLtEK9LARQrU4">
            Motioner i Andra kammaren, Nr 202. 7
          </p>
          <p xml:id="i-9eikZYpq8a4vQbBpsVkrQE">
            gång i utvecklingen är väl ett ytligt betraktelsesätt. Vilka
            vida större slitningar och äventyr skulle vi ej fått uppleva,
            om Europa fortfarande haft ett söndersplittrat Italien och ett
            enahanda Tyskland.
          </p>
          <p xml:id="i-AUviYhndG4DKdXQxcp3LPA">
            Denna utveckling är emellertid ännu icke avslutad i världen.
            Mån- genstädes finnes ännu eruptiv jordmån, där man kan vänta
            katastrofer. Det är de trakter av jorden, där folkslag med kultnr
            eller kulturmöjlig- heter ännu äro undertryckta eller där naturfolk
            leva och kolonialpolitiken ännu icke vunnit sin avslutning. Det
            är därför barnsligt och obetänk- samt att i varje yttring av en
            sådan katastrof se ett vittnesbörd om ett allmänt osäkerhetstillstånd
            i världen, ehuru det i stället är ett utslag av den evolution,
            som skall leda oss fram till allt större trygghet. Så snart någon
            dylik tilldragelse inträffar, höjas emellertid röster även inom
            paci- ficerade trakter, att världshändelserna ropa till oss, att
            vi böra rusta till det yttersta. Vilka världshändelser är det,
            gom nu framkallat dylik förfäran inom BSverige? Man erinrar om
            Tripoliskriget. Detta betecknar emellertid nu ett avslutat skede
            i kolonialpolitiken. Det är ett världsintresse, att densamma i
            sin helhet blir snarast möjligt avslutad och en sådan förväntan
            synes också tämligen snart gå i uppfyllelse. Tripolisfrågan hade
            länge varit ett svävande orosmoln i konkurrensen om norra Afrikas
            kolonialområde. De engelska och franska landvinningarna därstädes
            hade ej tilltalat stora delar av den italienska nationen, vilken
            fruktade desamma och kände sig lika berättigad till ett besittningstagande.
            Slutligen gick denna spänning för långt utan att få någon fredlig
            avledning. Det brutala kriget kom, men nu är det slut och Italien
            har fått sitt. Man kan väl icke på all- var vilja göra gällande,
            att världsläget försämrats genom att omsider nämnda orosmoln blivit
            bragt ur världen och lämnat rum på den punkten för en klarnande
            himmel. Allra minst bör saken väcka bekymmer för de nordiska länderna.
            Oförklarlig synes därför exempelvis de norska statsmakternas förskräckelse
            på sin tid för denna avlägsna tilldragelse, som föranledde dem
            till extra militärbevillningar. Man ryser vidare här uppe för
            Balkankriget. Men Balkan har sedan länge varit Europas oroliga
            hörn och varit detta just därför, att nationali- teternas rätt
            där varit fullständigt åsidosatt. Alla oroligheter under det gångna
            århundradet i nämnda trakter ha uppkommit av denna anledning.
            Det senaste krigets huvudorsak låg däri, att alla bulgarer, alla
            serber, alla moutenegriner, alla greker vilja var för sig höra
            tillsammans och vara ett
          </p>
          <pb facs="riksdagen-motions-pdf/data/1914/mot_1914_b_ak__202/mot_1914_b_ak__202-008.pdf"/>
          <p xml:id="i-YbVPWMaCrrXigNTqUpQTyM">
            8 Motioner i Andra kammaren, Nr 202.
          </p>
          <p xml:id="i-EJ5d33TH86CG5hEGmHEpgL">
            folk. Nu har det oroliga hörnet tagit ytterligare ett stort steg
            framåt mot sin definitiva pacificering. Icke kan väl detta vara
            så förskräckande. Ett dylikt utslag av de naturrörelser, som i
            eruptiva trakter bana väg för det slutliga lugnet, bör väl i stället
            lämna efter sig en känsla av större trygghet för framtiden. Mången
            gång har under senaste tider här i landet på möten framhållits
            Turkiet såsom ett varnande exempel på faran för ett land att ej
            hava sin krigsmakt i full beredskap och bland de hotande världshändelserna
            har man särskilt framhållit Turkiets styckning. Detta visar bäst,
            hur ytligt dessa saker mången gång bedömas och huru föga man förstår,
            vilka faktorer i världen, som även skola bereda oss det defi-
            nitiva fredstillståndet. Den djupare innebörden i Balkankrigets
            resultat var icke en beklaglig lemlästning av Turkiet, utan en
            oundgänglig och rättvis seger för nationalitetssaken. Förtrycket
            har ingen rätt att bestå och det är endast rättvisans seger i
            världen, som även de skandinaviska folken hava att eftersträva.
            Att det kan ännu uppstå oroligheter och förvecklingar med anledning
            av förhållandena i sådana länder som Persien och Mexiko är icke
            heller något överraskande eller ägnat att ingiva oss någon oro.
            I dessa länder synas stora delar av befolkningen ännu ha till
            sysselsättning att inbördes plundra och mörda varandra. Vad man
            nu framför allt fruktar är emellertid den s. k. ryska faran och
            de förebud därtill, som kunna lämnas av händelserna i Finland.
            I förbigående må ånyo erinrag, att denna fara är en ständigt återkommande
            företeelse i Svensk politik vid varje ny »lösning» av försvarsfrågan.
            Men hur förhåller det sig i själva verket med denna sak? Segrarne
            vid Leipzig 1813 tänkte i första hand på sig själva. Sådana nationer,
            som de segrande stormakterna hade före eller under de napoleonska
            fälttågen betvingat, undantogos från befrielseverket. Dessa nationer
            voro främst Polen och Finland. De erhöllo emellertid, Finland
            år 1809 och Polen till den del som tillföll Ryssland år 1814 en
            viss självstyrelse inom ryska rikets ram. Efter det polackerna
            två gånger (1830 och 1863) gjort uppror, krossades de emellertid
            fullständigt av den ryska övermakten. Med tiden begynte man även
            tycka den finska friheten vara oläglig för det ryska riket. Dessa
            tankar började särskilt födas, sedan tyska riket samlat sig och
            blivit en väldig makt. De bröto ut i handling från 1890. Under
            det ryska betrycket i följd av kriget med Japan gjorde finnarna
            år 1905 revolution genom storstrejk och återfingo ögonblickligen
            sina rättig- heter. Men såsom var att vänta, gjorde ryska styrelsen,
            sedan den fått
          </p>
          <pb facs="riksdagen-motions-pdf/data/1914/mot_1914_b_ak__202/mot_1914_b_ak__202-009.pdf"/>
          <p xml:id="i-U6WsRFGyTbqjoeed9Wj8e7">
            Motioner i Andra kammaren, Nr 202. 9
          </p>
          <p xml:id="i-F9tQLAK2W48VvosWrPWTsW">
            händerna fria, en motrevolution, som från 1908 pågår med åtskillig
            hän- synslöshet, småningom och envist, som är ryssarnas sed. En
            av orsakerna är säkerligen den, att den ryska byråkratin har svårt
            att förlika sig med att ett land, som faller inom det ryska rikets
            ram, har en självständig författning och politiskt betraktar sig
            såsom en från Ryssland fristående nation. Man kan också lätt tänka
            sig, att denna byråkrati fruktar detta exempel av en särdeles
            demokratisk författning såsom en förebild för de stridande demokratiska
            strävandena inom ryska riket självt. Den närmaste orsaken till
            de militära anordningarna i Finland är att även ryssarna liksom
            svenskarna behärskas av en fix idé. Det ryska folket tror i många
            lager, att Sverige fortfarande är en stormakt, som ruvar på tillfälle
            att falla över Ryssland, varemot detta land bör vara på sin vakt.
            Den ryska styrelsen har naturligtvis inga farhågor i denna riktning,
            men den föreställer sig i stället, att om ett krig utbryter med
            Tyskland, kom- mer med sannolikhet Sverige och Tyskland att sluta
            ett förbund, vilket man för övrigt misstänker redan nu vara en
            verklighet — märkligt nog har man samma konfysa föreställning
            i politiska kretsar i Danmark om Sveriges anslutning till trippelalliansen.
            Tyskland och Sverige skulle då få en läglig angreppspunkt genom
            att söka kasta stridsmakter över till Finland och där kanske få
            en bundsförvant i ett upproriskt folk, vilket liksom polackerna
            skulle begagna varje tillfälle att få slita sig löst. Även allvarliga
            och rättänkande ryska män bruka därför gentemot förebråelsen över
            tilldragelserna i Finland svara ungefär så: Ni bör förstå att
            icke kan man utsätta det stora ryska rikets hjärta, dess huvudstad
            för en så stor fara bara för tre millioner människors skull. Det
            är ur dessa Syn- punkter de militära dispositionerna i Finland
            få sin närmaste förklaring. De ryska truppförläggningarna förnämligast
            anordnade efter Finska viken, de strategiska järnvägarna och även
            den flotta, som avses för Östersjön, ha en defensiv karaktär.
            Russifieringsarbetet torde också till någon del ha sin grund i
            farhågan för Finlands lösryckande vid ett eventuellt krig mellan
            europeiska stormakter, vilket deras regeringar frukta men ingen
            önskar sig och som därföre mänskligt att döma med övervägande
            sanno- likhet aldrig kommer. Befogenheten till ett sådant lösryckande
            skulle nämligen vid ett fredsslut lättare kunna göras gällande,
            ifall Finland då hade kvar sin nuvarande självständighet. Den
            ryska pressen och de ryska statsmännen ha också under senaste
            tiderna på många sätt uttalat sin förvåning över de svenska rustnings-
            DBihang till senare riksdagens protokoll 1914. 4 saml. 80 häft.
            (Nr 202). 2
          </p>
          <pb facs="riksdagen-motions-pdf/data/1914/mot_1914_b_ak__202/mot_1914_b_ak__202-010.pdf"/>
          <p xml:id="i-Dfqds6TJNiF49Fs1PW1DDg">
            10 Motioner i Andra kammaren, Nr 202.
          </p>
          <p xml:id="i-P4crRwD8YQJkEeMCfNCmLU">
            männens skräckmålningar. Man förundrar sig likaledes på många
            håll inom Ryssland över den gamla ständigt pånyttfödda föreställningen
            från svensk-norska sidan om Rysslands oavlåtliga traktande efter
            en isfri hamn i norska nordmarken. En bemärkt svensk har däremot
            nyligen till en rysk intervjuare uttalat, att han fann denna strävan
            alldeles riktig ur rysk synpunkt och om han vore ryss skulle han
            göra sitt till för att söka för- verkliga "densamma, ett lysande
            bevis på hur kär faran är för de svenska militärvännerna och hur
            ogärna man vill vara av med densamma såsom po- litiskt upplysningsmedel.
            Förhållandet är väl snarare såsom ock ofta plägar från rysk sida
            framhållas, att den ryska exporten, som för övrigt väsent- ligast
            utgår från trakterna kring Moskwa såsom centrum, icke har något
            bruk av en sådan hamn, utan har i den mån den går åt väster vida
            gynn- sammare utfartsvägar över Östersjöhamnar. Stationerandet
            av en krigs- flotta däruppe att användas att gå löst på England
            eller Tyskland över det stora öppna havet anses av många ryssar
            åtminstone vara en omöjlighet, ja, galenskap och det förefaller,
            som om sunda förnuftet vitsordade ett sådant omdöme. Man talar
            emellertid också om neutralitetsbrott, som möjligen skulle kunna
            drabba oss under en kraftmätning mellan stormakter. Det är dock
            påfallande, att framtidens återstående eventuella krigsskådeplatser
            bli möj- ligen ännu i sydöstra Europa, men företrädesvis i Asien
            samt utspelas där sannolikt mellan kaukasiska stormakter och Asiens
            folk eller mellan de sistnämnda inbördes. En avlägsen krigsfara
            anses tilläventyrs hota även i Australien, i fall de semitiska
            raserna på grund av överbefolkning göra anspråk på att slå sig
            ned på öde trakter, som den vita rasen på grund av för liten energi
            och för stora behov ej kan bringa i kultur. Skulle emellertid
            det ganska osannolika inträffa, att en krigsskådeplats blir för-
            lagd till vår närhet, vilka utsikter finnas då att man just skall
            bryta vår neutralitet? Även detta kan icke bliva mer än en sannolikhet
            bland hundra. Historien känner på senare tider knappast något
            exempel på ett avsiktligt neutralitetsbrott. Detta spörsmål är
            mer en teoretisk skapelse av professorerna och ett fantom alstrat
            i våra sjuka inbillningar. Krim- kriget med det engelska flottbesöket
            i Östersjön lämnade oss oberörda. Något genomtågsland för arméer
            såsom möjligen Belgien äro de skandina- viska länderna icke heller
            på grund av sitt läge. Det skulle vara Gott- land, omöjligt att
            försvara, som faran allenast kunde gälla. Under alla förhållanden
            måste en riskpremie även för en nation någorlunda rättas efter
            farans storlek och sannolikhet och det kan icke vara riktigt,
            att
          </p>
          <pb facs="riksdagen-motions-pdf/data/1914/mot_1914_b_ak__202/mot_1914_b_ak__202-011.pdf"/>
          <p xml:id="i-H3TRj7jgAZ34b7qVZKXq8w">
            Motioner i Andra kammaren, Nr 202. 11
          </p>
          <p xml:id="i-JzxfjyGS31FrcGyCpRsyLX">
            svenska folket för detta fantom av ett neutralitetsbrott fortfarande
            årtionde efter årtionde kapprustar efter stormaktsmönster och
            skapar en bleksiktig nation utan medel och utvägar att avskaffa
            fattigdomen i landet. Bland världshändelserna, som för den föreliggande
            frågans bedömande också måste beaktas, är nutidens ekonomiska
            utveckling, som sammanbinder länder och folk och gör dem olösligt
            beroende av varandra på ett sätt, varom man i gångna tider icke
            haft någon föreställning. En mäktig världshändelse är också fredsfrågans
            landvinningar. Man får icke glömma eller underskatta det positiva
            arbete, som ägt rum under senaste århundradet och i all synnerhet
            dess sista skeden för att skapa en fast rättsordning i världssamhället
            samt den förvissning, som förefin- nes, att utvecklingen kommer
            att fortgå på dessa vägar om än med vissa avbrott uti de ännu
            eruptiva trakterna i världen. Genom otaliga konfe- renser, kongresser
            och andra sammanträffanden mellan medlemmar av olika länder nedsås
            alltmera uti sinnena i hela världen de frön till samförstånd och
            fredsvilja, som skola mogna till den slutliga skörden, krigets
            avskaf- fande. I all synnoerhet är den internationella arbetarrörelsen
            och dess verksamhet en fredsfaktor i nutiden av den väldigaste
            betydelse. De offi- ciella överenskommelserna knyta på samma nät
            och lägga oavlåtligt den ena maskan till den andra. Ryska regeringen
            har själv tagit initiativet till Haag-konferenserna, och i ingressen
            till 1907 års skiljedomstraktat, undertecknad av samtliga staters
            ombud, tillkännagiva dessa, hurusom de voro eniga därom, att »det
            är av vikt att genom en internationell över- enskommelse giva
            helgd åt de billighets- och rättsgrundsatser, på vilka staternas
            säkerhet och folkens väl vila&gt;. De skandinaviska länderna själva
            äro omgärdade av integritets- och skiljedomstraktater. Sådana
            steg förbinda något i alla fall. Och det gäller väl då att ständigt
            fastslå sådana förbin- delser i världsmedvetandet i stället för
            att bara göra troligt för oss själva och andra, att överhängande
            faror lura över oss oavlåtligt. En viss fara, som ej förut förefunnits,
            kan däremot uppkomma, ifall de skandinaviska folken istället för
            att såvitt på dem ankommer sålunda inprägla i världsmedvetandet
            den nyare tidens fredstankar, företrädesvis hängiva sig åt en
            omanlig skrämsel samt ävlas utmana farorna och de makter, från
            vilka de anses hota. Det är nämligen karaktäristiskt och i över-
            ensstämmelse för övrigt med den ryska styrelsens ovan skildrade
            föreställnin- gar, att den ryska pressen i den nuvarande svenska
            rustningsivern uteslutande ser Tysklands finger. ÅA andra sidan
            märker man i den tyska pressen en viss benägenhet att uppmuntra
            densamma. Vad som ligger bakom detta
          </p>
          <pb facs="riksdagen-motions-pdf/data/1914/mot_1914_b_ak__202/mot_1914_b_ak__202-012.pdf"/>
          <p xml:id="i-4sdmSqgJe2W3fpuNqeTchj">
            12 Motioner 1 Andra kammaren, Nr 202.
          </p>
          <p xml:id="i-MrhF4mmcWWDQSMHnF7omj7">
            intresse är väl också tanken på en eventuell kraftmätning mellan
            Ryss- land och Tyskland. Sveriges utrikespolitik har emellertid
            sedan ett år- hundrade gått ut därpå, att landet skulle vara neutralt
            och stå i bästa förhållande till sina grannar. Men det har nu
            lyckats den svenska mili- tarismen att med hjälp av en uppjagad,
            obetänksam panikstämning framkalla icke blott en inre förvirring
            utan även tankar om landets indragande i stor- maktspolitiken,
            vilket Sverige under ett århundrade gjort till sin uppgift att
            söka undvika. Är nu hela denna utveckling, som ovan skildrats,
            hotande för de gamla skandinaviska folken? De hava dock avvecklat
            alla vanskliga mellanha- vanden sinsemellan och med grannarna,
            de äro gamla, självständiga kau- kasiska länder med så kallad
            hög kultur samt befinna sig i all synner- het under hägnet av
            den oemotståndliga utveckling, som begynte 1814 inom det europeiska
            statssystemet och därifrån kommer, om än delvis vida senare, att
            breda ut sig över alla världsdelar. Två av länderna hava i följd
            därav redan åtnjutit en hundraårig fred och med 1905 föll den
            sista vanskligheten. Ryssland kan icke längre göra vad det vill
            utan är, lik- som alla andra länder, av den nyare tidens politiska,
            ekonomiska och and- liga utveckling med tusen band bundet vid
            en världspolitik, som blivit oåterkalleligen inriktad på vägarna
            mot solidaritet och fredliga uppgörel- ser. Genom att stormaktéernas
            antal ökats har ock den kontroll, som de hålla på varandra, vuxit
            ofantligt i betydelse. Ju mer jag tänker mig in i denna sak, ju
            klarare framstår för mig vår stora förskräckelse och där- på grundade
            rustningsfeber såsom en ofantlig svindel. Gent emot panik- stämningen
            måste svaras: vi hava haft en hundraårig fred, farorna för krigiska
            förvecklingar för oss vika undan allt mera och äro just nu min-
            dre än någonsin. Under sådana förhållanden måste det gentemot
            »försvaret främst&gt; betonas att Sveriges främsta realpolitiska
            frågor äro den sociala frågan och fredsfrågan och att i den sistnämnda
            utrikespolitiska frågan måste ingå ett strävande att vid sidan
            av de smärre dagspolitiska framstegen, vilkas summor också göra
            de stora talen, utrikespolitiken måste intressera sig för de vidare
            framtidssynerna och därigenom möjliggöra ett befruktande av vår
            egen dagspolitik och en tidigare skörd för framtidens männi- skor.
            Sådana spörsmål äro förverkligandet av ett världsspråk, som med
            rätta betecknats såsom kronan på de internationella institutionerna,
            ett allt- Jämt vidgat samarbete mellan närbesläktade folk såsom
            ett trappsteg till
          </p>
          <pb facs="riksdagen-motions-pdf/data/1914/mot_1914_b_ak__202/mot_1914_b_ak__202-013.pdf"/>
          <p xml:id="i-XqpNaAnQe9hCqNTvRkMYvn">
            Motioner + Andra kammaren, Nr 202. 13
          </p>
          <p xml:id="i-WgsizoA3J6492aEtyDyGA8">
            den större internationella samhörigheten och mångahanda ämnen,
            som stå i samband med detta. Men först och sist gäller det just
            nu att i det all- männa medvetandet inplanta nationernas rätt
            såsom grundval för de närmaste tidernas fredliga världssamhälle.
            Detta mål främjes icke genom att för- tiga sanningen under det
            politiska arbetet utan det är endast genom dess uttalande på alla
            ställen, som vi kunna bliva fria. Därför måste tiden vara inne
            att offentligen föra detta språk även gent emot stormakterna och
            särskilt förefaller det som en förpliktelse, att man icke tiger
            i hela världen inför exempelvis sådana företeelser som russifieringsarbetet
            i Fin- land ävensom förtrycket i Polen och Nordschleswig med mera
            dylikt. Det var i anslutning till en sådan tankegång som ett offentligt
            möte i Stock- holm den 23 oktober 1913 gjorde beträffande nationernas
            rätt och finska frågan följande uttalande:
          </p>
          <p xml:id="i-XFqbdfzYSQXskYQ9cPsaBR">
            Mötet uttalar såsom sin bestämda uppfattning, att den allmänna
            meningen och den officiella politiken bör allt mer lägga sig vinn
            om att eftertryckligt stödja och fullända den efter de napoleonska
            krigen från begynnelsen av 1800-talet påbörjade utvecklingen mot
            erkännande av nationaliteternas rätt och deras frigörelse, såsom
            un- der nuvarande tidsskeden en oavvislig grundval för världssamhällets
            uppbyggande och krigets avskaffande. Dessa strävanden böra icke
            såsom hittills företrädesvis omhägna sådana stater som före de
            napoleonska krigen varit självständiga. Även erövrade nationer,
            som fortfarande betrakta sig såsom offer för våldet, hava en ovillkorlig
            rätt att erhålla själv- styrelse för sin egen skull och alla folk
            hava ett stort anspråk därpå, då även detta är en betingelse för
            världsfredens uppnående. En sådan befrielse har under det senare
            århundradet ernåtts av många folk, som ej lytt omedelbart under
            de ledande stor- makternas välde, ehuru ofta endast efter blodiga
            resningar. För de smärre nationer åter, som stått under stormakternas
            välde, ha sådana resningar visat sig outförbara och endast i de
            av nationalitetssträvandena framkallade konflikterna mellan stormak-
            ter har en återförening av en landsända med dess rätta hemort
            någon gång kom- mit till stånd. I stället har från stormakternas
            sida beträffande sådana underkuvade folk gjort sig gällande en
            strävan att så fort som möjligt och innan nya tidströmnin- gar
            förhindra det fullständigt sammansmälta dem med det härskande
            folket, ett strä- vande som endast fått nya förevändningar genom
            de vanmäktiga folkens egna försök till frigörelse. Mötet uttalar
            därför såsom ett allmänt mänskligt folkkrav, att den all- männa
            opinionen och den parlamentariska politiken bör på allvar börja
            sysselsätta sig även med de medels erövringar underkuvade nationernas
            befrielse från förtryck genom erhållen självstyrelse i erforderlig
            omfattning eller återförening med sina stam- förvanter. I anslutning
            härtill vill mötet giva uttryck för sin utomordentliga medkänsla
            och sympati för det finska folket i dess ojämna kamp mot den ryska
            styrelsens för detsamma alltid hotande men på sista tiden alltmer
            målmedvetna strävande att genom åsidosättande av den verkliga
            rätten och annat förtryck fullständigt införliva det fin-
          </p>
          <pb facs="riksdagen-motions-pdf/data/1914/mot_1914_b_ak__202/mot_1914_b_ak__202-014.pdf"/>
          <p xml:id="i-3Zu417tBz4hzG7s2UeAbso">
            14 Motioner i Andra kammaren, Nr 202.
          </p>
          <p xml:id="i-696zCPL1DbcemQPoP1FQFx">
            ska folket med det ryska riket efter samma utvecklingslinjer
            och metoder som skett i Polen. Det måste vara en upplyst och rättrådig
            mänsklighets livliga önskan och förvissning, att dylika anslag,
            oförenliga med nationernas rätt samt demoraliserande och nedbrytande
            i själva verket även för det folk, å vars vägnar man förmenar
            sig därav kunna hämta tillfälliga fördelar, skall i tidernas längd
            falla tillbaka inför de naturliga rättslagarnes oemotståndliga
            erövringar.
          </p>
          <p xml:id="i-3QUDznWk8zLD2UyHQgJgHR">
            Mötet uppdrar åt arbetarkommunens styrelse att till internationella
            socialistiska byrån framföra dessa uttalanden jämte en förhoppning
            att Internationalen måtte allt mera träda fram för att såvitt
            på den ankommer inverka på den allmänna meningen och göra gällande
            de grundsatser, som funnit sitt uttryck i sagda uttalanden.
          </p>
          <p xml:id="i-GiKjBrpc5xajZNV9xJna18">
            För att åstadkomma någonting i våra dagar kräves emellertid samman-
            slutning mellan flera för fullföljandet av gemensamma intressen
            och över- tygelser. Det är alldeles visst, att vi kunna uträtta
            mycket mera i freds- frågan såsom en motsättning emot försvarsfrågan,
            ifall vi gå samman med de båda andra nordiska länderna efter frivillig
            överenskommelse så långt län- dernas intressen äro gemensamma.
            Det är så mycket naturligare att denna angelägenbet vinner något
            beaktande just detta år, som 1914 är ett sekelminne icke blott
            i den europeiska utan även i den skandinaviska fredsfrågans hävder.
            Nationalitetstanken gjorde nämligen år 1914 en landvinning genom
            att det gamla Norge återuppstod och blev igen sig självt. Men
            gärningen blev icke fullkomnad. Den svensk-norska unionen brast
            därför, att den i sitt första framträdande och sina konstitutionella
            former uppbyggts på en osanning. Det var nämligen icke så som
            det stod inskrivet uti riksakten, att den tillkommit »ej av vapen
            men av den fria övertygelsen». Det var 1 själva verket svenska
            trupper, som avtvungit norrmännen ett ovilligt medgivande och
            det var nog samma maktfaktor, som framskymtar bakom de företrädesrättigheter,
            som i avtalet inrymdes åt det svenska väldet. Dylika grundvalar
            kunna icke uppbära annat än en tillfällig byggnad och de skapa
            aldrig en fridens boning. Det var detta som gjorde, att unionen
            gick sönder, när situationen möjliggjorde det för den, som kände
            sig undertryckt. En dylik upplösning av det, gom varit vrångt
            i ett samliv, kan icke annat än lända till båda kontrahenternas
            fördel. Emellertid har den nära hundraåriga föreningen därför
            icke varit förgäves. Den"har hållit vid makt och utvecklat känslan
            av samhörighet i realiteterna och ett behov av gemensamt framträdande,
            i den mån detta sker frivilligt och på grund av en förvärvad ömsesidig
            uppfattning, att därigenom vinnas ömsesidiga verkliga fördelar.
            Detta är utgångspunkten
          </p>
          <pb facs="riksdagen-motions-pdf/data/1914/mot_1914_b_ak__202/mot_1914_b_ak__202-015.pdf"/>
          <p xml:id="i-3Ymur5XMMLcddn3noZ2JN4">
            Motioner i Andra kammaren, Nr 202. 15
          </p>
          <p xml:id="i-8x6jrwv7X6wh1TyimLzwz6">
            för de nya vägarna, vägar som måste bliva nya även därutinnan,
            att de mål, till vilket de leda, inbjuda alla tre skandinaviska
            folken att till- sammans beträda desamma. Vad vore riktigare än
            att sekelminnet 1914 invigdes med någon samfälld officiell erinran
            om dessa nya riktlinjer i våra gemensamma interskandinaviska strävanden.
            Här möter emellertid detta vanliga fortlevande i ett åskådningssätt,
            som har sitt upphov i gamla tiders förhållanden utan att man känner
            eller tager någon hänsyn till de djupgående förändringarna sedan
            dess i livsvärdena. Även här dyker upp en ny fruktan nämligen
            den förmenta stora krigsfaran för Danmark från Tysklands sida.
            Därföre skola vii vår skandinaviska utrikespolitik lämna Danmark
            åt sitt sorgliga öde och sam- råda endast om ett närmande mellan
            de norska och svenska folken. Den- na sista tanke är ganska vanlig
            i Sverige, i Norge förspörjes den också ofta och Danmark tiger.
            Vilken blek och blodlös lära är icke detta. Den erinrar mig med
            grämelse om en ung finsk skalds dikt efter ett förhoppningsfullt
            första besök i Sverige, som lämnade efter sig brustna illusioner.
            Han fann, säger han, »ett folk i små bestyr med spridda sinnen».
            Det är visser- ligen sant, att utvecklingens gång är en ständig
            förnyelse, ett begynnan- de oavlåtligt om igen från början. Men
            utvecklingens vinst bör dock vara, att dessa nya tag varje gång
            kunna ske från bredare utgångspunk- ter. Dessa tankar om ett politiskt
            närmande igen endast mellan Norge och Sverige, dessa skuggor utan
            nytt liv från en förgången tid, må de återvända till den eviga
            vilan i en oåterkallelig grav. Den åttonde Skandinaviska Arbetarekongressen
            i Stockholm 1912 antog också utan debatt ett av vederbörande utskott
            enhälligt förordat uttalande om att kongressen fann »att tanken
            på ett folkligt samarbete mellan de skandinaviska folken fram
            mot enhetlighet, där sådan med fördel kan tillämpas, är synnerligen
            beaktansvärd» och utvecklade några ytterligare synpunkter i detta
            ämne. Den stora frågan är således vad de tre länderna skola sträva
            efter gemensamt i sin utrikespolitik. Till en början böra de då
            följa föredömena från den övriga världen. För att konsolidera
            ställningarna, upprätthålla jämvikten och förenkla förbindelserna
            uppdela sig stormakterna i allianser eller ententer. De tre skandinaviska
            länderna böra också sammansluta sig under den ena eller andra
            formen och göra det officiellt. Därigenom lämna de en viktig in-
            sats i jämviktens upprätthållande, avklippa en del förlegade föreställningar
          </p>
          <pb facs="riksdagen-motions-pdf/data/1914/mot_1914_b_ak__202/mot_1914_b_ak__202-016.pdf"/>
          <p xml:id="i-8Bt3MpzcH8oWFsh5Ndt5BF">
            16 Motioner 1 Andra kammaren, Nr 202.
          </p>
          <p xml:id="i-P3e4f142CxCNSfsGMhX3HE">
            om nödvändigheten att de gå var för sig, göra slut framför allt
            på det oroande talet om det ena eller andra skandinaviska landet
            såsom blivande bundsförvant åt olika stormaktsgrupperingar samt
            höja sin egen tillförsikt inåt och sitt anseende och inflytande
            utåt. Nästa fråga är då vad ett sådant närmande skall ha för officiellt
            syfte. Av den förda diskussionen i dessa ämnen synes nästan framgå,
            som om det icke skulle finnas något annat att samla sig kring
            än ett försvarsförbund. Denna tanke möter förklarliga svårigheter
            redan därför att man på många håll fruktar, att ett försvarsförbund
            skulle medföra för- pliktelser till nya rustningar, som man icke
            vill vara med om, då strä- vandet i stället bör vara att minska
            eller avskaffa bördorna. Ett samråd kan dock tilläventyrs äga
            rum rörande användningen av den krigsbered- skap, som i alla tre
            länderna under en tid framåt säkerligen i alla fall kommer att
            finnas kvar, detta dock utan förbindelser och under förutsätt-
            ning att det kan leda till nedsättningar, som på någondera sidan
            annars ej skulle kunnat vinnas. Men ententens wulgångspunkt och
            tyngdpunkt måste vara fredsfrågan i dess motsättning mot försvarsfrågan.
            När ett sår läkes kommer läkningen inifrån och den röjer sina
            fram- steg genom att den skyddande naturliga hudbetäckningen växer
            till från sidorna och småningom begränsar sårytan till dess denna
            alldeles försvin- ner. På samma sätt förhåller det sig med det
            stora sår 1 nationernas liv, som kallas kränkning av nationernas
            rätt genom krig och andra vålds- handlingar. Detta sår helas icke
            på en gång. Organiskt läkes även det småningom och det gäller
            då att befrämja och icke hindra den fulla läk- ningen på de delar
            av sårytan, där den kan försiggå. Av förut angivna skäl synes
            tiden kunna vara inne för de skandinaviska länderna att taga i
            övervägande, om de ej äro kallade och följaktligen skyldiga att
            taga ett nytt initiativ, som läker såret såvitt deras landamären
            angår och därigenom även påskyndar den övriga helbregdagörelsen
            i världen. Den skandinaviska ententen eller alliansen skulle med
            andra ord till skillnad från andra dylika kombinationer ha till
            syfte ett gemensamt framträdande i fredsfrågan med ett program,
            som i huvudsak borde innehålla följande:
          </p>
          <p xml:id="i-UJ6QqZ9X5D9YGZ7DrdJ5gC">
            1:0) avrustning i allt väsentligt samtidigt i de tre länderna
            och efter gemensam plan, som även kan taga hänsyn till övergångsformer
            och upp- rätthållandet av en kår tillsvidare för gränsbevakning;
          </p>
          <p xml:id="i-TEVyfzzyxxgG394jFb5gw1">
            2:0) en samfälld deklaration från de tre skandinaviska länderna
            till övriga stater, eventuellt efter förhandlingar med de senare,
            däri, med av-
          </p>
          <pb facs="riksdagen-motions-pdf/data/1914/mot_1914_b_ak__202/mot_1914_b_ak__202-017.pdf"/>
          <p xml:id="i-4rUYQAot1QAGqD6nsbUhQs">
            Motioner i Andra kammaren, Nr 202. 17
          </p>
          <p xml:id="i-W4sjQdiwJinjoPscLHdeVQ">
            visande av varje befogenhet att träda oss för nära, meddelas,
            att det stora steget skett på grundvalen av rätten och samtliga
            staters fredsutfästelser i vår tid samt för att giva ett föredöme
            och ett nytt fruktbart initiativ i uppnåendet av det fredstillstånd
            i världen och den inre förkovran inom varje land, varpå mänskligheten
            väntar; 3:0) samråd mellan de tre skandinaviska folken om ett
            överensstämmande program för ländernas gemensamma framträdande
            utåt i fredsarbetet och den internationella rättsbildningen i
            övrigt; 4:0) samråd mellan de tre folken om överensstämmande riktlinjer
            för varje lands inre reformarbete med anlitande av de frigjorda
            arbetskrafterna och penningemedlen och särskilt ett övervägande,
            i vad mån en helt annan värnplikt må upprättas för att stärka
            det unga släktets hälsa samt utföra odlingsarbete och dylikt för
            att bereda rum för de fattiga i länderna. Detta program kan också
            betecknas såsom en rationell neutralisering. Hitintills känner
            man ej annat än neutralisering med bibehållande av mi- litärbördorna,
            väsentligen oförminskade, vilket ju i själva verket är något vanskapligt
            och inkonsekvent. Det steg, som nu borde tagas, är en neu- tralisering
            raed ett förnuftigt innehåll särskilt i det avseende, att den
            åt- följes av befrielse i det väsentliga även från rustningsbördorna.
            Den före- nämnda deklarationen kan som sagt lämpligen förbindas
            med föregående förhandlingar med alla övriga makter och framföras
            såsom ett nytt inter- nationellt problem. Nu förstår jag mycket
            väl, att detta för mången framstår i dag alle- nast som drömmar.
            Men de innefatta i alla fall förhoppningar, som en gång skola
            bliva förverkligade. Dagens utopi är morgondagens verklighet har
            det blivit sagt. Ett till synes djärvt steg i sådan riktning måste
            en gång tagas och det bör finnas goda utsikter till att ett dylikt
            intiativ skall föra både initiativtagarne och världen i övrigt
            framåt.
          </p>
          <p xml:id="i-H2MCVjMc3WqFKNSvc4NaLb">
            På grund av vad sålunda anförts hemställes:
          </p>
          <p xml:id="i-UBGM5sFCdZXhgoL6s5Vire">
            att riksdagen, med anledningen av det kungliga förslaget till
            försvarsfrågans lösning, ville anhålla att Kungl. Maj:t måtte
            jämväl taga initiativ till ett mål- medvetet framträdande uti
            den svenska utrikespolitiken för fredsfrågans lösning i dennas
            hela vidd och särskilt i syfte att undersöka möjligheten av en
            entent eller allians Bihang till senare riksdagens protokoll 1914.
            4 saml. 80 häft. (Nr 202). 3
          </p>
          <pb facs="riksdagen-motions-pdf/data/1914/mot_1914_b_ak__202/mot_1914_b_ak__202-018.pdf"/>
          <p xml:id="i-KJnYPxSCfWV1e9Y2ZKWPBx">
            18
          </p>
          <p xml:id="i-W8GVUADqJQVTcmeyXDs1oy">
            Motioner i Andra kammaren, Nr 202.
          </p>
          <p xml:id="i-Mw3hgzBoaZM5N6LQaQKsmr">
            mellan de nordiska länderna för en gemensamt företa- gen avrustning
            efter det program, som ovan huvud- sakligen uppdragits, eller
            med andra ord för nordens neutralisering med befrielse väsentligen
            från rustnings- bördor.
          </p>
          <p type="date" id="i-QWEC9YwKxdKdhXoC7CFDzf">
            Stockholm den 7 juni 1914.
          </p>
          <div type="signatureBlock" id="i-DZuYFxZyFvVMFExJ9cB3v7">
            <p who="i-XzSzFtnrtwQBSXHVwVhrCf" type="signature">
              Carl Lindhagen
            </p>
          </div>
          <p xml:id="i-Lbqtdh6nmD3C1n1W3RkKwc">
            Kungl. Hofboktr. Iduns Tryckeri-A;B., Stockholm 1914.
          </p>
        </div>
      </div>
    </body>
  </text>
</TEI>
