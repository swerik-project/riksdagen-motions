<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960_höst_ak__868/mot_1960_höst_ak__868-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 868 år 1960 5
          </p>
          <p>
            Nr 868
          </p>
          <p>
            Av herr Löfgren, i anledning av Kungl. Maj:ts proposition nr
            167, med förslag till varumärkeslag m. m.
          </p>
          <p>
            I Kungl. Maj:ts proposition nr 167 år 1960 rörande införandet
            av ny varu- märkeslag föreslås från departementschefens sida att
            25 $, andra stycket, i lagförslaget ändras så att däri intages
            ett tillägg, innebärande att en registrering skall kunna hävas
            vid talan inför domstol, därest märket icke har varit i bruk under
            de fem senaste åren. Såsom framhålles i varumärkesutredningens
            betänkande, där frågan om användningstvång utförligt diskuteras,
            skulle ett dylikt tvång i kombina- tion med det föreslagna införandet
            av en klassregistrering kunna motverka den besvärande trängsel
            som för närvarande råder i varumärkesregistret. Den skulle sålunda
            medföra att registret komme att rensas från åtskilliga märken
            som icke är i bruk, och sannolikt skulle den även komma att minska
            benägenheten för att låta registrera märken som icke är avsedda
            att an- vändas. Varumärkesutredningen anser det i och för sig
            vara en riktig grundsats att registrering av varumärke är befogad
            endast i den mån märket faktiskt begagnas. Icke heller är enligt
            utredningen de mot användningstvång fram- ställda invändningarna
            särskilt tungt vägande. Emellertid finner man det riktigast att
            först avvakta resultatet av det föreslagna klassystemets in- förande
            innan man återkommer till frågan om eventuellt användnings- tvång.
            Enighet på denna punkt synes också ha rått mellan danska, norska
            och svenska sakkunniga, medan däremot det finska förslaget upptager
            en bestämmelse om modifierat användningstvång, enligt vilken domstol
            må förklara varumärkesrätten förverkad ”om varken märkets innehavare
            eller den till vilken rätten att använda märket upplåtits i näringsverksamhet
            säljer, tillhandahåller eller inför varor, för vilka märket avsetts,
            och behov av rättsskydd ej längre kan anses förefinnas”. Efter
            att ha redogjort för dessa fakta och därefter framhållit att remiss-
            yttrandena på denna punkt går starkt isär framhåller departementschefen
            för egen del att redan den starkt splittrade opinionen visar att
            frågan är svår att bedöma och att bindande skäl för någondera
            ståndpunkten knap- past kan anföras. Departementschefen är tveksam
            beträffande möjligheter- na att med hjälp av klassregistreringen
            komma till rätta med trängseln i varumärkesregistret och framhåller
            att denna klassregistrering i varje fall icke skulle kunna rätta
            till sådana missförhållanden som att personer i rent affärssyfte
            registrerar varumärken och därefter betingar sig större
          </p>
          <pb facs="riksdagen-motions-pdf/data/1960/mot_1960_höst_ak__868/mot_1960_höst_ak__868-002.pdf"/>
          <p>
            6 Motioner i Andra kammaren, nr 868 år 1960
          </p>
          <p>
            eller mindre ersättningar för att bevilja medgivande till registrering
            av med dessa märken förväxlingsbart lika märken. Enligt departementsche-
            fens åsikt torde klassregistreringen icke heller ha tillräckligt
            återhållan- de effekt mot alltför omfattande defensivregistreringar
            eller mot mass- registreringar i utestängningssyfte. Samtidigt
            framhålles att regler om an- vändningstvång icke behöver göras
            rigorösa utan kan ges sådan form att vissa industriers behov av
            att registrera märken för framtida behov icke omöjliggöres. Som
            slutsats härav förordar departementschefen införandet av användningstvång
            av sådant slag att underlåtenhet att använda märket får utgöra
            hävningsanledning och tiden, under vilken underlåtenhet att an-
            vända märket högst må förekomma, sättes till fem år.
          </p>
          <p>
            Även för den som i princip är beredd att ansluta sig till åsikten
            att ett användningstvång kan vara lämpligt för att råda bot på
            de av departe- mentschefen redovisade missförhållandena inom hithörande
            område ter det sig dock såsom en alltför allvarlig påföljd för
            en registreringsinnehavare att varumärkesrätten skall — visserligen
            först på talan inför domstol — kunna helt förverkas, därest han
            underlåtit att använda sitt registrerade märke. Bortsett från
            att vissa möjligheter finns att kringgå en dylik be- stämmelse
            genom nyregistrering av märke, som varit föremål för sålunda hävd
            registrering (ett förhållande som Svea hovrätt ensam bland alla
            re- missinstanser pekat på) torde det vara lämpligt och rimligt
            att använd- ningstvånget enligt 25 $, andra stycket, får en något
            annan utformning än som kommit till uttryck i departementschefens
            förslag. Det bör i detta sammanhang understrykas att departementschefen
            ju förklarat sig icke ha någonting emot att tillgodose sådana
            legitima intres- sen, som vissa industrier har av att kunna registrera
            märken för fram- tida tillverkning, men det framgår icke av hans
            yttrande hur han har tänkt sig att denna möjlighet skall utformas.
            Som bekant är det härvid främst fråga om läkemedelsindustrier,
            vilka i stor utsträckning registrerar s. k. förrådsmärken, som
            är avsedda att komma till användning för i framtiden tillverkade
            preparat. Det arbete som erfordras för att i betryggande ut- sträckning
            utprova ett nytt läkemedelspreparat kan i många fall taga långt
            mera än fem år. En tänkbar situation, vilken i realiteten synes
            ha uppstått vid ett tillfälle, är att en läkemedelsindustri, som
            släppt ut ett nytt preparat under ett nytt namn i marknaden, plötsligt
            finner att preparatet har icke önskvärda biverkningar, vilket
            gör det nödvändigt att draga in det för att underkasta detsamma
            ytterligare prov och försök. Dessa kan ta längre tid i anspråk
            än fem år, och under tiden får varumärket ligga oanvänt. Det förefaller
            då obilligt att den allvarliga påföljden med märkes- rättens förverkande
            skall kunna inträda. I detta sammanhang får man även komma ihåg
            att konkurrensen mellan olika läkemedelsindustrier är synner-
          </p>
          <pb facs="riksdagen-motions-pdf/data/1960/mot_1960_höst_ak__868/mot_1960_höst_ak__868-003.pdf"/>
          <p>
            Motioner i Andra kammaren, nr 868 år 1960 T
          </p>
          <p>
            ligen hård och att man mycket väl kan vänta sig i en dylik situation
            att en konkurrent för talan om registreringens hävande, därest
            innehavaren icke har möjlighet att låta detta märke ingå bland
            sina förrådsmärken under den tid då preparatet underkastas förnyade
            prov. En jämförelse med motsvarande förhållanden inom patenträtten
            ger vid handen att påföljden för underlåten utövning av patent
            under en tid av tre år från datum för patentets beviljande eller
            i fall av utövning i ett mot för- hållandena inom landet ej väsentligen
            svarande omfång icke medför att patenträtten förverkas och patentet
            blir allmän egendom, vilket dock var fallet före 1902 års lagändring.
            I stället blir följden att den som vill utöva patentet kan erhålla
            tvångslicens genom att föra talan härom vid domstol, som därvid
            har att undersöka huruvida giltig anledning till underlåten ut-
            övning av patentet föreligger (Patentförordningen 15 $). Man synes
            nu- mera vara i stort sett ense bland de länder som har biträtt
            Pariskonven- tionen att ett förverkande av ett patent, för vilket
            giltigt skäl till under- låten utövning icke kan påvisas, är en
            alltför sträng påföljd, varför majori- teten av unionsländerna
            i sina patentlagar nöjer sig med föreskrift om tvångslicens. Mot
            bakgrunden härav kan det med skäl ifrågasättas om icke någon modi-
            fiering av påföljden för utebliven användning av registrerat varumärke
            bör göras. Olika möjligheter synes stå till buds då det gäller
            att konstruera föreskriften om användningstvång på sådant sätt
            att den icke blir till sina verkningar obillig men samtidigt fullt
            effektiv. Sålunda kan den tidrymd under vilken märket måste användas
            utsträc- kas till längre tid än fem år. Departementschefen har
            i sitt yttrande icke närmare angivit varför han just finner en
            tidrymd av fem år lämplig i före- varande fall. Därest det befinnes
            att denna tidrymd bör utökas kan den förlängas t. ex. till sju
            år. (Enligt engelsk rätt kan den som begagnat ett för annan senare
            registrerat märke få registreringen hävd, om han inom sju år gör
            sina anspråk gällande och förmår kullkasta den av registreringen
            symboliserade presumtionen om en giltig rätt till märket.) En
            annan tänk- bar siffra vore tio år, vilken kunde te sig naturlig
            med hänsyn till att registreringen är giltig i tio år. Därvid
            kunde man föreskriva att registre- ringsinnehavaren vid förnyelsen
            måste kunna visa att han använt märket under de gångna tio åren.
            Det torde dock kunna ifrågasättas om en dylik förlängning av den
            tidrymd under vilken användning måste ske medför någon egentlig
            förbättring. Dels torde trängseln i varumärkesregistret knappast
            bli mindre härigenom, dels torde man icke kunna råda bot på de
            missförhållanden som innebär att personer i rent affärssyfte registrerar
            varumärken och därefter beviljar medgivande mot ersättning. I
            varje fall kvarstår möjligheten att genom nyregistrering skaffa
            sig förnyad ensam- rätt till det märke vars registrering hävts,
            och för den som verkligen har
          </p>
          <pb facs="riksdagen-motions-pdf/data/1960/mot_1960_höst_ak__868/mot_1960_höst_ak__868-004.pdf"/>
          <p>
            8 Motioner i Andra kammaren, nr 868 år 1960
          </p>
          <p>
            ett legitimt intresse av att få en oanvänd registrering avlägsnad,
            emedan den är till hinders, kan en förlängning av de fem åren
            till i varje fall tio te sig oskäligt betungande, även om lagförslaget
            ger skydd icke endast åt registrerade utan även åt inarbetade
            märken.
          </p>
          <p>
            En annan möjlighet är att användningstvånget göres indirekt,
            så att den som har ett legitimt intresse av att få registrerat
            ett varumärke men hind- ras därifrån av en innehavare av ett registrerat
            märke som icke används skall kunna få sin registreringsansökan
            godkänd, om han kan påvisa att det hindrande märket icke har använts
            under den föreskrivna tiden, t. ex. fem år. Detta skulle således
            innebära att frågan om användningstvångets tillämpning avgjordes
            av registreringsmyndigheten i administrativ ord- ning i stället
            för av allmän domstol. I ett dylikt fall torde det vara nödvän-
            digt att komplettera lagtexten med en bestämmelse om att endast
            den som har ett berättigat intresse därav skall äga att föra bevisning
            om underlåten användning av ett registrerat varumärke. Som exempel
            på en dylik berätti- gad person kan nämnas näringsidkare som inlämnat
            ansökan om registre- ring av varumärke, vilken hindras av tidigare
            registrerat men under den föreskrivna tidrymden icke använt märke.
            Emellertid torde mot detta alter- nativ kunna göras ett flertal
            anmärkningar, främst den att frågan om an- vändningstvång icke
            bör undandragas allmän domstols prövning. I och för sig torde
            registreringsmyndigheten mycket väl vara kompetent att avgöra
            frågor av detta slag, men det synes dock stå mera i överensstämmelse
            med svensk rättstradition att låta allmän domstol pröva frågor
            av detta slag. Således torde icke heller detta alternativ böra
            komma i betraktande. Ett tredje alternativ, vilket torde vara
            att föredraga framför de båda tidigare nämnda och som även på
            ett naturligt sätt anknyter till förhållan- dena inom patenträtten,
            är att användningstvånget utformas med nu före- slagna femårsperiod
            men därjämte kombineras med en föreskrift om att registreringsinnehavare
            vid rättegång, i vilken annan näringsidkare för talan om registreringens
            hävande, skall äga att till fredande av sin registre- ring föra
            bevisning om giltigt skäl till sin underlåtenhet att använda det
            registrerade varumärket. Därvid bör kraven på registreringshavaren
            icke ställas alltför högt med hänsyn till den svåra påföljden
            med varumärkes- rättens förverkande. Man bör i detta avseende
            jämföra förhållandena vid tvångslicens inom patenträtten, där
            det med fog har ansetts möjligt att ställa ganska höga krav på
            patentinnehavaren ur utövningssynpunkt, då han genom en tvångslicens
            icke förlorar sin patenträtt utan endast tvingas att upplåta en
            del av denna och därtill mot skälig ersättning. Han är som bekant
            trots detta bevarad vid sin rätt till patentet, varigenom han
            äger själv utöva detta eller bevilja flera licenser i detsamma,
            då tvångslicens i regel är en enkel licens. Därest det befinnes
            lämpligt att i lagrummet intaga en bestämmelse om
          </p>
          <pb facs="riksdagen-motions-pdf/data/1960/mot_1960_höst_ak__868/mot_1960_höst_ak__868-005.pdf"/>
          <p>
            Motioner i Andra kammaren, nr 868 år 1960 9
          </p>
          <p>
            att registreringsinnehavaren må föra bevisning om giltigt skäl
            till sin un- derlåtenhet att använda märket, torde det icke erfordras
            att den föreslagna femårsperioden förlänges t. ex. till sju år.
            I motsatt fall torde en dylik för- längning vara välbetänkt för
            att uppväga olägenheterna med femårs- period, vilken enligt vad
            som här ovan har framhållits kan vara en alltför kort tidrymd
            för näringsidkare, som har ett legitimt behov av att registrera
            märken för framtida användning. Otvivelaktigt har även sjuårsperioden
            sina nackdelar, vilka har vidrörts i det föregående, t. ex. att
            den som har ett legitimt behov av att få registrerat ett varumärke
            men hindras därifrån av en tidigare beviljad registrering av ett
            märke som icke används kan finna sju år vara en lång tid att vänta
            på en möjlighet att få bort den hind- rande registreringen. Dock
            bör det därvid icke glömmas bort att den enligt 1884 års lag dominerande
            ställning som intages av registrerade märken, i lagförslagets
            text har avsevärt modifierats, varigenom en näringsidkare icke
            i samma utsträckning som tidigare är beroende av en registrering
            för att kunna skydda sitt märke.
          </p>
          <p>
            Av de ovan redovisade alternativen vill jag personligen förorda
            det som innebär att registreringsinnehavaren må till fredande
            av sitt märke föra bevisning om giltig underlåtenhet att använda
            detsamma. Genom en sådan modifiering av bestämmelsen om användningstvång
            torde det även ha blivit klart att den svenska lagen på denna
            punkt icke står i strid mot Paris- konventionens artikel 5, avd.
            C — 1, vilket i motsatt fall i varje fall måste sägas vara oklart.
            Det kan helt enkelt ifrågasättas om det ur denna syn- punkt inte
            endast är lämpligt utan direkt oundgängligt att den av mig före-
            slagna ändringen i $ 25, andra stycket, göres. $ 25, andra stycket,
            skulle således enligt mitt förslag kunna givas följan- de ordalydelse:
            ”Registreringen må ock hävas, om innehavaren ej längre är närings-
            idkare eller om märket är vilseledande, förlorat sin särskiljningsförmåga
            eller blivit stridande mot allmän ordning eller ägnat att väcka
            förargelse, så ock om märket icke varit i bruk under de fem senaste
            åren och innehava- ren icke kan visa giltigt skäl för sin underlåtenhet
            att använda märket.”
          </p>
          <p>
            Eftersom användningstvånget i den av departementschefen föreslagna
            formen således synes mig komma att till sina verkningar bli alltför
            strängt och med hänvisning till vad här ovan anförts hemställer
            jag, att riksdagen vid sin behandling av Kungl. Maj:ts pro- position
            nr 167 år 1960 måtte besluta att 25 $, andra styc- ket, i lagförslaget
            får en sådan lydelse att varumärke, vilket icke har använts under
            de fem senaste åren, icke må kunna hävas, därest registreringshavaren
            kan visa giltiga skäl för sin underlåtenhet att använda märket,
            varvid som lagtext kan användas den i motionen föreslagna lydelsen
            eller an-
          </p>
          <pb facs="riksdagen-motions-pdf/data/1960/mot_1960_höst_ak__868/mot_1960_höst_ak__868-006.pdf"/>
          <p>
            10 Motioner i Andra kammaren, nr 868 år 1960
          </p>
          <p>
            nan lydelse av samma innebörd som av lagutskottet må föreslås.
          </p>
          <p>
            Stockholm den 8 november 1960
          </p>
          <p>
            Sigfrid Löfgren
          </p>
          <p>
            Alfa Boktr., Sthlm 1960
          </p>
        </div>
      </div>
    </body>
  </text>
</TEI>
