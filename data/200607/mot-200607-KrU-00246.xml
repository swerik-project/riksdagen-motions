<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KrU-00246">
  <teiHeader>
    <fileDesc>
      <titleStmt>
        <title>Kultur och hälsa</title>
        <author corresp="i-GuqTA1ryPxMT4VhaTEcYK3">av Anne Marie Brodén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kultur och hälsa</title>
          <idno type="rdwebb">GU02Kr246</idno>
          <rs type="number">Kr246</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GU02Kr246/text</ref>
          <ref type="dokument_url_html">http://data.riksdagen.se/dokument/GU02Kr246</ref>
          <ref type="dokumentstatus_url_xml">http://data.riksdagen.se/dokumentstatus/GU02Kr246</ref>
          <ref type="doc">http://data.riksdagen.se/fil/FD9449BB-5B0F-4C8D-B4BB-BEFBD6DA373A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LyMn1EMr2FAddvikDkQNbz" type="signed"/>
        <correspContext corresp="i-LyMn1EMr2FAddvikDkQNbz">
          <note type="signatory" corresp="i-GuqTA1ryPxMT4VhaTEcYK3"/>
        </correspContext>
        <correspAction xml:id="i-PUyjsHEurTrb7ypJD8Fitj" type="referral">
          <date when="2006-11-07"/>
        </correspAction>
        <correspAction xml:id="i-WQs8kbtKnxf17sVwB7xQJx" type="dismissal">
          <date when="2006-11-07"/>
        </correspAction>
        <correspAction xml:id="i-FdM7rws3r7ddbjcBdEpt5e" type="numbering">
          <date when="2006-11-01"/>
        </correspAction>
        <correspAction xml:id="i-Eacxz2BGHvcKmgWW9zDthh" type="submission">
          <date when="2006-10-31"/>
        </correspAction>
        <correspAction xml:id="i-9sXcmPfwy2BxW6x6udPufp" type="transfer">
          <date when="2006-10-30"/>
        </correspAction>
        <correspAction xml:id="i-2m8ceQrruq28jkLdLpWGLS" type="assigned"/>
        <correspContext corresp="i-2m8ceQrruq28jkLdLpWGLS">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QbzqUL4v4hrEK14kJkRf6A" type="motBody">
        <div xml:id="i-9HCwpVQuHQC8k8V7Bhzg5w" type="motProposal" subtype="förslag">
          <head xml:id="i-16FPqw9AbyBFBWPkJnWT51">
            Förslag till riksdagsbeslut
          </head>
          <list xml:id="i-Jfp2M3pvxifMGqayQVr5BN" style="ol">
            <item xml:id="i-ADinY7ZdqSASwD8HBaugfh">
              Riksdagen tillkännager för regeringen som sin mening vad i motionen
              anförs om forskning kring kulturens betydelse för hälsan.
            </item>
            <item xml:id="i-V3WD3CMwVV98PcP9FYwY1H">
              Riksdagen tillkännager för regeringen som sin mening vad i motionen
              anförs om kulturen och förebyggande folkhälsoarbete och om musikens
              betydelse i vården.
            </item>
            <item xml:id="i-57n12hfywWgVCFnUJWAGpQ">
              Riksdagen tillkännager för regeringen som sin mening vad i motionen
              anförs om utsmyckning av sjukhus och kultur på jobbet.
            </item>
          </list>
        </div>
        <div xml:id="i-UZnih8gw62Cp9EbQe72V3K" type="motContent">
          <head xml:id="i-BXsSJobf7cW5RwFEMHr2iA" type="h1">
            Kultur och hälsa
          </head>
          <head xml:id="i-K3dwmrxu1zUJfj7zKnobqn" type="h1">
            Motivering
          </head>
          <p xml:id="i-Kc7Xjm7xFEbrVU8wHG4oWb">
            År 2001 inleddes ett forskningsprogram som heter Kultur i vården
            och vården som kultur som är en uppföljning av forskningsprogrammet
            Kultur i vården visavi vården som kultur. Det består av totalt
            24 projekt och 35 forskare är involverade. Totalt 20 miljoner
            kronor satsas på programmet och både Stockholms läns landsting
            och övriga intressenter är med och finansierar. Projektet har
            rönt stor uppmärksamhet både i Sverige och i övriga världen. Även
            om Stockholm ligger i bräschen har olika delar i landet börjat
            ta efter och ta lärdom av den forskning som kommit fram. Bland
            annat har Halland, Östergötland, Region Skåne och Västerbotten
            satsat på kultur i vården. Men även i andra länder har intresset
            varit stort, inte minst Norden och då främst i Norge där liknande
            projekt ligger i startgroparna. En studie visade att musik kunde
            få patienter att dansa trots att de annars hade svårt att röra
            sig och utföra vardagliga sysslor, och införandet av en återkommande
            sångstund visade sig ge en dramatisk effekt på dementa personer.
            Patienter som annars hade svårt att hitta kom plötsligt springande
            till sångstunden och visste exakt var de skulle vara. Studien
            visade att när välkända sånger sjöngs kom minnen tillbaka. Musiken
            visade sig göra människor gladare och piggare. Det har också gjorts
            en betydligt större studie omfattande 12 000 personer. Levnadsförhållanden
            och vanor hos dessa personer följdes upp under nio år, och då
            visade det sig att de människor som inte tillägnade sig någon
            kultur alls hade dubbelt så hög dödlighet under undersökningsperioden
            som personer som regelbundet ägnade sig åt kulturella aktiviteter.
            Med kulturell aktivitet avsågs där läsning, musik, bio, kyrkobesök,
            museibesök etcetera. Även efter att bakomliggande faktorer såsom
            rökning, sjukdom, inkomst och socialt nätverk räknats bort var
            dödligheten i den ena gruppen 60 procent högre än i den grupp
            som tillägnade sig kulturella aktiviteter. De aktiviteter som
            gav mest tydliga utslag var konstmuseer, bio och konserter.
          </p>
          <p xml:id="i-4Vk7UD6ojaaXV5mtkxvwxa">
            Människor utsätts idag för mycket stress och press både i hemmet
            och på arbetet. Den psykiska ohälsan ökar, inte minst hos barn
            och ungdomar. Kulturen kan vara ett sätt att få ro och vila i
            en stressad värld. Kulturen kan bli en oas dit människor kan komma
            för att få kraft för att orka med vardagen och för att må bättre.
            Betydelsen av kultur både för den allmänna folkhälsan och i direkta
            vårdsituationer blir alltmer uppmärksammad. Många sjukhus och
            andra vårdinrättningar intresserar sig numera för kulturens möjligheter
            att påverka patienternas hälsa. Såväl den nära kulturen, i form
            av böcker, konst och musik, som den yttre sjukhusmiljön, i form
            av arkitektur och inredning, påverkar patienter och personal.
            De flesta konstformer manar till kommunikation och eftertanke,
            vilket verkar stimulerande för alla människor som befinner sig
            i sjukhusmiljön. Konsten kan inbjuda till samtal i en påfrestande
            situation eller verka lugnande i en stressad miljö. Med den forskning
            som i dag finns ser vi att människor som tillägnar sig regelbundna
            kulturella aktiviteter har bättre hälsa och lever ett längre liv.
            Det är därför av största vikt att kulturen används i det förebyggande
            folkhälsoarbetet.
          </p>
          <p xml:id="i-MU4KyfXRfwJUntr6JSbzdW">
            Människors välbefinnande påverkas av miljön de vistas i. I sjukvården
            får kultur därför inte enbart handla om att sätta upp en staty
            vid entréhallen utan kultur måste finnas överallt och vara ett
            naturligt inslag i byggplaneringen. Policyn i Sverige är att en
            procent av kostnaden för offentligt byggande ska gå till inköp
            av konstnärlig utsmyckning. Det är vikigt att detta enprocentsmål
            tas på allvar. Vårdmiljön ska fyllas med såväl stora som små konstverk,
            i allmänna utrymmen och i patienternas rum. En viktig del av en
            byggnad som alltför ofta glöms bort är taket. Att utsmycka ett
            tak är en smart lösning för att öka välbefinnandet. Att beskåda
            ett konstverk under tiden man ligger sjuk eller genomgår en behandling
            kan skapa ett lugn som inte ska underskattas. Detta är inga svåra
            saker att åstadkomma men lätta att glömma bort. Därför vill jag
            att byggnormerna ska vara utformade på ett sätt så att kulturen
            blir ett naturligt inslag i hela boendemiljön.
          </p>
          <p xml:id="i-3CbpmZ65pdpwkyDJv3SbGv">
            Musikens kraft för oss människor är fantastisk. De flesta av
            oss vet vilken effekt musik kan ha för att skapa lugn och inre
            ro i en stressad vardag, men också vad musik kan betyda för vårt
            humör när vi är trötta efter jobbet. Musik kan väcka känslor och
            minnen till liv. Det bör ske en förändring så att alla patienter
            som så önskar ges möjlighet att lyssna på musik. Möjlighet att
            lyssna på musik kan betyda oerhört mycket för det allmänna välbefinnandet
            och resultatet av behandlingen.
          </p>
          <p xml:id="i-C71tkNQkWVo55pUZfvWgmf">
            Företag kan skattefritt sponsra sina anställda med friskvård
            för att förbättra hälsan men detta går även att översätta till
            kulturen. Det bör införas kulturcheckar i enlighet med det som
            provats i Falkenbergs kommun i Halland. Det ska vara en skattebefriad
            löneförmån från arbetsgivaren till löntagaren. Kulturchecken ska
            inte heller belasta företaget med skatter eller sociala avgifter
            utan de skattemässiga villkoren ska vara desamma som när företag
            i dag subventionerar motionsaktiviteter för personalen. Kulturchecken
            ska vara ett betalningsmedel som kan användas för inköp av till
            exempel teater, konserter, opera, balett, museibesök med mera.
            Kulturchecken skulle ge fler människor möjlighet att få del av
            olika kulturupplevelser, vilket bevisligen har positiva effekter
            för hälsan.
          </p>
        </div>
        <div xml:id="i-NGFvGcB7LosoFGYc5DD9HU" type="motSignatures">
          <list xml:id="i-M6W9YvevWaNFGCiwSSEJ1Q">
            <item xml:id="i-Xc2nRYN6JYKZdqmUEpvdS6" who="i-GuqTA1ryPxMT4VhaTEcYK3">
              Anne Marie Brodén (m)
            </item>
          </list>
        </div>
      </div>
    </body>
  </text>
</TEI>
