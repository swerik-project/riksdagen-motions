<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00216">
  <teiHeader>
    <fileDesc>
      <titleStmt>
        <title>Barnsexturism</title>
        <author corresp="i-6MWLY5JdykMGLLUo96skfp">av Lena Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barnsexturism</title>
          <idno type="rdwebb">GV02Ju216</idno>
          <rs type="number">Ju216</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju216/text</ref>
          <ref type="dokument_url_html">http://data.riksdagen.se/dokument/GV02Ju216</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju216</ref>
          <ref type="doc">http://data.riksdagen.se/fil/A8B51CCC-C43E-41AA-A0DA-0E28D559AE1D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4oF7w8MfCAWNsBZke1Py3T" type="signed"/>
        <correspContext corresp="i-4oF7w8MfCAWNsBZke1Py3T">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction type="referral" xml:id="i-GcSwwq9iwkvvkoJ6DdSXUD">
          <date when="2007-10-16"/>
        </correspAction>
        <correspAction type="dismissal" xml:id="i-UgL8mdoCDWaTrCpjrPKWBg">
          <date when="2007-10-16"/>
        </correspAction>
        <correspAction type="numbering" xml:id="i-HzHPVMzwxkfSXxgxcEjmfT">
          <date when="2007-10-02"/>
        </correspAction>
        <correspAction type="submission" xml:id="i-Sto3pucoxt2fpXh1LwpsMN">
          <date when="2007-09-27"/>
        </correspAction>
        <correspAction type="transfer" xml:id="i-5c6P71gav585rWoYx5qKRt">
          <date when="2007-09-27"/>
        </correspAction>
        <correspAction type="assigned" xml:id="i-CZHb574p7yd1nQd1DDDioR"/>
        <correspContext corresp="i-CZHb574p7yd1nQd1DDDioR">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-4qk6y6jnfuj4zMhxHqcmEo">
            Förslag till riksdagsbeslut
          </head>
          <list style="ol">
            <item xml:id="i-6dAX5UsFBYHaZyD2Rm3nuB">
              Riksdagen tillkännager för regeringen som sin mening vad som
              anförs i motionen om att inrätta s.k. hotlines vid svenska ambassader
              för anmälan om sexualbrott mot barn.
            </item>
            <item xml:id="i-Mdvw9QsccoTVVmZCmoRENx">
              Riksdagen tillkännager för regeringen som sin mening vad som
              anförs i motionen om utbildning av berörda delar inom rättsväsendet
              vad gäller barnsexturism.
            </item>
            <item xml:id="i-E4fEeJfw2vndi63QqmHh8V">
              Riksdagen tillkännager för regeringen som sin mening vad som
              anförs i motionen om att sexualbrott mot barn som begås utomlands
              ska ges ökad prioritet inom rättsväsendet.
            </item>
            <item xml:id="i-LuFTRJ183Z6Zbm74HUVXU9">
              Riksdagen tillkännager för regeringen som sin mening vad som
              anförs i motionen om att ge Brottsförebyggande rådet i uppdrag
              att upprätta statistik för sexualbrott utförda av svenska medborgare
              mot barn utomlands.
            </item>
            <item xml:id="i-AGvbJSQz2rxbqiRpCFgAFg">
              Riksdagen tillkännager för regeringen som sin mening vad som
              anförs i motionen om att samtliga turismutbildningar ska innehålla
              en del om prostitution och barnsexturism. 1
            </item>
            <item xml:id="i-2aSTBcgd2ERRP9fVmB39JM">
              Riksdagen tillkännager för regeringen som sin mening vad som
              anförs i motionen om att det franska initiativet angående barnsexturism
              ska besvaras positivt och att regeringen aktivt ska agera inom
              alla berörda ministerrådskonstellationer inom EU för att kraftfulla
              åtgärder mot barnsexturism vidtas. 2
            </item>
          </list>
          <p xml:id="i-Xd5AGmeDPMFq8fFeWFZKNc">
            1 Yrkande 5 hänvisat till UbU.
          </p>
          <p xml:id="i-42EaBAYHi6n9J6mY8XpNqy">
            2 Yrkande 6 hänvisat till UU.
          </p>
        </div>
        <div type="motContent">
          <head type="h1" xml:id="i-KH6e2rmM7fY5GZGRzqUYe7">
            Inledning
          </head>
          <p xml:id="i-8Mx7iTjdCv84aG5bES26Y">
            Barnsexturismen är ett stort och omfattande problem i världen,
            men har i Sverige inte prioriterats högt av regering och riksdag.
            Enligt uppgifter från organisationen Ecpat uppskattar man att
            tre miljoner barn utnyttjas varje år inom barnsexturism i världen.
            De allra flesta av dessa brott förblir okända för myndigheterna.
            Brotten utförs till största delen av män, men även till viss del
            av kvinnor.
          </p>
          <p xml:id="i-5TG1P7gcqmZ9vTfjnF6WNY">
            Vänsterpartiet poängterar att barnsexturism handlar om prostitution
            och sexuell exploatering. Fenomenet med turister som utnyttjar
            barn sexuellt på sina resor är en del av det patriarkala våldet
            och den maktordning som framställer det som självklart för män
            att utnyttja och exploatera barns, men också kvinnors, kroppar.
            Budskapet är att barn är en handelsvara för mäns sexualitet som
            det står dem fritt att köpa, förbruka och göra sig av med. All
            prostitution, både den nationella och den globala över gränserna,
            är beroende av mäns efterfrågan; det är män som upprätthåller
            och stimulerar efterfrågan på sexuella tjänster. Arbetet för att
            stoppa prostitution och barnsexturism måste ske utifrån insikten
            att det handlar om makt.
          </p>
          <p xml:id="i-NqHZLrcK3XgGtXzSQYHR7Q">
            I april 2007 genomfördes en undersökning om omfattningen av svenskars
            inblandning i barnsexturism. Undersökningen, som genomförts av
            Temo på uppdrag av Ecpat Sverige, ställde frågan till svenska
            resenärer om hur många som sett tecken på att svenskar är inblandade
            i barnsexturism. Resultatet visade att var tionde svensk hade
            kommit i kontakt med barnsexturism.
          </p>
          <p xml:id="i-62vwjyFqQokrvPVnApFfon">
            Man kan säga att barnsexturism är en icke-fråga i Sverige, såväl
            inom politiken som inom rättväsendet. Det är dags nu att Sveriges
            regering och riksdag tar sitt ansvar och uppfyller sina åtaganden
            enligt handlingsplanen från den första världskongressen 1996 mot
            kommersiell sexuell exploatering av barn. Detta är vi ålagda enligt
            åtaganden i barnkonventionen. Vänsterpartiet föreslår därför en
            rad åtgärder i denna motion för att uppmärksamma dessa brott mot
            barn utomlands och att fler skall kunna fällas i Sverige.
          </p>
          <head type="h1" xml:id="i-6vQVmw4edUhyQkXn2Dm6A9">
            Anmälningsmöjligheter på svenska ambassader
          </head>
          <p xml:id="i-658ZaKBC1bFRKRwQtEDa4A">
            Enligt världskongressen mot kommersiell sexuell exploatering
            av barn definieras barnsexturism som kommersiella sexuella övergrepp
            på barn i samband med resande eller vistelse utomlands. För att
            kunna bekämpa och lagföra brotten är Sverige till stor del beroende
            av information från andra länder om förekomst av barnsexturism.
            Men även tips från allmänheten som reser i olika delar av världen
            är värdefull. Utan sådana tips sker inget arbete hos svensk polis.
          </p>
          <p xml:id="i-U9yxe4FZpfy4uL5w3WgjqN">
            I Thailand har den svenska polisen genom sin sambandsman i Bangkok
            inrättat en för regionen gällande anmälnings-hotline tillsammans
            med den svenska ambassaden i Bangkok. Detta är ett framsteg och
            bör införas på alla svenska ambassader för att underlätta för
            de människor som ser dessa brott och vill anmäla. Vi föreslår
            att anmälnings-hotlines inrättas på samtliga svenska ambassader
            i världen. Detta bör riksdagen som sin mening ge regeringen till
            känna.
          </p>
          <head type="h1" xml:id="i-9vHVcEfvVRWyGr7jZjHQ8e">
            Utbildning om barnsexturism inom rättsväsendet
          </head>
          <p xml:id="i-PoaZNfn4z8qKiwGsauJeL3">
            Kunskaperna inom rättskedjan om barnsexturism är undermåliga.
            Den blandas ofta ihop med människohandel, som dock är inte samma
            sak. Kunskaper om den utbredda barnsexturismen behöver därför
            bli integrerade i rättsväsendets utbildningar.
          </p>
          <p xml:id="i-4YMveVastes1mpkoKDNu3D">
            Vänsterpartiet kan konstatera att få anmälningar om sexualbrott
            mot barn utomlands leder till åtal. Detta beror självklart till
            viss del på större bevissvårigheter, men det kan även bero på
            en för dålig kunskap om dessa brott. Vi föreslår att utbildning
            om barnsexturism blir en integrerad del av utbildningen inom rättsväsendet.
            Detta bör riksdagen som sin mening ge regeringen till känna.
          </p>
          <p xml:id="i-WznguV6rr8a1771UxaSc7L">
            Sexualbrott som begås mot barn utomlands bör även få ökad prioritet
            inom rättsväsendet. Detta bör riksdagen som sin mening ge regeringen
            till känna.
          </p>
          <head type="h1" xml:id="i-GPFmsve5D1zVkn15PYTaF8">
            Statistik
          </head>
          <p xml:id="i-XzZh6me5Hc9G2zxHSNtu12">
            Förvånansvärt nog finns ingen statistik på området när det gäller
            sexuella övergrepp på barn utförda av svenskar utomlands. Vi föreslår
            att Brottsförebyggande rådet får i uppdrag att upprätta sådan
            statistik genom en egen brottskod för dessa brott. Detta bör riksdagen
            som sin mening ge regeringen till känna.
          </p>
          <head type="h1" xml:id="i-DJGiBzTFqr74enmsYUahLm">
            Turismbranschen
          </head>
          <p xml:id="i-FGqSfLSA2Bjra3pbEQVw13">
            Kunskapen om barnsexturism är förvånansvärt liten. Det kan vara
            så att många människor tycker att dessa handlingar är så vidriga
            att man väljer att varken tala om dem eller förneka att de existerar.
            Vi vet dock att problemet är utbrett och att insatserna för att
            hjälpa de utsatta barnen måste öka kraftigt. Detta kan göras på
            många sätt men ett av det viktigaste är utbildning och information.
          </p>
          <p xml:id="i-HptykNg7QqYBZC8QGKhGBx">
            Dialog, utbildning och samarbete med de etablerade turistföretagen
            är viktigt för att på olika sätt medvetandegöra hur allvarlig
            och utbredd barnsexturismen är. Branschen, med sin erfarenhet
            och kunskap, måste medverka till att stoppa det systematiska utnyttjandet
            av barn.
          </p>
          <p xml:id="i-VVVrEdCTwRzRBuP8RRaseM">
            På gymnasie- och högskolenivå finns turismutbildningar. Många
            av eleverna på utbildningarna kommer med all sannolikhet att komma
            i kontakt med barnsexturism. Vi föreslår att kunskaper om prostitution
            och barnsexturism integreras i gymnasie- och högskoleutbildningar
            som handlar om turism. Detta bör riksdagen som sin mening ge regeringen
            till känna.
          </p>
          <head type="h1" xml:id="i-CSSxuMcm2RTTZBbuXHiXSP">
            Initiativ inom EU
          </head>
          <p xml:id="i-A9vrdGLbz95qZNMscD1gRd">
            Frankrike har tagit initiativ till ett gemensamt samarbete mot
            barnsexturism mellan medlemsländerna i EU. Initiativet lades fram
            vid ett informellt turismministermöte i EU i oktober 2005 och
            innehöll förslag till tre typer av åtgärder mot barnsexturism:
          </p>
          <list style="ul">
            <item xml:id="i-BjmHHoNyhAxtSBHUCfy9C4">
              Upprätta en informell myndighet för samråd mellan medlemsstaterna
              för att samordna bästa möjliga rutiner för att bekämpa barnsexturism
              och att inrätta en webbsida i syfte att göra en kartläggning av
              situationen i länder drabbade av barnsexturism.
            </item>
            <item xml:id="i-BEsSb6feySRp1xhQRcN8j9">
              Anta en europeisk stadga, inspirerad av Ecpats uppförandekod
              för resebranschen mot barnsexturism, även riktad till annan yrkespersonal.
            </item>
            <item xml:id="i-Rfex5N52JWNf6jBsgWnbEo">
              Initiera ett samarbete mellan medlemsstaternas ambassader i länder
              drabbade av barnsexturism, tillsammans med lokala myndigheter
              och enskilda organisationer (NGO:er) på platsen.
            </item>
          </list>
          <p xml:id="i-Sb6d71ViTmceZNka6cr2aX">
            Det franska initiativet angående barnsexturism bör besvaras positivt,
            och den svenska regeringen bör agera aktivt inom alla berörda
            ministerrådskonstellationer inom EU för att kraftfulla åtgärder
            mot barnsexturism vidtas. Detta bör riksdagen som sin mening ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-KteVrRamdnrj43BA439zzw" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-Y5SH99Y982qiLmw3uhsG9u" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-8GL8SyVA16kUzuADs2aZXn" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-4HMyiFe2Stg26WQgsMpehw" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-J3QDJTCBWmL13PsKMcc4tE" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
