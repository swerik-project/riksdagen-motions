<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-KrU-02689">
  <teiHeader>
    <fileDesc>
      <titleStmt>
        <title>Förstärkt antidopningsarbete</title>
        <author corresp="i-Fnk9Zpnk5sS5WYPNBLTPx3">av Pia Steensland m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2689 av Pia Steensland m.fl. (KD)</title>
          <idno type="rdwebb">H6022689</idno>
          <rs type="number">2689</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H6022689/text</ref>
          <ref type="dokument_url_html">http://data.riksdagen.se/dokument/H6022689</ref>
          <ref type="dokumentstatus_url_xml">http://data.riksdagen.se/dokumentstatus/H6022689</ref>
          <ref type="docx">http://data.riksdagen.se/fil/9887A56D-9D8B-48C6-8EE1-567C02439C3A</ref>
          <ref type="pdf">http://data.riksdagen.se/fil/BDDE872F-6FAD-492C-8D73-BAFF4277CEFA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-HjPigHCUUbP6JJ2YrjUvgj</idno>
            <name>Michael Anefur</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-9neWeUB6rm8ST1aH5Er8wM</idno>
            <name>Jimmy Loord</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-65SbppY5pq2yLfXugaiAWT" type="signed"/>
        <correspContext corresp="i-65SbppY5pq2yLfXugaiAWT">
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-KHxTD13x4T7QRobXtjMm4K"/>
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-HjPigHCUUbP6JJ2YrjUvgj"/>
          <note type="signatory" corresp="i-9kL7gDrzsvgPervhw6VVyb"/>
          <note type="signatory" corresp="i-9neWeUB6rm8ST1aH5Er8wM"/>
        </correspContext>
        <correspAction type="submitted" xml:id="i-Ps7ZBF3CsVmyC5VbBgEhwU">
          <date when="2018-11-30"/>
          <time when="12:59:51"/>
        </correspAction>
        <correspAction type="reviewed" xml:id="i-VG7UDwcG8cG5rHDpvaKZKY">
          <date when="2018-11-30"/>
          <time when="13:25:27"/>
        </correspAction>
        <correspAction type="referred" xml:id="i-BjR1R8KvUAhQhFC8RzMHq8">
          <date when="2018-12-05"/>
        </correspAction>
        <correspAction type="assigned" xml:id="i-CFERAc9CUuydEFTovXaSP5">
          <date when="2019-06-17"/>
          <time when="15:24:16"/>
        </correspAction>
        <correspContext corresp="i-CFERAc9CUuydEFTovXaSP5">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-3wg9u1vL8EMazAh6Q6D8YS"/>
        <correspContext corresp="i-3wg9u1vL8EMazAh6Q6D8YS">
          <ref type="uppgift">2018/19:JuU10</ref>
          <ref type="ref_dok_id">H601JuU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU10</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LK6g2kAiNoUUg1LobGnMHM"/>
        <correspContext corresp="i-LK6g2kAiNoUUg1LobGnMHM">
          <ref type="uppgift">2018/19:MJU12</ref>
          <ref type="ref_dok_id">H601MJU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">MJU12</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-PgNkzeUuvu2L4iffga4VdP"/>
        <correspContext corresp="i-PgNkzeUuvu2L4iffga4VdP">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9fpoP3hxhDq4j7G7DDw6Ng"/>
        <correspContext corresp="i-9fpoP3hxhDq4j7G7DDw6Ng">
          <ref type="uppgift">2018/19:KrU10</ref>
          <ref type="ref_dok_id">H601KrU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU10</ref>
          <ref type="ref_dok_titel">Idrott och friluftsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:2689 av Pia Steensland m.fl. (KD) Förstärkt antidopningsarbete</div>
      </div>
      <div type="motBody">
        <div type="motProposal" subtype="förslag">
          <head xml:id="i-8o36ciSZzRk61T6soihPKH">
            Förslag till riksdagsbeslut
          </head>
          <list style="ol">
            <item xml:id="i-Vpk6nk6jWU5BfWW2vM3HiU">
              Riksdagen ställer sig bakom det som anförs i motionen om att
              verka för att Sveriges antidopningsorganisation blir helt fristående
              och organisatoriskt oberoende från Riksidrottsförbundet och tillkännager
              detta för regeringen.
            </item>
            <item xml:id="i-WJyAQj8ZjJpErmNxt5ygvh">
              Riksdagen ställer sig bakom det som anförs i motionen om att
              stärka det nationella förebyggande antidopningsarbetet och tillkännager
              detta för regeringen.
            </item>
            <item xml:id="i-AnETfDST9kEivgMZfjuHxQ">
              Riksdagen ställer sig bakom det som anförs i motionen om att
              utreda förutsättningarna för att införa en antidopningslicensiering
              av gym enligt dansk modell och tillkännager detta för regeringen.
            </item>
            <item xml:id="i-ScJVQbktS6CLDntkCHSAQ9">
              Riksdagen ställer sig bakom det som anförs i motionen om att
              utreda förutsättningarna för att rättsvårdande myndigheter ska
              kunna koordinera spaning på nätet för att kartlägga försäljningen
              av dopningspreparat och tillkännager detta för regeringen.
            </item>
            <item xml:id="i-QeUmTTC7LoxFpGaz7q6ypU">
              Riksdagen ställer sig bakom det som anförs i motionen om att
              följa upp arbetet med införandet av ett nationellt kompetenscentrum
              för vård av dopningsskador och tillkännager detta för regeringen.
            </item>
            <item xml:id="i-4QVngbJQTNkQ38CYANgHQR">
              Riksdagen ställer sig bakom det som anförs i motionen om att
              även Livsmedelsverket ska kunna ta beslut om saluförbud mot hälsovådliga
              kosttillskott när det rör sig om produkter som är nationellt tillgängliga,
              och detta tillkännager riksdagen för regeringen.
            </item>
            <item xml:id="i-GyAA4oiTonxFnUJkiUgYvk">
              Riksdagen ställer sig bakom det som anförs i motionen om att
              ställa krav på tillverkare och distributörer av kosttillskott
              att anmäla sina produkter till Livsmedelsverket innan de når marknaden,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-NoYXJRvtXfv2nGRqRrUEhv">
            Vikten av en transparent och oberoende anti-dopingverksamhet
          </head>
          <p xml:id="i-2GxyT7WRv5PWn3rG4Q9M9W">
            Antidopningsarbetets huvudsyfte är att skydda de rena idrottsutövarna
            och säkerställa deras rätt att delta och tävla i en idrott som
            är fri från dopning. Sverige har historiskt sett varit tongivande
            i antidopningsarbetet – inte minst genom Arne Ljungqvist som 1999
            var med och grundade Wada (World Anti-Doping Agency), den världsomspännande
            organisation som har ansvaret inom idrotten att utarbeta dopningslistan
            över förbjudna preparat och metoder. En avgörande faktor för att
            säkra ett framgångsrikt antidopnings­arbete är att Wada och nationella
            antidopningsorganisationernas (Nado, National Anti-Doping Organizations)
            arbete genomsyras av transparens och organisatoriskt oberoende.
            Wada består organisatoriskt till 50 % (18 ledamöter) av politiskt
            tillsatta representanter som är utsedda av regeringarna i de fem
            olympiska regionerna och till 50 % av representanter utsedda av
            den internationella olympiska kommittén (IOK).
          </p>
          <p xml:id="i-7mGCHrXtmCZ58DBHoWgzUC">
            Under 2015/2016 avslöjade den så kallade MacLaren-rapporten att
            det pågått omfattande och systematisk rysk dopning inför och under
            sommar-OS 2012, friidrotts-VM 2013, vinter-OS 2014 och sim-VM
            2015. Avslöjandet ledde till att Wada fastställde att Ryssland
            inte efterlevde World Anti-Doping Code (The Code)
            <ref target="i-A9CLB1oNCaCrwL9GssWwXh">
              [1]
            </ref>
            och stängde av det ryska dopningslaboratoriet och den ryska antidopningsorganisationen
            Rusada, vilket bland annat medförde att de inte längre fick testa
            sina egna utövare. Ryska idrotts­utövare förbjöds att tävla i
            internationella event. Wada presenterade en rad krav som skulle
            uppfyllas för att Ryssland återigen skulle anses uppfylla kriterierna
            för The Code.
            <ref target="i-LYdmNsLsDLNmA3Vzcwr1HA">
              [2]
            </ref>
            Ett av kraven var att Rysslands antidopningsorganisation Rusada
            skulle ge ett officiellt erkännande av innehållet i MacLaren-rapporten.
            Men trots att Rusada inte hade uppfyllt samtliga krav tog Wada
            i slutet av september 2018 det kontroversiella beslutet att upphäva
            sitt tidigare beslut och välkomnade Rusada tillbaka.
          </p>
          <p xml:id="i-BtGGMkEk9dFdC6psURHZzz">
            Med anledning av MacLaren-rapporten och Wadas efterföljande agerande
            har den internationella debatten om behovet av ett reformerat
            och förstärkt antidopningarbete aktualiserats. Kritiken emot Wada
            grundar sig i att organisationer (exempelvis IOK) som kan anses
            jäviga gentemot syftet med Wadas verksamhet har representanter
            i den operativa ledningen och därmed stort inflytande inte bara
            över antidopningarbetet utan även över Wadas agerande i känsliga
            frågor, som exempelvis upptäckandet av systematisk dopning i vissa
            länder.
          </p>
          <p xml:id="i-Mr1DvfKeL2c4wEuAesx2ks">
            I augusti 2016 signerade Svensk Antidoping tillsammans med 16
            andra länders Nado uppropet Copenhagen Reform Proposal.
            <ref target="i-TYUjzs43oK37T2p9FtKYQt">
              [3]
            </ref>
            Det är ett åtgärdsprogram med fokus på oberoende, transparens
            och en organisation som syftar till att reformera Wada och återupprätta
            idrottsutövarnas förtroende för antidopningsarbetet och rätten
            att tävla i en idrott som är ren ifrån doping. Wadas brist på
            handlingskraft och agerande trots det föreslagna åtgärdsprogrammet
            och påtryckningar av många länders Nado ledde till att idrottsutövare
            själva gjorde ytterligare ett upprop (The Alternative
            <ref target="i-WtbJBapmTqZnMDtFe6xPv3">
              [4]
            </ref>
            ) i oktober 2018. I likhet med Copenhagen Reform Proposal gav
            idrottsutövarna reformförslag i syfte att upprätta en internationell
            oberoende antidopningsorganisation. Förslagen berör bland annat
            beslutsprocesser, tillsättning av styrelse och kommittéer samt
            att förbättrings­arbetet genomförs med ökad öppenhet och transparens.
            För att ge idrottsutövarnas upprop stöd, samlades ledare från
            Sveriges Antidoping tillsammans med 17 andra länders antidopningsledare
            i Paris i slutet av oktober 2018. Tillsammans betonade ledarna
            vikten av att skyndsamt påbörja arbetet med att reformera Wada
            för att återskapa antidopningsarbetets trovärdighet efter den
            senaste tidens händelser.
            <ref target="i-HWnUbNNP9xtP2eXvvx3RKz">
              [5]
            </ref>
          </p>
          <p xml:id="i-6afRjTbqY4HdFeD7gV8ewy">
            Med anledning av den kraftiga internationella påtryckningen för
            att skapa ett oberoende Wada är det viktigt att även se över organisationen
            av Sveriges antidop­ningsverksamhet. På Riksidrottsförbundets
            (RF) hemsida går att läsa följande: ”RF är Sveriges Nationella
            Antidopingorganisation”.
            <ref target="i-PGPAhUBKvaNEoeLjbVrcrq">
              [6]
            </ref>
            I praktiken är det organiserat så att RF-stämman med representanter
            från de olika idrottsförbunden utser ledamöter (med medicinsk
            och juridisk kompetens) i Dopingkommissionen. Dopingkommissionen
            i sin tur äger det strategiska ledarskapet för Svensk Antidoping
            och agerar bland annat åklagare vid eventuella dopningsfall.
            <ref target="i-4txu9wg47Qi3WjnHFbNTVJ">
              [7]
            </ref>
            Sverige är idag ett av få länder där den nationella antidopningsorganisationen
            fortfarande finns inom idrottsrörelsens ram.
          </p>
          <p xml:id="i-Rcc7vNcQhxFJtJvmG52B8p">
            Den svenska organisationsmodellen bedöms idag av Wada uppfylla
            kriterierna för oberoende enligt the World Anti-Doping Code och
            det är nog ingen i Sverige som betvivlar att antidopningsverksamheten
            i praktiken är oberoende och fri från påverkan av RF. Trots det
            går det inte att bortse ifrån att den svenska organisationsmodellen
            för antidopningverksamheten har vissa likheter med den internationella.
            Med anledning av påtryckningarna från såväl flera Nado som idrottsutövare
            för att skapa ett starkare organisatorisk oberoende Wada vore
            det klokt att agera proaktiv och sträva efter ett starkare oberoende
            även inom den svenska organisationen.
          </p>
          <p xml:id="i-QFabMKb7ETW1rpym9bULrT">
            Faktum är att det redan 2011 presenterades en statlig utredning
            Antidopning Sverige – En ny väg för arbetet mot dopning
            <ref target="i-HX6ixnPVTxYwUZcpXJywHJ">
              [8]
            </ref>
            som föreslog att antidopningsverksamheten inom RF borde flyttas
            utanför idrotten till en fristående nationell antidopningsorganisation
            (dvs en organisation i likhet med andra länders Nado). Förslagen
            förverkligades aldrig, men utredningen konstaterar i enlighet
            med tidigare resonemang i Norge, Danmark och andra europeiska
            länder inför införande av en Nado att det även i Sverige skulle
            kunna uppstå situationer där den svenska modellens trovärdighet
            skulle kunna ifrågasättas, exempelvis genom att en elitidrottsutövares
            misstänkta bruk av förbjudna dopnings­substanser eller metoder
            inte utreds eller bestraffas. Utredningen menar att ytterligare
            en anledning att skilja antidopningsverksamheten från RF är Europarådskonventionen
            mot dopning inom idrott som betonar att all organiserad idrott
            omfattas av konventionen – något som inte efterlevs i Sverige
            idag. En idrott som inte är ansluten till RF omfattas nämligen
            inte av någon statligt understödd antidopningsverksamhet, även
            om idrotten verkar under ett internationellt förbund som undertecknat
            Världsantidopningskoden. Det är idrotter som alltså borde ha,
            men som idag saknar en nationell antidopningsverksam­het med kontroller
            och annan verksamhet.
          </p>
          <p xml:id="i-6szYZc2AviqG2mAH4Xz4st">
            Ytterligare ett argument för införande av Nado är att Svenska
            Friidrottsförbundet 2017 lämnade in en motion till RF som uppmanade
            riksidrottsstyrelsen att skyndsamt verka för en antidopningsverksamhet,
            helt fristående och organisatoriskt oberoende från RF.
          </p>
          <p xml:id="i-8rVWdRU3NvZy7nGiJpCyBF">
            För att Sverige ska kunna upprätthålla en internationellt ledande
            position inom antidopningsarbetet och för att stödja den starka
            rörelsen bland idrottsutövare i Sverige och internationellt anser
            Kristdemokraterna därför att det är av yttersta vikt att skynd­samt
            verka för att Sveriges antidopningsorganisation blir helt fristående
            och organisa­toriskt oberoende från RF.
          </p>
          <head type="h1" xml:id="i-YVU2yUUstASR2gQU7az6h">
            Förstärkt antidopningsarbete i folkhälsoförebyggande syfte
          </head>
          <p xml:id="i-4YjDYgJGrBXUa2TQoiJky9">
            Om den svenska antidopningsverksamheten blir organisatoriskt
            oberoende från RF skulle den i likhet med verksamheten i exempelvis
            Norge och Danmark få ett bredare folkhälsoförebyggande antidopningsuppdrag.
            Idag finns det flera fristående antidop­ningsaktörer som genom
            en formaliserad samverkan skulle kunna stärka det före­byggande
            arbetet: Dessa aktörer inkluderar Prodis-nätverket (Prevention
            av dopning i Sverige), STAD (Stockholm förebygger alkohol- och
            drogproblem), Dopingjouren och Arne Ljungqvists stiftelse.
          </p>
          <p xml:id="i-VWgpQdHMpKb2Peb5ZgX3sA">
            Det finns i stora drag tre olika gruppen som använder dopningsmedel
            och det krävs olika insatser för att minska användningen av preparaten
            i de olika grupperna. Elitidrottare frestas att använda dopningsmedel
            för att förbättra den fysiska prestationen i syfte att vinna tävlingar,
            lösa viktproblem och minska smärta. Det är mot denna grupp som
            dagens Svensk Antidoping främst riktar sin verksamhet.
          </p>
          <p xml:id="i-FHmGJi1JTHSMenqSZwLEtF">
            En annan grupp dopningsanvändare består av framför allt killar
            som tränar på gym och använder anabola steroider för att snabbt
            förbättra sitt utseende och bli mer muskulösa. Denna grupp är
            till antalet större än den som ingår i gruppen med elitidrottare.
            En ny dansk retroperspektiv studie
            <ref target="i-8qvyM7jTnDJStdbfJLVZqW">
              [9]
            </ref>
            utförd på just denna grupp visar att dessa män har en signifikant
            förhöjd risk att dö en förtidig död samt att de har en förhöjd
            frekvens av sjukhusvistelser jämfört med en kontrollgrupp som
            inte brukade anabola steroider. Dessa resultat belyser vikten
            av att uppmuntra hälsosam träning och verka för att motverka frestelserna
            för att dopingmedel används exempelvis vid gym där utseende och
            en tonad kropp är de starkaste motivationsfaktorerna för träningen.
            Det svenska STAD- och Prodis-nätverket driver ett ambitiöst antidopningsarbete
            med informationskampanjer och utbildning av personal på gym.
            <ref target="i-3DwYoEWndEivzynqZYBw8Q">
              [10]
            </ref>
            Men nätverket har haft svårt att nå ut till alla gymmen. I Danmark
            är det obligatoriskt enligt lag för alla gym att med en väl synlig
            dekal ange om de jobbar med den danska antidopningsorganisationen
            eller inte. En antidopningslicensiering enligt dansk modell skulle
            troligen stärka Prodis-nätverket och öka förutsättningarna för
            ett framgångsrikt antidopningsarbete även i Sverige.
          </p>
          <p xml:id="i-PNAeXtHkegZ4HAdZGj1WyD">
            Den tredje gruppen är personer i kriminella kretsar där experimenterade
            med olika droger har visat sig kunna leda till användande av anabola
            steroider för att bli stark, aggressiv och känslokall samt för
            att öka känslan av oövervinnelighet. Handeln med dopningspreparat
            och droger sker övervägande på Internet och det finns ett stort
            antal nätshoppar där man enkelt kan köpa anabola androgena steroider.
            Vi anser därför att det är avgörande att rättsvårdande myndigheter
            såsom polis och tullmyndigheten har möjligheter att effektivt
            koordinera spaning på nätet för att kartlägga försäljningen och
            minska tillgängligheten av dopningspreparat.
          </p>
          <p xml:id="i-WXpTXcJrc3Ffbvnw9tSRii">
            För att förebygga användandet av dopningspreparat även utanför
            elitidrotten är det nödvändigt att sprida kunskap om dopningspreparatens
            negativa effekter. Genom ett bredare folkhälsoförebyggande uppdrag
            skulle den svenska antidopningsverksamheten tillsammans med universitet
            och högskolor kunna bidra till att sprida kunskap som kan vara
            avgörande för att avstå från dopning när värderingar, attityder
            och grupptryck bildas, inte minst bland unga individer.
          </p>
          <head type="h1" xml:id="i-63ZhHH7qVyFFKnC5H2UXmZ">
            Ett nationellt kompetenscentrum för vård av dopningsskador
          </head>
          <p xml:id="i-5XMaS6feVQ1fQiZyhkxmZu">
            Hur många som använder eller har använt dopningsmedel är svårt
            att uppskatta. Den senaste officiella bedömningen gjordes av Missbruksutredningen,
            som uppskattade antalet frekventa användare till drygt 10 000
            användare under 2009 och 2010. Men erfarenheterna från sjukvården
            visar ett ökat missbruk av anabola steroider. Det slås fast i
            ”Dopning, översikt, vård och behandling” som är slutrapporten
            från Nationellt kompetensutvecklingsprojekt för dopningsproblematik
            (NKD) 2013–2015 som uppskattar att det finns drygt 30 000 samtida
            användare per år.
            <ref target="i-5EYkpHK1xYJPmynrNc7b1F">
              [11]
            </ref>
          </p>
          <p xml:id="i-GDm76cSdbdGW7RR9e24BYf">
            Det vanligaste dopningspreparatet är anabola androgena steroider
            som bland annat kan leda till allvarliga hälsoeffekter inklusive
            hjärtförstoring, hjärtinfarkt, depression, blodproppar, förminskade
            testiklar, impotens och bröstkörteltillväxt.
          </p>
          <p xml:id="i-WWmtBstmbbHAVQfVv1bwCR">
            Missbruksutredningen
            <ref target="i-BmZ4TjuYPf3sD7ybCUxTDE">
              [12]
            </ref>
            föreslog 2011 uppförandet av ett nationellt kompetenscenter med
            syfte att utveckla och sprida kunskap om hur vård och behandling
            vid dopnings­problematik kan utformas. Centrumet skulle ge vård
            vid de svåraste fallen av dopnings­missbruk och tjäna som stöd
            till lokalt vårdarbete runt om i landet. Slutrapporten för NKD
            är en första samlad nationell kunskapsöversikt i dopningsfrågan.
            Slutrapporten har tagit fram bakgrundsfakta för såväl diagnostisering
            som behandling. En viktig del av utredningen är förslag till medicinsk
            utredning, behandlingsinnehåll och även hur bemanningen på en
            specialistmottagning för dopningsproblematik kan se ut. Idag är
            Dopningsmottagningen i Region Örebro län Sveriges enda specialistmottagning
            som tar emot patienter från hela landet. Men slutrapporten för
            NKD visar att behovet inte kan tillgodoses av en mottagning och
            föreslår att det successivt bör finnas 5 regionala subspecialiserade
            mottagningar för vård av dopningsskador. För att säkerställa kunskapsspridning
            samt forskning och utveckling inom området såväl som att säkra
            tillgången till en god och evidensbaserad vård för dopningsskador
            är det viktigt att följa upp hur arbetet med att införa ett nationellt
            kompetenscentrum fortskrider.
          </p>
          <head type="h1" xml:id="i-Pn42e1oMP3HH1oumDPGnGG">
            Förstärkt reglering av kosttillskott
          </head>
          <p xml:id="i-F6gVV8YonYAcBWeipueNMw">
            Under de senaste åren har bruket av kosttillskott, inklusive
            sport- och bantnings­produkter, medfört ett tiotal dopningsfall
            inom svensk idrott. Att dopningsklassade substanser förekommer
            i kosttillskott är bara ett exempel på olika typer av läkemedels­liknande
            och potentiellt hälsovådliga ämnen som kan ingå i kosttillskott.
          </p>
          <p xml:id="i-BuTTcrTdz17zzgb6uempRV">
            Under hösten 2010 presenterade Malmö stad rapporten ”Livsmedelskontroll
            av kosttillskott i hälsokostbutiker mm”. Resultatet var nedslående:
            21 av de 85 granskade tillskotten var att betrakta som läkemedel
            och borde aldrig marknadsförts och sålts som kosttillskott.
          </p>
          <p xml:id="i-7aQymo9ojeGahDC6224b1z">
            Kosttillskott definieras som livsmedel och enligt dagens praxis
            är det upp till varje enskild kommun – inte Livsmedelsverket –
            att utöva tillsyn och besluta om eventuellt saluförbud mot kosttillskott.
            Det kan betyda att alla Sveriges kommuner måsta fatta samma beslut
            innan en produkt helt kan stoppas. Det är en orimlig byråkrati
            som innebär att illegala produkter kan finnas tillgängliga i grannkommunen.
            Om Livs­medelsverket centralt skulle ha befogenhet att fatta beslut
            om saluförbud mot hälsovådliga kosttillskott när det rör sig om
            produkter som är nationellt tillgängliga skulle vi mycket mer
            effektivt kunna minska tillgången av dessa produkter. Livsmedelsverket
            har tidigare betonat att det bör inrättas en nationell funktion
            för övervakning av e-handel, med fokus på kosttillskottsförsäljning
            <ref target="i-FDu23vpXwmNhEx8xBUTqX5">
              [13]
            </ref>
            ,
            <ref target="i-CMxWDz7S5kKqpQEFRox6Jv">
              [14]
            </ref>
            , men det verkar inte ha blivit verklighet.
          </p>
          <p xml:id="i-BwxDbNwZNAoHUCeb391FpK">
            Ytterligare ett sätt att skapa en tydligare reglering av kosttillskotten
            vore om tillverkare och distributörer av kosttillskott hade skyldighet
            att anmäla sina produkter till Livsmedelsverket innan de når marknaden.
          </p>
        </div>
        <div type="motSignatures">
          <list>
            <item xml:id="i-98gGkU9eiEiLBGmM7BG22J">
              Pia Steensland (KD)
            </item>
            <item xml:id="i-AKVpREPvHEAirEkkuunq85">
              Roland Utbult (KD)
            </item>
            <item xml:id="i-XvMcAT8muQPfXrH9vfgJLk">
              Acko Ankarberg Johansson (KD)
            </item>
            <item xml:id="i-NratkpQ6QHSW3DSkPuP69u">
              Michael Anefur (KD)
            </item>
            <item xml:id="i-FJUTu3efntjR9PfsUW2kNZ">
              Hans Eklind (KD)
            </item>
            <item xml:id="i-ATsYxYCKQg1MoxnDXvNkYn">
              Jimmy Loord (KD)
            </item>
          </list>
        </div>
        <div type="motNotes">
          <noteGrp>
            <note xml:id="i-A9CLB1oNCaCrwL9GssWwXh">
              [1] https://www.wada-ama.org/en/what-we-do/the-code.
            </note>
            <note xml:id="i-LYdmNsLsDLNmA3Vzcwr1HA">
              [2] https://www.wada-ama.org/sites/default/files/2017-08-02_rusada_roadmaptocompliance_en.pdf.
            </note>
            <note xml:id="i-TYUjzs43oK37T2p9FtKYQt">
              [3] http://www.inado.org/fileadmin/user_upload/Special_NADO_Summit_Reform_Proposals.pdf.
            </note>
            <note xml:id="i-WtbJBapmTqZnMDtFe6xPv3">
              [4] http://athletesforcleansport.com/wp-content/uploads/2018/10/The-Alternative-Reforming-WADAs-Governance-for-a-new-Anti-Doping-Age.pdf.
            </note>
            <note xml:id="i-HWnUbNNP9xtP2eXvvx3RKz">
              [5] https://www.rf.se/Allanyheter/sverigevarnardeaktivaochkravertillsammansmed16andralanderettreformarbeteavwada/?fbclid=IwAR3mUAiUgglsRuNtS62ZkxBBipoQKgyEiLly1WHkNp4BQvdedwQ3WygLY14.
            </note>
            <note xml:id="i-PGPAhUBKvaNEoeLjbVrcrq">
              [6] https://www.rf.se/Antidoping/.
            </note>
            <note xml:id="i-4txu9wg47Qi3WjnHFbNTVJ">
              [7] https://www.rf.se/Antidoping/Antidopingarbetet/vemgorvad/.
            </note>
            <note xml:id="i-HX6ixnPVTxYwUZcpXJywHJ">
              [8] SOU 2011:10.
            </note>
            <note xml:id="i-8qvyM7jTnDJStdbfJLVZqW">
              [9] Horwitz et al, 2018, Journal of Internal Medicine, Health
              consequences of androgenic anabolic steroid use.
            </note>
            <note xml:id="i-3DwYoEWndEivzynqZYBw8Q">
              [10] STAD, Utvärdering av 100 % ren hårdträning – en metod för
              att förebygga dopning på gym, 2018, Rapport nr 63.
            </note>
            <note xml:id="i-5EYkpHK1xYJPmynrNc7b1F">
              [11] Dopning Översikt, vård och behandling samt idéskiss till
              ett nationellt kompetenscentrum, Slutrapport för kompetensutvecklingsprojekt
              för dopningsproblematik (NKD) 2013–2015.
            </note>
            <note xml:id="i-BmZ4TjuYPf3sD7ybCUxTDE">
              [12] SOU 2011:35.
            </note>
            <note xml:id="i-FDu23vpXwmNhEx8xBUTqX5">
              [13] https://www.livsmedelsverket.se/globalassets/publikationsdatabas/rapporter/2016/rapport-regeringsuppdrag-e-handel.pdf.
            </note>
            <note xml:id="i-CMxWDz7S5kKqpQEFRox6Jv">
              [14] https://www.livsmedelsverket.se/globalassets/om-oss/press/nyheter/slutlig-rapport-ett-nationellt-varningssystem-om-livsmedel.pdf,
              sid 23.
            </note>
          </noteGrp>
        </div>
      </div>
    </body>
  </text>
</TEI>
