<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__78/mot_1969__ak__78-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motion i Andra kammaren, nr 78 år 1969
          </p>
          <p>
            Nr 78
          </p>
          <p>
            Av herr Andersson i Örebro m. fl., i anledning av Kungl. Maj:ts
            framställning om anslag till Efterutbildning inom Jjustitiedepartementets
            verksamhetsområde.
          </p>
          <p>
            (Lika lydande med motion nr 68 i Första kammaren)
          </p>
          <p>
            Genom nämndemannainstitutionen vid våra underrätter har svenskt
            rättsväsendet tillförsäkrats ett lekmannainflytande av stort värde.
            Även om nämndemännen för att fylla sin funktion inte behöver någon
            speciell utbildning, har dock på många håll nämndemännen själva
            av intresse för uppgiften sökt vidga sina insikter i hur det svenska
            rättsväsen- det fungerar. Detta intresse har tagit sig uttryck
            i bildandet av nämnde- mannaföreningar, anordnande av föreläsningar
            och konferenser samt stu- dieresor till anstalter inom kriminalvården
            och andra institutioner för rehabilitering. Nämndemännen har på
            detta sätt kunnat skaffa sig dels en orientering om svenskt rättsväsende
            och den anda som präglar vår lagstift- ning, dels också en inblick
            i de verkningar olika brottspåföljder får för kriminalvårdens
            klientel. En sådan verksamhet bland nämndemännen måste anses vara
            till gagn då det gäller att ge lekmannainflytandet i vårt rättsväsende
            ett sakligt och meningsfullt innehåll. Nämndemannaföreningarna
            i städer med rådhusrätt har tidigare för sin verksamhet kunnat
            påräkna visst ekonomiskt stöd från rätten. Sålunda har varje år
            bidrag kunnat erhållas för dagersättning och resor för nämnde-
            män i samband med anordnandet av studiebesök eller konferens.
            Genom rådhusrätternas förstatligande har denna möjlighet till
            ekonomiskt bistånd försvunnit. Det finns inte längre möjlighet
            för nämndemän att vid något tillfälle erhålla bidrag till studieresa
            eller deltagande i kurs. Varje sådan aktivitet får den intresserade
            nämndemannen bekosta helt av egna medel. Förstatligandet av rådhusrätterna
            bör inte medföra att denna givande verksamhet bland nämndemännen
            brytes. Det torde tvärtom vara angeläget att sådana intressen,
            som otvivelaktigt är till nytta för lekmannainflytan- det i rätten,
            lämnas stöd och uppmuntran. Några stora summor torde inte erfordras
            för detta ändamål, utan mycket bör kunna göras för att fullfölja
            och utbygga denna verksamhet, som redan påbörjats, genom att rätt
            blyg- samma belopp ställes till hovrätternas förfogande för ändamålet.
            Frågan om ekonomiskt stöd till nämndemannaföreningarnas verksamhet
            har vid flera tillfällen varit föremål för motioner i riksdagen.
            I statsutskot-
          </p>
          <pb facs="riksdagen-motions-pdf/data/1969/mot_1969__ak__78/mot_1969__ak__78-002.pdf"/>
          <p>
            Motion i Andra kammaren, nr 78 år 1969 15
          </p>
          <p>
            tets utlåtande nr 2 år 1967 uttalade utskottet i sitt yttrande
            över motionerna 1: 288 och II: 355: ”Något särskilt ekonomiskt
            stöd av statsmedel till nämn- demäns studieverksamhet finns ej.
            Utskottet förutsätter — i huvudsaklig överensstämmelse med vad
            utskottet tidigare uttalat i liknande samman- hang (SU 1962:2,
            s. 18 och SU 1963:2, s. 13) — att Kungl. Maj:t tar erforderliga
            initiativ i den mån särskild informationsverksamhet för nämn-
            demännen bedöms böra ske. Utskottet vill framhålla värdet av att
            nämnde- männen bl. a. genom anstaltsbesök bibringas kännedom om
            olika påföljders innebörd.” I årets statsverksproposition begäres
            under andra huvudtiteln punkt A 10 Efterutbildning inom justitiedepartementets
            verksamhetsområde ett reser- vationsanslag på 500 000 kr. På anslaget
            finns tidigare en reservation på 313 292 kr. Från anslaget bestrids
            kostnader för kurser och annan upplysningsverk- samhet för personal
            inom justitiedepartementets verksamhetsområde. även om kursverksamheten
            för andra ändamål såsom anföres i statsverkspropo- sitionen kommer
            att avsevärt utvidgas, torde det begärda anslaget vara tillräckligt
            för att därav skall kunna utgå bidrag även till nämndemanna- föreningarnas
            kurs- och upplysningsverksamhet. Med hänvisning till det anförda
            hemställer vi, att riksdagen i skrivelse till Kungl. Maj:t måtte
            giva till känna vad i motionen anförts beträffande anslaget under
            andra huvudtiteln punkt A 10 Efterutbildning inom justi- tiedepartementets
            verksamhetsområde.
          </p>
          <p>
            Stockholm den 21 januari 1969
          </p>
          <p>
            Sven G. Andersson (fp)
          </p>
          <p>
            i Örebro
          </p>
          <p>
            Marta Lindberg (s) Erik Larsson (cp) Karin Wetterström (m)
          </p>
          <p>
            i Norderön
          </p>
        </div>
      </div>
    </body>
  </text>
</TEI>
