<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--fk--00301">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__301/mot_1969__fk__301-001.pdf"/>
      <fw xml:id="i-zLqfjv1AjmWqeM2Rk1FkB">
        6 Motion i Första kammaren, nr 301 år 1969
      </fw>
      <div xml:id="i-DMf6Uirf5gPGcqFnzoJUga" type="motHeader">
        <div xml:id="i-RvmrB7yG7z9nfSWKVjU1jZ" type="motTitle"/>
        <div xml:id="i-P5TnxQpDkG4yvj6ovv2g4d" type="motSubmissionInfo"/>
      </div>
      <div xml:id="i-CGnDfx41pi7cVPdXp41qoc" type="motBody">
        <div xml:id="i-4sBxUQqPjKupebTgcdoMyR">
          <p xml:id="i-KPC8umKUiWScrtRq7Hq3XW">
            Nr 301
          </p>
          <p xml:id="i-CDfDdaZtLqwn8J864QrJ81">
            Av herrar Björk och Dahlberg, angående datateknikens inverkan
            på den enskildes integritet.
          </p>
          <p xml:id="i-WFS4QzLUr3smQahnWoJi1g">
            (Lika lydande med motion nr 332 i Andra kammaren)
          </p>
          <p xml:id="i-9PGLARqT3WTeWE1NWyMoZ8">
            Datateknikens snabba utveckling är på väg att skapa helt nya
            problem i fråga om den enskilde medborgarens rätt till privatliv.
            Sedan gammalt har det i vårt land accepterats att olika myndigheter
            och institutioner haft rätt att insamla och registrera uppgifter,
            ofta av ömtålig, personlig natur, om enskildas förhållanden i
            syfte att skapa en bättre grundval för samhällets aktivitet på
            skiftande områden. Ur samhällets synpunkt kan möjligheten till
            databehandling av sådana uppgifter erbjuda betydande fördelar,
            eftersom uppgifterna därigenom blir snabbare och lättare åtkomliga,
            vilket underlättar sammanställningar och därmed bidrar till en
            mera systematisk handläggning och planering av de åtgärder som
            utgör motiv för uppgifternas insamling. Ur den enskildes synpunkt
            uppstår däremot problemet att inte endast myn- digheter utan i
            vissa fall även utomstående personer får förbättrad insyn i förhållanden
            som kan anses vara av privat natur. Särskilt intresse tilldrar
            sig i detta sammanhang tillkomsten av s. k. databanker, där det
            är möjligt att samla uppgifter ur personregister av de mest skiftande
            slag, liksom också de tekniska möjligheterna att automatiskt överföra
            informationer från en datamaskin till en annan. Självfallet kan
            denna utveckling framkalla farhågor för att olika myndig- heter
            erhåller alltför stort inflytande över enskilda, om det inte föreligger
            tillräckliga rättsliga och tekniska garantier mot missbruk av
            uppgifter i olika register. Väl så allvarligt är emellertid perspektivet
            att olika privata institu- tioner kan tänkas utnyttja datatekniken
            för en systematisk kartläggning av enskildas förhållanden. Syftet
            med en sådan kartläggning kan vara rent kommersiellt, men i praktiken
            kan enskilda personer och företag därmed tänkas erhålla kunskaper
            om andra enskilda i en utsträckning, som medför betydande otrygghet.
            Under 1960-talet har de nämnda problemen blivit föremål för allt
            livligare debatt i bl. a. Förenta staterna och Storbritannien.
            Olika metoder att trygga privatlivet inför datateknikens anstormning
            har därvid rekommenderats, så- som skärpt tystnadsplikt för tjänstemän
            som handlägger data om enskilda, möjligheter för enskilda att
            erhålla full insyn i de uppgifter om dem själva
          </p>
          <pb facs="riksdagen-motions-pdf/data/1969/mot_1969__fk__301/mot_1969__fk__301-002.pdf"/>
          <fw xml:id="i-J6NTij8FTsXEtV8GLVa5FU">
            Motion i Första kammaren, nr 301 år 1969 7
          </fw>
          <p xml:id="i-FnAYZnv2jKQvGXA1BqTKB3">
            som ingår i olika register hos. myndigheterna, tillskapande av
            något slags ombudsmannainstitution i syfte att beivra missbruk
            o.s.v. Debatten har givetvis utgått från de rättsliga och institutionella
            förutsättningarna i respek- tive länder. Tiden bör nu vara inne
            att även i vårt land underkasta de här redovisade problemen en
            mera systematisk prövning. De svenska statsmakterna synes vara
            medvetna om att frågekomplexet fått en tilltagande aktualitet.
            I ett inter- pellationssvar i andra kammaren den 8 december 1967
            till herr Hugosson angående kommersiellt utnyttjande av bostadsförmedlingars
            register yttrade sålunda justitieministern bl. a.:
          </p>
          <p xml:id="i-DaBujpa8Wg6tkLtWxTyVjZ">
            Den tekniska utvecklingen har medfört att det har skapats tidigare
            oanade möjlig- heter att uttaga och sammanställa data ur olika
            register. Eftersom några register, som nu är offentliga, innehåller
            uppgifter om enskilda av personlig art, kan en sam- manställning
            av sådana uppgifter, om den missbrukas, blotta enskilda människors
            privatliv på ett sätt som inte kan accepteras. Den av mig förra
            året tillkallade integri- tetsskyddskommittén kommer att i sitt
            arbete uppmärksamma de olika problem som den moderna tekniken
            kan ge upphov till på personrättens område.
          </p>
          <p xml:id="i-CbzVeQu3SSGYTFtAskuoau">
            Det kan sålunda förefalla som om utredningsbehovet på detta område
            redan vore tillgodosett. Direktiven till integritetsskyddskommittén
            innehåller emellertid ingen hänvisning till de problem som datateknikens
            utveckling kan tänkas medföra på personrättens område. De nya
            tekniska metoder, som beröres i direktiven, avser ljudöverföring,
            ljudupptagning och fotografering. Utöver en omfattande redovisning
            av problematiken på dessa speciella om- råden sägs det helt allmänt
            att de sakkunniga bör vara oförhindrade att ta upp även andra
            frågor om en förstärkning av integritetsskyddet på person- rättens
            område, särskilt i den mån frågorna har samband med den utveckling
            på teknikens område, som föranlett utredningsuppdraget. Kommittén
            kan sålunda vid sitt tillsättande inte ha varit medveten om att
            den förväntades behandla även datateknikens inverkan på problem
            i personrätten. Under alla förhållanden är integritetsskyddskommitténs
            huvuduppdrag av så omfattande och komplicerad karaktär, att en
            prövning av frågor kring datatekniken kan befaras bli avsevärt
            fördröjd. Samtidigt är datatekniken på utomordentligt snabb frammarsch
            inom svensk administration. Skäl synes sålunda föreligga för riksdagen
            att understryka den redovisade utredningsproblematikens ak- tualitet.
            Om det befinns lämpligt att integritetsskyddskommittén utöver
            de uppgif- ter, som den hittills koncentrerat sig på, även bör
            behandla den datatekniska utvecklingens inverkan på privatlivets
            helgd, synes det i varje fall lämpligt att kommittén erhåller
            tilläggsdirektiv härom. Det kan å andra sidan hävdas att de problem
            som datatekniken aktualiserar är av delvis annan karaktär än problem
            sammanhängande med nya tekniska metoder för ljudöverföring, ljudupptagning
            och fotografering. I viss utsträckning synes problemen kring databanker
            och dataöverföring ha särskilt nära samband med sekretesslag-
          </p>
          <pb facs="riksdagen-motions-pdf/data/1969/mot_1969__fk__301/mot_1969__fk__301-003.pdf"/>
          <fw xml:id="i-XSBruSp1BAvtgbnfMm2Khc">
            8 Motion i Första kammaren, nr 301 år 1969
          </fw>
          <p xml:id="i-4WjUGfzmKeCSZxNcRKv3kC">
            stiftningen. Det är också ett område där särskild teknisk expertis
            är erforder- lig. Det förtjänar sålunda att noga prövas i vilka
            former ett utredningsarbete på detta område bör bedrivas. Med
            hänvisning till det ovan anförda hemställes, att riksdagen i skrivelse
            till Kungl. Maj:t måtte anhålla att de problem som datateknikens
            utveckling medför i fråga om den enskildes integritet göres till
            föremål för utredning genom tilläggsdirektiv till integritetsskyddskommittén
            eller i annan lämplig form.
          </p>
          <p xml:id="i-6K3hWTKzDpUJ8YNnRgVUL6" type="date">
            Stockholm den 22 januari 1969
          </p>
          <div xml:id="i-4EueQfmynpN9BkPpUQuC7W" type="signatureBlock">
            <p xml:id="i-PT2iXwXdYFa2oWeFPvPWXV" who="i-MeXvsK7yXnvLwkvhiu6BrW" type="signature">
              Kaj Björk (s)
            </p>
            <p xml:id="i-ETeMyZ1A1GJzwKrUxtA5vK" who="i-2cLoxXq5VAxu3RYfzsD3qx" type="signature">
              Thure Dahlberg (s)
            </p>
          </div>
        </div>
      </div>
    </body>
  </text>
</TEI>
