<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-01492">
  <teiHeader>
    <fileDesc>
      <titleStmt>
        <title>Den brittiska modellen för arbetet mot tvångsäktenskap</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1492 av Désirée Pethrus (KD)</title>
          <idno type="rdwebb">H3021492</idno>
          <rs type="number">1492</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3021492/text</ref>
          <ref type="dokument_url_html">http://data.riksdagen.se/dokument/H3021492</ref>
          <ref type="dokumentstatus_url_xml">http://data.riksdagen.se/dokumentstatus/H3021492</ref>
          <ref type="docx">http://data.riksdagen.se/fil/C568E104-C6B8-4969-990B-B1D0F407A996</ref>
          <ref type="pdf">http://data.riksdagen.se/fil/3FA7AEAC-21D7-4971-9A7A-27D1797D719B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Abqi4bcfZaVnAQK9p6WUau" type="signed"/>
        <correspContext corresp="i-Abqi4bcfZaVnAQK9p6WUau">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction type="submitted" xml:id="i-AwUvXJVpVzNh6vj9Zm2XC1">
          <date when="2015-10-05"/>
          <time when="15:20:57"/>
        </correspAction>
        <correspAction type="referred" xml:id="i-JqGm173gxPvDnkgDkk5Fw1">
          <date when="2015-10-13"/>
        </correspAction>
        <correspAction type="assigned" xml:id="i-FFdXhGB2skG42UdYKfy7C">
          <date when="2016-09-06"/>
          <time when="18:16:10"/>
        </correspAction>
        <correspContext corresp="i-FFdXhGB2skG42UdYKfy7C">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-3vBJ6sTA2fio61BxDYEk19"/>
        <correspContext corresp="i-3vBJ6sTA2fio61BxDYEk19">
          <ref type="uppgift">2015/16:JuU20</ref>
          <ref type="ref_dok_id">H301JuU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU20</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:1492 av Désirée Pethrus (KD) Den brittiska modellen för arbetet mot tvångsäktenskap</div>
      </div>
      <div type="motBody">
        <div type="motProposal" subtype="förslag">
          <head xml:id="i-RBM86SSh6QZe8D9TuGKYUy">
            Förslag till riksdagsbeslut
          </head>
          <list style="ol">
            <item xml:id="i-WMGCmgTj3sU4yiR8VC7WUQ">
              Riksdagen ställer sig bakom det som anförs i motionen om en utredning
              för att se över om Sverige kan ta efter det arbete som görs av
              den brittiska enheten Forced Marriage Units för att förhindra
              att flickor/kvinnor utsätts för tvångsgifte och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-6FhCJBqykVGNE7mE1KNtgf">
            Motivering
          </head>
          <p xml:id="i-XRPU729QKfrindn1c73ZN8">
            Arbetet mot hedersrelaterat våld och förtryck, bekämpandet av
            tvångs- och barnäktenskap är angeläget och kräver aktiva åtgärder
            från samhället. Rätten att fritt ingå äktenskap och bilda familj
            slås fast i artikel 16 i FN:s allmänna förklaring om de mänskliga
            rättigheterna. Ingen ska behöva utsättas för att tvingas att gifta
            sig. För de flickor som trots det varje år förs bort för att giftas
            utomlands måste det finnas hjälp att få. Därför behövs en utredning
            som ser över hur Sverige ska kunna ta hem bortförda barn som gifts
            bort eller riskerar tvångsgifte, som vanligtvis äger rum i föräldrarnas
            tidigare hemland. I Storbritannien finns ett sådant arbete – Forced
            Marriage Unit – och detta borde kunna stå som förebild.
          </p>
          <p xml:id="i-8WbPGmUAzsKTwxdmf3C8QT">
            Ungdomsstyrelsen (nuvarande Myndigheten för ungdoms- och civilsamhällesfrågor)
            fick i regeringsuppdrag 2008 att kartlägga hedersrelaterat våld
            och förekomsten av arrangerade äktenskap mot en parts vilja. Kartläggningen
            visade att ca 70 000 ungdomar mellan 16 och 25 år i Sverige upplever
            att de inte har möjlighet att fritt välja vem de ska gifta sig
            med. Av dem är det sedan 8 500 som ofta oroar sig över sin livssituation.
          </p>
          <p xml:id="i-7EqxBymx1tbaLo6dfVqHK5">
            Ungdomsstyrelsen skulle ta sin utgångspunkt i de kunskaper och
            erfarenheter som gjorts både inom forskning och i praktisk erfarenhet.
            Under 2000-talet har problematiken kring tvångsäktenskap utretts
            vid flera tillfällen i Storbritannien och ansvaret har legat på
            the Home Office. Det är en statlig myndighet som ansvarar för
            immigration, antiterrorism och polis.
          </p>
          <p xml:id="i-VdyjXNY3DJWsKEUSV8KUQe">
            Alliansregeringen skärpte den 1 juli 2014 lagstiftningen för
            att stärka skyddet mot tvångs- och barnäktenskap. Brotten äktenskapstvång
            och vilseledande till tvångsäktenskapsresa infördes i lag. Möjligheten
            för omyndiga att få tillstånd att ingå äktenskap togs bort utom
            i mycket särskilda fall då det skulle vara till men för kvinnan
            att erkänna ett tidigare ingånget äktenskap som i exempelvis arvsrättsfrågor.
            Brottet äktenskapstvång innebär att det blir straffbart att förmå
            någon att gifta sig genom att utnyttja personens utsatthet. Det
            innebär i praktiken att även press från föräldrar eller släktingar
            kommer att omfattas av strafflagstiftningen. Äktenskapstvång kan
            ge ett fängelsestraff på högst fyra år. Även förberedande gärningar
            kriminaliserades. Det sker dels genom att försök eller förberedelse
            till äktenskapstvång blir straffbar, dels genom vilseledande till
            tvångäktenskapsresa införs. Utländska barnäktenskap, tvångsäktenskap
            och s.k. fullmaktsäktenskap kan bara erkännas då det finns synnerliga
            skäl.
          </p>
          <p xml:id="i-DJyn8z8EJUqbMmZWAjWURK">
            Trots detta finns stor risk att flickor kommer att giftas bort
            utomlands. Och många flickor känner sig desperata. De ringer svenska
            konsulat eller ambassader men oftast ges ingen hjälp via dem utan
            det sker ofta genom frivilligorganisationer som organiserar fritagningar
            av flickorna. Men för de flesta flickor finns ingen hjälp att
            få. Det är dock annorlunda för de brittiska flickorna, där staten
            ger ett utökat stöd via Forced Marriage Unit.
          </p>
          <p xml:id="i-Sk1UGKw9WV7GgjGAYqhZXw">
            Personal på skolor, sjukhus, polismyndigheter och socialkontor
            måste bli bättre på att känna igen signaler och behöver utbildas
            i vad som krävs för att med auktoritet kunna ingripa vid behov.
            Myndighetssamverkan är nödvändig för att förebygga och hjälpa
            flickor och pojkar i riskzonen för barn- och tvångsäktenskap och
            hjälpa dem som blivit bortförda.
          </p>
          <p xml:id="i-BJiYHUULfyjbkMwEWRRCrB">
            Idag finns i Storbritannien ett nationellt kompetensteam, the
            Forced Marriage Unit (FMU), som har kommit till på initiativ från
            Storbritanniens Foreign and Commonwelth Office och the Home Office.
            De hanterar ca 400 ärenden per år och i flera av dessa fall har
            unga flickor förts utomlands för att giftas bort. FMU assisterar
            och skyddar de offer som förts utomlands även om de har dubbelt
            medborgarskap.
          </p>
          <p xml:id="i-Y7udDiLu1NidWZJtp8WQU1">
            Forced Marriage Unit (FMU) har inrättats i syfte att få hem bortförda
            barn. Enheten fungerar både i Storbritannien och utomlands och
            syftar till att stärka möjligheterna att få hem flickorna. Det
            finns en hjälplinje som är bemannad dygnet runt. Där ger man råd
            och stöd till offer för tvångsäktenskap samt till yrkesverksamma
            som arbetar med ärenden. Biståndet varierar från enkla säkerhetsanvisningar
            till att förhindra flickans tilltänkta makes flytt till Storbritannien
            och i extrema fall rädda offer som hålls mot sin vilja utomlands.
            Det arbete de gör i Storbritannien skulle kunna stå som modell
            för liknande arbete även i Sverige.
          </p>
          <p xml:id="i-Dd2C9tQMEZHZ6yqEDCqSVn">
            Regeringen bör tillsätta en utredning i syfte att se över om
            Sverige kan ta efter det arbete som görs i det brittiska Forced
            Marriage Units i syfte att förhindra att flickor/kvinnor utsätts
            för tvångsgifte. Och regeringen bör samtidigt utreda förutsättningarna
            att inrätta en nationell hjälplinje dit anhöriga, personal och
            enskilda kan ringa för att få rådgivning och stöd. Därutöver behöver
            personal i skola, polis och socialtjänst utökad utbildning på
            området, så vi tidigt kan ingripa för att förhindra att flickor
            förs bort för tvångsgifte.
          </p>
        </div>
        <div type="motSignatures">
          <list>
            <item xml:id="i-NMVMMytisueZ38BRanq9rD" who="i-BaBRFz7sgjhbuqYiz8u7vt">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
