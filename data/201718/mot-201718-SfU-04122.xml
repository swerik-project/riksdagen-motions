<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SfU-04122">
  <teiHeader>
    <fileDesc>
      <titleStmt>
        <title>med anledning av prop. 2017/18:190 Reformerade stöd till personer med funktionsnedsättning</title>
        <author corresp="i-QQYotqFjTJA7EiQZc1Wmzs">av Emma Carlsson Löfdahl m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4122 av Emma Carlsson Löfdahl m.fl. (L)</title>
          <idno type="rdwebb">H5024122</idno>
          <rs type="number">4122</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H5024122/text</ref>
          <ref type="dokument_url_html">http://data.riksdagen.se/dokument/H5024122</ref>
          <ref type="dokumentstatus_url_xml">http://data.riksdagen.se/dokumentstatus/H5024122</ref>
          <ref type="docx">http://data.riksdagen.se/fil/3F4779BD-066F-451A-B133-3C7618B5B202</ref>
          <ref type="pdf">http://data.riksdagen.se/fil/6A0B9CBF-0651-4981-839A-C22194D77777</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-NYCnxgHM3mXapATaUmGoHg" type="basedOn"/>
        <correspContext corresp="i-NYCnxgHM3mXapATaUmGoHg">
          <ref>Proposition 2017/18:190</ref>
        </correspContext>
        <correspAction xml:id="i-BR1yu1pUWWvMG4DdpXZRVh" type="signed"/>
        <correspContext corresp="i-BR1yu1pUWWvMG4DdpXZRVh">
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-6MxVpB3tkoVLKaiDE5frM2" type="submitted">
          <date when="2018-04-11"/>
          <time when="16:44:17"/>
        </correspAction>
        <correspAction xml:id="i-Hc57Ef9qYWvMrPAD8G5LLp" type="dismissed">
          <date when="2018-04-12"/>
        </correspAction>
        <correspAction xml:id="i-Cy3oVE5tEYx7PZqmvdhDsN" type="reviewed">
          <date when="2018-04-12"/>
          <time when="16:39:30"/>
        </correspAction>
        <correspAction xml:id="i-8SFZRcKPysPWYs8nZ2U1Wp" type="referred">
          <date when="2018-04-13"/>
        </correspAction>
        <correspAction xml:id="i-Xs6PmXDb22ZTP6fzJyRfec" type="assigned">
          <date when="2018-06-13"/>
          <time when="16:47:36"/>
        </correspAction>
        <correspContext corresp="i-Xs6PmXDb22ZTP6fzJyRfec">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-Je84i4GYzxBXCVHUNe4iC5" type="behandlas_i"/>
        <correspContext corresp="i-Je84i4GYzxBXCVHUNe4iC5">
          <ref type="uppgift">2017/18:SfU23</ref>
          <ref type="ref_dok_id">H501SfU23</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU23</ref>
          <ref type="ref_dok_titel">Reformerade stöd till personer med funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:4122 av Emma Carlsson Löfdahl m.fl.
          (L) med anledning av prop. 2017/18:190 Reformerade stöd till personer
          med funktionsnedsättning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-HvryEmtzLCdrERouXWyjpW">
            Förslag till riksdagsbeslut
          </head>
          <list style="ol">
            <item xml:id="i-7T9PeyxNVphz48zHDrcZgP">
              Riksdagen ställer sig bakom det som anförs i motionen om att
              merkostnadsersättning bör kunna ges för hjälp i den dagliga livsföringen
              även om ingen fakturerbar tjänst utförts och tillkännager detta
              för regeringen.
            </item>
            <item xml:id="i-V3hpJxuqKJcpeyVU7pAtCB">
              Riksdagen ställer sig bakom det som anförs i motionen om att
              den övre åldersgränsen för merkostnadsersättning bör följa faktiskt
              deltagande i arbetslivet för den som arbetar efter riktåldern,
              och detta tillkännager riksdagen för regeringen.
            </item>
            <item xml:id="i-evPmyP1MeujGypC2HiFJX">
              Riksdagen ställer sig bakom det som anförs i motionen om samordning
              mellan omvårdnadsbidrag och tillfällig föräldrapenning och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-AX21AQmp5Dgqi7KJ9VenWh" type="h1">
            Motivering
          </head>
          <p xml:id="i-FcAN41Ybu1cArypcXfxBuU">
            Handikappersättning kan lämnas till vuxna med funktionsnedsättning
            som ersättning för hjälpbehov och merkostnader i övrigt, medan
            vårdbidraget utbetalas till föräldrar till barn med funktionsnedsättning
            eller sjukdom för omvårdnad och merkostnader. De båda stöden har
            sitt ursprung i blindhetsersättningen som infördes på 1930-talet.
            Sedan dess har en lång rad olika stöd och insatser tillkommit
            i funktionshinderspolitiken. Vi delar regeringens uppfattning
            att regelverket delvis är otidsenligt och behöver reformeras,
            men stöden har samtidigt en rad funktioner som behöver värnas.
          </p>
          <p xml:id="i-45yMVhzXMxYeLPBkVRXo5H">
            En av de viktigaste har över tid blivit att handikappersättningen
            och vårdbidraget fungerar som ett smörjmedel mellan andra system.
            Mellan de många olika delarna av funktionshinderspolitiken uppstår
            glapp och krockar i situationer som lagstiftaren inte förutsett,
            men som i viss mån kan överbryggas med hjälp av en merkostnadsersättning.
            Om stöden ska kunna behålla sin karaktär av smörjmedel behöver
            de vara flexibla och ge utrymme för stöd också i situationer som
            lagstiftaren inte förutsett.
          </p>
          <head xml:id="i-QfLk25dumwASripxsERgkJ" type="h2">
            Merkostnadsersättning för hjälp i den dagliga livsföringen
          </head>
          <p xml:id="i-LY93VxpLMSZaCZb9Nc5jCS">
            Merkostnadsersättning bör även fortsatt kunna användas för hjälpbehov
            utan att det för den skull finns en faktura för utförd tjänst.
            I propositionen föreslås att som merkostnad ska bara erkännas
            kostnader för behov som tillgodosetts antingen genom avgiftsbelagda
            biståndsprövade insatser som t.ex. ledsagning enligt socialtjänstlagen,
            eller genom köp av tjänster som t.ex. städning. Att bjuda en granne
            på kafé som tack för att man fått skjuts till och hjälp i affären
            ska däremot inte längre kunna anses som merkostnad.
          </p>
          <p xml:id="i-Dk2rcf7DXdNnc5NN5Fe762">
            Regeringen skriver i propositionen att väntjänster inte innebär
            någon merkostnad för den enskilde. Det är en alltför förenklad
            bild av hur väntjänster fungerar i praktiken. De allra flesta
            vänskapsrelationer bygger på ömsesidighet. Man umgås för att man
            tycker om varandra, och man turas om att hjälpa varandra med olika
            saker i vardagen – vattnar blommor när någon reser bort, skjutsar
            varandra, passar barn, utifrån varandras behov och möjligheter.
            Vänner räknar knappast timmarna, men om det alltid är den ena
            som hjälper den andra urholkas så småningom vänskapen. Den som
            på grund av en funktionsnedsättning har svårt att återgälda väntjänster
            med andra tjänster kan dock bjuda på fika, köpa en bukett blommor
            eller betala bensinpengar då och då som tack för hjälpen. Detta
            innebär dock merkostnader, jämfört med en person utan motsvarande
            funktionsnedsättning. Att fortsatt ersätta sådana (skäliga) merkostnader
            torde också vara mer samhällsekonomiskt effektivt än att fler
            personer blir helt beroende av t.ex. färdtjänst och ledsagning
            för att klara sin vardag (och ger troligen högre livskvalitet).
          </p>
          <head xml:id="i-FMnJgZU6USJqSRMtGkhVsK" type="h2">
            65-årsregeln
          </head>
          <p xml:id="i-4HCTNQ8koyHBxnhfMamDFe">
            I propositionen konstaterar regeringen att Pensionsåldersutredningen
            i sitt slutbetänkande (SOU 2013:25) anförde att åldersgränserna
            i vissa socialförsäkringsförmåner, däribland handikappersättningen,
            borde följa riktåldern för pension. I väntan på att Pensionsåldersutredningens
            betänkande bereds föreslår regeringen att merkostnadsersättning
            ska lämnas för de merkostnader som är till följd av funktionsnedsättningar
            en person fått innan hen fyllt 65.
          </p>
          <p xml:id="i-DHjLNsbzojsn5cbjsZtMHo">
            Vi delar regeringens uppfattning att det är rimligt att stöd
            som har en tydlig koppling till deltagande i arbetslivet upphör
            eller minskar vid pension. Vi konstaterar också att förslaget
            om riktålder ännu inte är berett, och har därför inte något förslag
            om någon annan åldersgräns. Dock menar vi att rätten till arbetslivsbaserade
            stöd, t.ex. merkostnadsersättningen, som grundregel bör följa
            den faktiska pensionsåldern för den som fortsatt arbetar efter
            riktåldern. Den som har en funktionsnedsättning men kan arbeta
            bör få behålla de stöd som underlättar detta.
          </p>
          <head xml:id="i-F5VYJ629xzNMi8QpWrY9Vi" type="h2">
            Samordning mellan omvårdnadsbidrag och tillfällig föräldrapenning
          </head>
          <p xml:id="i-M8BWVna1DBV6uJYWuJoLsv">
            Liberalerna har i tidigare motioner föreslagit att tillfällig
            föräldrapenning ska kunna lämnas i fler situationer än i dag (se
            t.ex. mot. 2017/18:1848 Barns rättigheter). Bland annat bör det
            för föräldrar bli möjligt att få tillfällig föräldrapenning när
            de behöver avstå från förvärvsarbete för kontakter med skola och
            förskola på grund av ett barns funktionsnedsättning eller varaktiga
            sjukdom.
          </p>
          <p xml:id="i-JK6SZfRwfdKHmieGBFVsjD">
            Detta berör i hög grad samma målgrupp och en del av de behov
            som är tänkta att tillgodoses av det föreslagna omvårdnadsbidraget.
            Det finns också en viss överlappning mellan dagens tillfälliga
            föräldrapenning och vårdbidraget, samt med det föreslagna omvårdnadsbidraget.
            I dag och i det föreslagna regelverket finns en samordningsbestämmelse
            som innebär att man inte kan få tillfällig föräldrapenning om
            man beviljats vårdbidrag/omvårdnadsbidrag för samma behov (t.ex.
            att avstå från förvärvsarbete för att följa sitt barn på läkarbesök).
            Liberalerna menar dock att det vore mer träffsäkert om samordningsbestämmelsen
            utformades flexibelt. Ingen bör få dubbla stöd, men det är troligen
            mer samhällsekonomiskt effektivt att ge tillfällig föräldrapenning
            i efterhand, när behov faktiskt uppstått, än en schablonberäknad
            ersättning för ett förväntat behov. En rätt till förkortad normalarbetstid
            och möjlighet till omvårdnadsbidrag är bra för de föräldrar vars
            barn ständigt behöver mer omvårdnad och tillsyn än jämnåriga barn.
            Men det hjälper inte dem som för det mesta kan kombinera omsorg
            om sitt barn med heltidsarbete, men som någon gång per år behöver
            ta ledigt en vecka för att lära upp skolpersonal att hantera diabetes.
          </p>
          <head xml:id="i-B4DnggmX4B5reVpRqXsuvN" type="h2">
            Merkostnadsersättning till blinda och gravt hörselskadade
          </head>
          <p xml:id="i-ABkWoHvuC5Pg9egEJHugWy">
            I en gemensam motion från M, C, L och KD föreslår vi därutöver
            att de särskilda bestämmelserna om beräkning av handikappersättning
            för blinda och gravt hörselskadade bör finnas kvar. Vi hänvisar
            i denna del till den motionen.
          </p>
        </div>
        <div type="motSignatures">
          <list>
            <item xml:id="i-DyFbxKRkF91LCM6VbnjsUr">
              Emma Carlsson Löfdahl (L)
            </item>
            <item xml:id="i-5vimECWXUX9JvupURd7HNF">
              Christer Nylander (L)
            </item>
            <item xml:id="i-8jBGw8mjhmscbFvzw7Qyw3">
              Tina Acketoft (L)
            </item>
            <item xml:id="i-L6Jpg3fGpwsveMnmsTNNzp">
              Mats Persson (L)
            </item>
            <item xml:id="i-XoEYeDMSjz26pLgs6Gbz6o">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
