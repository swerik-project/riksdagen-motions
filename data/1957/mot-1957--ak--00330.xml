<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__330/mot_1957__ak__330-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 330 år 1957 3
          </p>
          <p>
            Nr 330 Av herr Ståhl, angående resestipendier åt journalister.
          </p>
          <p>
            Inom den svenska pressens huvudorganisationer övervägs för närvarande
            åtgärder för att i görlig mån förhindra s. k. publicitetsskador.
            Ett vik- tigt led i dylika åtgärder är att förbättra journalistutbildningen.
            Två kom- mittéer arbetar härpå, den ena i samverkan med Stockholms
            högskola. Sedan den ena kommittén på organisationernas vägnar
            gjort framställning härom hos Kungl. Maj:t, väntar man på statliga
            åtgärder för journalist- utbildningens organiserande. Ett ytterst
            betydelsefullt led i en journalists utbildning är studieresor
            till andra länder. De är ägnade att vidga hans syn och ge honom
            värdefulla in- blickar i förhållandena inom andra länders press.
            Den ökade kunskap han härigenom vinner bidrar till större säkerhet
            och mognad och därmed till större ansvar. Stipendiemöjligheterna
            inom pressen är för närvarande mycket otill- räckliga. De gamla
            fonderna har genom penningvärdets fall fått ett starkt minskat
            realvärde och ger mycket blygsam avkastning. Nytillskotten av
            stipendiemedel är ringa eller av tillfällig karaktär. Åren 1912—1922
            och under budgetåren 1937/88 till 1939/40 utgick statliga journalist-
            stipendier, först kr. 4 000:— per år, sedan kr. 8 000:— och slutligen
            kr. 5 000:—. De indrogs av statsfinansiella skäl i samband med
            en del andra stipendieindragningar. Några dylika stipendier har
            för länge sedan kom- mit åter men inte journaliststipendierna.
            De statsfinansiella skälen kan dock knappast gälla i fråga om
            de viktiga journaliststipendierna, synner- ligast som här inte
            behöver bli fråga om större belopp. Det vore rimligt och dessutom
            klokt om statsmakterna visade intresse för pressorganisationernas
            egna strävanden att skapa vidgade utbildnings- möjligheter på
            detta betydelsefulla område genom att återinföra de statliga Journaliststipendierna.
            Jag hemställer med stöd av det anförda, att riksdagen för budgetåret
            1957/58 beviljar ett anslag av 10 000 kronor för resestipendier
            åt journalister att för- delas enligt plan, som lämpligen uppgöres
            av ecklesiastik- departementet efter samråd med pressens tre huvudorga-
            nisationer.
          </p>
          <p>
            Stockholm den 26 januari 1957
          </p>
          <p>
            Manne Ståhl
          </p>
        </div>
      </div>
    </body>
  </text>
</TEI>
