<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-NU-00338">
  <teiHeader>
    <fileDesc>
      <titleStmt>
        <title>Näringslivsutveckling</title>
        <author corresp="i-BZ7PcK8D1efvHXsafGEMKE i-R9MuNkxgtjYredKHhh6ujV">av Andreas Norlén och Per Bill (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:338 av Andreas Norlén och Per Bill (M)</title>
          <idno type="rdwebb">H202338</idno>
          <rs type="number">338</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H202338/text</ref>
          <ref type="dokument_url_html">http://data.riksdagen.se/dokument/H202338</ref>
          <ref type="dokumentstatus_url_xml">http://data.riksdagen.se/dokumentstatus/H202338</ref>
          <ref type="docx">http://data.riksdagen.se/fil/6AA91C8F-4D5A-4ECD-90C4-036F085EA7BF</ref>
          <ref type="pdf">http://data.riksdagen.se/fil/C8BC3E54-3EF9-40CB-8D03-D0C0D53320FE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-R9MuNkxgtjYredKHhh6ujV</idno>
            <name>Per Bill</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Fy2obew2ddHEnJkn5k3fJa" type="signed"/>
        <correspContext corresp="i-Fy2obew2ddHEnJkn5k3fJa">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-R9MuNkxgtjYredKHhh6ujV"/>
        </correspContext>
        <correspAction xml:id="i-GehyWztjTtuUSZDeLtbupw" type="submitted">
          <date when="2014-11-05"/>
          <time when="13:41:46"/>
        </correspAction>
        <correspAction xml:id="i-B9TiP2LdrV12ez4bTA2FZc" type="referred">
          <date when="2014-11-12"/>
        </correspAction>
        <correspAction xml:id="i-5CMJLFetFPV6egherST7rL" type="assigned">
          <date when="2016-05-11"/>
          <time when="13:34:58"/>
        </correspAction>
        <correspContext corresp="i-5CMJLFetFPV6egherST7rL">
          <ref type="assignedTo">Näringsutskottet</ref>
        </correspContext>
        <correspAction xml:id="i-4wF5ETpMzctjLEsrXA22Dy" type="behandlas_i"/>
        <correspContext corresp="i-4wF5ETpMzctjLEsrXA22Dy">
          <ref type="uppgift">2014/15:NU10</ref>
          <ref type="ref_dok_id">H201NU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">NU10</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PE1UBSzFy1tN7m815aVpex" type="motHeader">
        <div xml:id="i-9Pkeqtxx9BrAGy8yG9q1F1" type="motTitle">
          Motion till riksdagen 2014/15:338 av Andreas Norlén och Per Bill
          (M) Näringslivsutveckling
        </div>
      </div>
      <div xml:id="i-Um9MSVTua1DY7ucVpSqASc" type="motBody">
        <div xml:id="i-A98SaRpDQwjLS73duBhVjd" type="motProposal" subtype="förslag">
          <head xml:id="i-N3taevypeHbcRxtcSYQLs5">
            Förslag till riksdagsbeslut
          </head>
          <list xml:id="i-SvXKmffmNAJ77oXcF95dUN" style="ol">
            <item xml:id="i-7qSPqCuT2pVLrGQ7FQmYYm">
              Riksdagen tillkännager för regeringen som sin mening vad som
              anförs i motionen om en översyn av resursanvändningen inom statliga
              myndigheter som ska främja näringslivsutveckling.
            </item>
            <item xml:id="i-TGWsznadLCBWGVzzbdMKTm">
              Riksdagen tillkännager för regeringen som sin mening vad som
              anförs i motionen om privata ”utförare” i samband med offentligt
              finansierad näringslivsutveckling.
            </item>
            <item xml:id="i-BUQYaDj3q5F6yVJThFm2ux">
              Riksdagen tillkännager för regeringen som sin mening vad som
              anförs i motionen om förenklade system för fördelning av medel
              till näringslivsutveckling.
            </item>
            <item xml:id="i-XVozVbX8Qj17NyWLwpgEx8">
              Riksdagen tillkännager för regeringen som sin mening vad som
              anförs i motionen om förenklad redovisning av projekt för näringslivsutveckling.
            </item>
          </list>
        </div>
        <div xml:id="i-TTJ1zo6bJbM9CMPum8JL1f" type="motContent">
          <head xml:id="i-Ma35VEau1bt74pMqUvyn3v" type="h1">
            Motivering
          </head>
          <p xml:id="i-Ae6NfrvHk8CDA4uTnAQUU8">
            Alliansregeringen genomförde en mängd reformer för att stärka
            förutsättningarna för ett livskraftigt näringsliv. Satsningarna
            på sänkta arbetsgivaravgifter, lägre bolagsskatt och förenklingar
            i regelfloran är några exempel. Sveriges företagsklimat har, bland
            annat tack vare dessa åtgärder, blivit mycket bättre. Men utmaningar
            återstår och det är bland annat två områden som vi anser vara
            prioriterade.
          </p>
          <p xml:id="i-F5B8oMMRUHJfAcffyj1jRS">
            För det första måste vi bli bättre på att utnyttja den enorma
            resurs som ligger i innovationer i alla former av företag. Vi
            har i flera internationella rapporter berömts som ett innovationsrikt
            land. Tyvärr är vi sämre på att dra fördel av detta så att ännu
            fler företag och jobb skapas.
          </p>
          <p xml:id="i-RcspjHz1tz6DycBqdQV4np">
            För det andra måste vi få fler företag och gärna snabbväxande
            företag, så kallade gaseller. Vissa företag tvekar idag att expandera
            trots att man vill, kan och har idéer.
          </p>
          <head xml:id="i-9FT8YEHPRu1U8DxJvgZMv6" type="h2">
            Resursanvändningen inom myndigheterna
          </head>
          <p xml:id="i-CNfr1zk126TZuqHzGxxW3d">
            För att åstadkomma detta krävs bland annat att de statliga institutioner
            som har till uppgift att bidra till att svenskt näringsliv stärks
            satsar mer av sina resurser på verksamhet och mindre på administration.
            Det är också rimligt att dessa institutioner har tydliga mål för
            vad varje satsad krona ska ge för resultat.
          </p>
          <p xml:id="i-Abqe1n9sGcrRU6JjMM4osV">
            Nutek avvecklades 2009 och dess verksamhet införlivades med Tillväxtverket.
            Av Nuteks anslag år 2008 gick 347 miljoner kronor till administration,
            medan 579 miljoner kronor gick till kärnverksamheten, näringslivsutveckling.
            För varje miljon som gick till någon form av näringslivsutveckling
            gick alltså 600 000 kronor till ren administration.
          </p>
          <p xml:id="i-CYvSbEih5tsBtRD29gHuEy">
            Tillväxtverket förefaller inte använda resurserna mer effektivt.
          </p>
          <p xml:id="i-HSoNPu3fUTL79XWfMNMF5C">
            Riksdagens utredningstjänst (RUT) har undersökt vilka nyckeltal
            som finns för hur stor del de administrativa kostnaderna ska tillåtas
            vara i förhållande till näringslivsutveckling. Likaså har RUT
            tittat på om det finns några nyckeltal för vad varje satsad krona
            ska ge i något relevant avseende, t ex nya jobb och växande företag.
            Resultatet har varit nedslående. Generella nyckeltal och konkreta
            mål tycks saknas.
          </p>
          <p xml:id="i-BD1NvKDTghyMSHFazQqA6C">
            Detta tyder på att det vore av stort värde att göra en översyn
            av i första hand resursanvändningen inom statliga myndigheter
            och andra statliga organ som ska främja näringslivsutveckling,
            med målsättningen att minska andelen av resurserna som används
            till administration och öka andelen som används till verkliga,
            näringslivsfrämjande åtgärder. I andra hand bör även en avvägning
            ske av i vilken grad myndigheterna ska agera beträffande näringslivsutvecklingsinsatser
            i relation till andra möjliga aktörer.
          </p>
          <head xml:id="i-N4ACfEP8LuNX5pgDZ44zg1" type="h2">
            Fler privata utförare
          </head>
          <p xml:id="i-9RhNGHtmNKH1z78VrZ8rHj">
            I många andra sammanhang anses det vara belagt att det är mindre
            effektivt att bedriva verksamhet i myndighetsform utan konkurrens
            än att låta olika alternativa ”utförare” – privata eller offentliga
            – konkurrera om att få genomföra olika delar av verksamheten i
            fråga. Ett sätt att använda resurserna till näringslivsutveckling
            effektivare skulle därför sannolikt vara att i högre grad bygga
            utförandet av de näringslivsfrämjande åtgärderna på privata kvalitetssäkrade
            aktörer utanför myndighetskretsen. Dessa aktörer skulle i så fall
            utses genom att kvalitetskrav ställs och projekt och insatser
            sker i konkurrens mellan varandra. Myndigheternas, statens, uppgift
            skulle på detta sätt i huvudsak begränsas till att utifrån de
            politiska målen sätta allmänna ramar och fatta inriktningsbeslut
            för insatser och för kvaliteten på genomförare, samt att följa
            upp resultaten, kontrollera att medlen använts på avsett vis och
            medverka till att förbättringar tillvaratas.
          </p>
          <head xml:id="i-Pz5AD5G4p4hH6nUQuyoZAX" type="h2">
            Förenklad medelstilldelning
          </head>
          <p xml:id="i-BewyWhc4NPZWyjgyDHhpwr">
            Trots sammanläggningen av flera myndigheter till Tillväxtverket
            är det statliga systemet för fördelning av medel till näringslivsutveckling
            komplicerat och svåröverskådligt. Flera olika centrala myndigheter
            fördelar medel. En del medel kanaliseras via länsstyrelserna,
            andra via de regionala samarbetsorgan som finns på en del håll
            i landet, och åter andra direkt via de centrala myndigheterna.
            Det är inte rimligt att blivande företagare eller personer som
            driver små eller medelstora företag ska behöva anlita konsulter
            för att ta reda på vilka medel vederbörande kan få del av eller
            vilka projekt som vederbörande kan bli delaktig i. Företagare
            eller blivande företagare ska inte behöva lägga onödig tid på
            att leta efter utvecklingsmedel. Man kan diskutera hur mycket
            utvecklingsmedel som bör finnas och vad de ska användas till,
            men har staten ställt medel till förfogande för utveckling i och
            av företag, idéer och möjligheter ska det vara lätt för den enskilda
            företagaren att få veta vad som finns och hur man ansöker. ”En
            dörr in” måste vara målet – att det finns en företagsnära resurs
            som företagaren har förtroende för och som kan lämna information
            och ta emot ansökningar beträffande samtliga näringslivsfrämjande
            statliga satsningar.
          </p>
          <head xml:id="i-LWPwGCQK9FgVU4w8gc1Tyt" type="h2">
            Förenklad rapportering
          </head>
          <p xml:id="i-7VvxeHUxDqB3mKXd2fMHgc">
            Ett annat problem som omvittnas av många som arbetar med statligt
            finansierad näringslivsutveckling är den omfattande byråkrati
            som utvecklats i samband med att projekt ska följas upp och rapporteras.
            Det är viktigt att myndigheterna noga kontrollerar att medlen
            använts på föreskrivet sätt, men dagens mycket omfattande blankett-
            och rapporthantering förefaller inte stå i rimlig proportion till
            värdet av kontrollerna – det tenderar att skapa många handläggar-
            och kontrolljobb, men inte nya jobb i företagen. Regelverket,
            rutinerna och kraven kring rapportering bör därför ses över och
            kraftigt förenklas. Ett av rapporteringens främsta mål måste vara
            att identifiera möjligheter till förbättringar i framtida utvecklingsprojekt.
          </p>
        </div>
        <div xml:id="i-CvxihMgor3rP2vcLEdJnZo" type="signatureBlock">
          <list xml:id="i-7fcd7iYks5nP7Dzhk4MFPt">
            <item xml:id="i-Mzxhr7p9TbdJifMmd8M52B" who="i-BZ7PcK8D1efvHXsafGEMKE" type="signature">
              Andreas Norlén (M)
            </item>
            <item xml:id="i-LUGV1Fv4TmycpitQ9WZrtM" who="i-R9MuNkxgtjYredKHhh6ujV" type="signature">
              Per Bill (M)
            </item>
          </list>
        </div>
      </div>
    </body>
  </text>
</TEI>
