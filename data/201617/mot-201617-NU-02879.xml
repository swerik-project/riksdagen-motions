<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-NU-02879">
  <teiHeader>
    <fileDesc>
      <titleStmt>
        <title>Kvinnors företagande</title>
        <author corresp="i-BNPcdNmACXycfvLR8wqbHp">av Ann-Charlotte Hammar Johnsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2879 av Ann-Charlotte Hammar Johnsson (M)</title>
          <idno type="rdwebb">H4022879</idno>
          <rs type="number">2879</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H4022879/text</ref>
          <ref type="dokument_url_html">http://data.riksdagen.se/dokument/H4022879</ref>
          <ref type="dokumentstatus_url_xml">http://data.riksdagen.se/dokumentstatus/H4022879</ref>
          <ref type="docx">http://data.riksdagen.se/fil/CC239560-8B74-4D75-82BD-8111D997DA23</ref>
          <ref type="pdf">http://data.riksdagen.se/fil/FEC24751-E895-4C07-8254-0CBEF58F3476</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NsMDAx2cBqPJagXbEyC9ve" type="signed"/>
        <correspContext corresp="i-NsMDAx2cBqPJagXbEyC9ve">
          <note type="signatory" corresp="i-BNPcdNmACXycfvLR8wqbHp"/>
        </correspContext>
        <correspAction xml:id="i-2HMLfwq61BTMrfpiBKviyV" type="submitted">
          <date when="2016-10-05"/>
          <time when="14:08:55"/>
        </correspAction>
        <correspAction xml:id="i-JcNv3kpYmjfKNhzxBwu4N7" type="reviewed">
          <date when="2016-10-05"/>
          <time when="18:42:52"/>
        </correspAction>
        <correspAction xml:id="i-JmZUS4cFRNxLrG5PBvCgKe" type="referred">
          <date when="2016-10-14"/>
        </correspAction>
        <correspAction xml:id="i-FcEERCstX4m76ECqE6AJfz" type="assigned">
          <date when="2018-06-25"/>
          <time when="10:16:07"/>
        </correspAction>
        <correspContext corresp="i-FcEERCstX4m76ECqE6AJfz">
          <ref type="assignedTo">Näringsutskottet</ref>
        </correspContext>
        <correspAction xml:id="i-t3rqvWLP2WrEthjrtwxVv" type="behandlas_i"/>
        <correspContext corresp="i-t3rqvWLP2WrEthjrtwxVv">
          <ref type="uppgift">2016/17:NU16</ref>
          <ref type="ref_dok_id">H401NU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU16</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Jtt7TnneYcdQAxgKhDZ9iV" type="behandlas_i"/>
        <correspContext corresp="i-Jtt7TnneYcdQAxgKhDZ9iV">
          <ref type="uppgift">2016/17:CU6</ref>
          <ref type="ref_dok_id">H401CU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU6</ref>
          <ref type="ref_dok_titel">Associationsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9aDb6nxFbwG5fqc8Gr9iVp" type="behandlas_i"/>
        <correspContext corresp="i-9aDb6nxFbwG5fqc8Gr9iVp">
          <ref type="uppgift">2016/17:NU12</ref>
          <ref type="ref_dok_id">H401NU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JPSvKaYSgL2nWw1R8A5iZ3" type="motHeader">
        <div xml:id="i-E1qTJJfdUY7xvaTBovUWvt" type="motTitle">
          Motion till riksdagen 2016/17:2879 av Ann-Charlotte Hammar Johnsson
          (M) Kvinnors företagande
        </div>
      </div>
      <div xml:id="i-TWJd3VnxExPBwXuqeRY8E8" type="motBody">
        <div xml:id="i-5Sez2tjTMkdy4xCpjPbRhk" type="motProposal" subtype="förslag">
          <head xml:id="i-DN4BDkFdALNTVpCLF92DJt">
            Förslag till riksdagsbeslut
          </head>
          <list xml:id="i-GjQJvfU2c3ReQJyTnz3Mnf" style="ol">
            <item xml:id="i-RPYq4BBFjicGzwfToVZ7PY">
              Riksdagen ställer sig bakom det som anförs i motionen om att
              öka målsättningen för andelen kvinnor som driver företag, och
              detta tillkännager riksdagen för regeringen.
            </item>
            <item xml:id="i-6jjjXxyieJzJ1Qcm4eo4qE">
              Riksdagen ställer sig bakom det som anförs i motionen om jämställdhet
              i kluster- och innovationsfrämjande miljöer och tillkännager detta
              för regeringen.
            </item>
            <item xml:id="i-3PkfxJs4KxQCnK7Go6ffkf">
              Riksdagen ställer sig bakom det som anförs i motionen om att
              skapa ett integrationsspår för kvinnors företagande och tillkännager
              detta för regeringen.
            </item>
            <item xml:id="i-MsvEQdYtpM7RPsJZ9hKEJQ">
              Riksdagen ställer sig bakom det som anförs i motionen om att
              utveckla testbäddar för innovativa lösningar inom företagande
              på området kvinnodominerade yrken inom offentlig sektor och tillkännager
              detta för regeringen.
            </item>
            <item xml:id="i-JHUH7TJZRCPeFqq4T3RwBt">
              Riksdagen ställer sig bakom det som anförs i motionen om tydliga
              direktiv för tillsättning av valberedningar och tillkännager detta
              för regeringen.
            </item>
          </list>
        </div>
        <div xml:id="i-8zS9yUmw3nxBnukKrAxtoP" type="motContent">
          <head xml:id="i-LNJAESAQcDAJewauUb16sj" type="h1">
            Motivering
          </head>
          <p xml:id="i-3veyw3DguTj2eoYT41n3tj">
            Allt fler kvinnor väljer i dag att starta och driva företag vilket
            innebär att fler affärsidéer tillvaratas och att Sveriges möjligheter
            till ökad sysselsättning och ekonomisk utveckling stärks. Vart
            fjärde svenskt företag drivs av en kvinna och var tredje nyföretagare
            är också kvinna – mellan 2007 och 2014 ökade andelen kvinnliga
            företagare med över tio procent. Kvinnors företagande stärker
            Sverige. Om kvinnors företagande fortsätter att öka tills företagandet
            blir lika vanligt som bland män skulle detta innebära att 75 000
            nya företag startas i Sverige och över 270 000 nya arbetstillfällen
            skapas.
          </p>
          <p xml:id="i-wEVXpiReQbgeU6fBxWTCy">
            Det är både rimligt och önskvärt att öka andelen kvinnor som
            driver företag. Det är en grund för fler jobb, ökad tillväxt och
            i förlängningen en god livsinkomst. Näringslivet har en skyldighet
            att visa en tydlig ambition när det gäller jämställdhet och bör
            därför arbeta med nödvändiga och mätbara målsättningar för att
            öka kvinnors företagande.
          </p>
          <p xml:id="i-RDoNE1hQS1RX9K9fH1aSTw">
            Den förra alliansregeringen satsade mellan 2007 och 2014 100
            miljoner kronor per år på åtgärder för att öka kvinnors företagande.
            Men mer behöver göras. Vi behöver självklart satsa resurser på
            att få fler kvinnor att starta nya företag. Men det är också viktigt
            att vi stödjer och underlättar för de kvinnor som redan driver
            företag och som har potential att växa. Dessa företag har större
            möjlighet att anställa och därmed skapa fler jobb. Dessutom behöver
            vi ytterligare sänka risken som förknippas med att vara egenföretagare
            genom att fortsätta reformeringen av trygghetssystemen.
          </p>
          <p xml:id="i-3kirgTZ2kg8q2oPE2JfRdx">
            Människor som jobbar i yrken som tidigare präglats av bristande
            utvecklingsmöjligheter har tack vare Alliansen fått nya möjligheter.
            Det är en förklaring till att andelen kvinnliga företagare i dag
            är 10 procent högre än 2006. Allt fler kvinnor startar och driver
            företag, men det finns vissa regionala skillnader och det råder
            fortfarande stor obalans mellan vilka branscher som män respektive
            kvinnor väljer att vara verksamma inom. Andelen kvinnor som driver
            eget dominerar fortfarande inom handel, tjänste- och servicesektorn
            samt inom vård- och omsorgssektorn.
          </p>
          <head xml:id="i-RStXgUtp65hYKeSeSMpoFr" type="h2">
            Integrationsspår för kvinnors företagande
          </head>
          <p xml:id="i-U6gdH8XrDRgwVaSnGocqoJ">
            En del av svaret på integrationsfrågan stavas entreprenörskap.
            Inte minst beträffande kvinnor där dessa utgör nyckeln till försörjning
            för sig själva och deras familjer. Det finns i dag projekt som
            lyckats med att bryta utanförskap för kvinnor som stått långt
            ifrån arbetsmarknaden. Vi behöver bättre ta vara på dessa erfarenheter
            och där det är möjligt växla upp dem till nationella strategier
            för att kunna bryta utanförskapet. I detta arbete spelar relevanta
            myndigheter såsom Arbetsförmedlingen och Migrationsverket en avgörande
            roll för att öppna fler vägar till entreprenörskap.
          </p>
          <p xml:id="i-XoZ8MiWXSwNjxSZUcBQ1U2">
            I den förstudie från 2011 som Tillväxtverket finansierade kring
            mikrofinans och företagande visade det sig att förutom stöd med
            finansiellt kapital så är det även nödvändigt att kvinnor bistås
            med kunskap om entreprenörskap och företagande samt att de stöttas
            i att delta i nätverk, mentorskap och affärsrelationer. Mot bakgrund
            av detta bör våra myndigheter arbeta aktivare med entreprenörskapsspår,
            inte minst med ett särskilt fokus på nyanlända kvinnor.
          </p>
          <p xml:id="i-A6shCQmEySmxRsSFteyikB">
            Likaså ger EU medel i form av Leaderpengar via Jordbruksverket
            möjlighet till att starta nya företag i lokalsamhället för fler
            jobb inom ramen för Landsbygdsprogrammet ”Hela Sverige ska leva”.
            Utnyttjade regionala områden får vi i Sverige, när vi tar tillvara
            på humankapital det vill säga kraften i mångfalden och använder
            det effektivt. Den regionala tillväxtpolitiken ska samtidigt bidra
            till en långsiktigt hållbar utveckling som kan möta samhällsutmaningarna:
            demografisk utveckling, globalisering, klimat, miljö, energi och
            behovet av en inkluderande tillväxt. Såväl den ökande åldrande
            delen av befolkningen som miljöutmaningarna kan utgöra en möjlighet
            för hållbar regional tillväxt genom att t.ex. skapa affärsmöjligheter
            och ökad sysselsättning genom nya innovativa varor och tjänster.
          </p>
          <head xml:id="i-M7pXHJ16fxeX2qGhn4zc66" type="h2">
            Tydliga direktiv för tillsättning av valberedningar
          </head>
          <p xml:id="i-5JzKAzVS7eh12abzrVF1JE">
            Enligt Kollegiet för svensk bolagsstyrning, Svensk kod för bolagsstyrning,
            står det under avsnitt 2 Valberedning: Valberedningen ska på bolagsstämma
            där styrelse- eller revisorsval ska äga rum presentera och motivera
            sina förslag med beaktande av vad som sägs om styrelsens sammansättning
            i 4.1. Valberedningen ska särskilt motivera förslaget mot bakgrund
            av kravet i 4.1 om att en jämn könsfördelning ska eftersträvas.
          </p>
          <p xml:id="i-2QskNvmzkbWUa6DY8cRAgH">
            Svensk kod för bolagsstyrning bör ta processen ett steg ytterligare
            och därför tillföra ett direktiv om hur valberedningar ska tillsättas
            med anledning av jämn könsfördelning.
          </p>
          <p xml:id="i-97fecW8DuHj9F5ji1H8uZh">
            Av de 64 företag som riksdagens utredningstjänst granskat var
            styrelseordföranden i ett givet företag invald i samma företags
            valberedning i 48 fall. I tre av fallen var personen kvinna, i
            45 av fallen var personen man. I de 64 företagen fanns sammanlagt
            291 ledamotsplatser i valberedningarna. Dessa platser fylldes
            av sammanlagt 183 personer. Av de 291 platserna fylldes 51 av
            kvinnor (17,5 procent). Män fyllde 240 platser. Av de sammanlagt
            183 personer som fyllde platserna var 26 kvinnor (14,2 procent),
            medan 157 var män.
          </p>
          <p xml:id="i-FTzreUBeYBmxYrRxxXoWzx">
            Det mest förekommande antalet ledamöter i en valberedning var
            fem, i 34 av de 64 företagen. Det näst mest förekommande antalet
            var fyra, i 19 av företagen. Även tre och sex ledamotsplatser
            förekom. I 14 av de 64 företagen har valberedningen en kvinnlig
            ordförande (21,9 procent). I 50 av företagen är ordföranden man.
            I fall då det inte framgått i årsredovisningen vem som är ordförande
            har det namn som stått först antagits vara ordförande.
          </p>
          <p xml:id="i-EmroR9QTdvNGtBkbK5DMBe">
            Representanter för de fem företag som oftast förekommer i valberedningarna
            innehar sammanlagt 90 ledamotsplatser av de 291 totalt. Det finns
            elva personer som har fem eller fler ledamotsplatser i valberedningarna.
            De innehar tillsammans sammanlagt 73 av de 291 platserna.
          </p>
          <head xml:id="i-J9JodS52d4ZgXyWi2W2Y6Z" type="h2">
            Jämställdhet i kluster- och innovationsfrämjande miljöer
          </head>
          <p xml:id="i-2ooJwUiCN9ccAob3auEKjf">
            Kvinnors engagemang i företagande ökar och slår idag rekord i
            18 län. Oroande är dock att närmare 18 procent av alla företagsamma
            är äldre än 64 år, visar rapporten Företagsamheten 2015. Genom
            att identifiera och röja hinder för att få fler kvinnor som startar
            och driver företag ökar också tillväxten i regionen samt i landet.
          </p>
          <p xml:id="i-FubUUtVazZyBzU2x3dxcjf">
            Kluster är viktigt för företagande jobb och tillväxt. Företag
            tar innovationer till marknaden där de genererar smarta lösningar
            inom såväl det offentliga som det privata. Generellt behövs mer
            kluster i regioner, lokalt och nationellt. Men Sverige behöver
            också fler kvinnor som tar plats jämte männen såväl som fler innovationsfrämjande
            miljöer för entreprenörskap och företagande för att lyfta kunskapsnationen
            Sverige.
          </p>
          <p xml:id="i-HFV69NQ4eJrZD7nv8mskeL">
            Hela Sveriges attraktionskraft, tillväxtpotential och sysselsättningsmöjligheter
            ska tas till vara på ett sådant sätt att det bidrar till hållbar
            regional tillväxt och utveckling. Detta innebär bland annat att
            miljö, jämställdhet och integration på ett tydligt sätt integreras
            i det regionala tillväxtarbetet.
          </p>
          <head xml:id="i-EF6CePyGWKSQFXWmihroPc" type="h2">
            Företagande inom den kvinnodominerade sektorn
          </head>
          <p xml:id="i-C7zKGaRDtoBzgAcL2H3ots">
            Bilden av vår arbetsmarknad visar på att offentlig sektor, där
            många kvinnor har sin sysselsättning och inkomst, har strukturer
            som begränsar och låser inne kvinnor i anställningar utifrån normer
            och begränsande valmöjligheter. Under många år hänvisades kvinnor
            till en enda arbetsgivare men reformen med etableringsfriheten
            gjorde det möjligt att söka och få anställning hos många olika
            arbetsgivare.
          </p>
          <p xml:id="i-RQcqXQuj7gHYPsnuA3Yii5">
            Personer med lång erfarenhet från den offentliga sektorn har
            startat egna verksamheter eller tagit anställning hos nya välfärdsleverantörer.
            De erbjuder nya sätt att lösa uppgifter på genom ökad tillgänglighet.
            Sverige måste våga ta tillvara på de möjligheter som ligger i
            innovativa lösningar för välfärdsuppgifter, i nya produkter, metoder,
            tjänster och utföranden. Det skapar jobb, tillväxt och bra lösningar
            för människorna och det gemensamma i vårt samhälle.
          </p>
          <p xml:id="i-BoU66hGwvj5p11D2jycSXA">
            Sverige är i dag ett land som andra sneglar på för att hitta
            lösningar för sitt lands befolkning när båda föräldrarna tar steget
            ut på arbetsmarknaden. Att tillhandahålla förskola på det sätt
            som Sverige gör samt att ständigt utveckla verksamheten till det
            bättre innebär att vi hela tiden behöver vara duktiga på det vi
            gör. Det gör vi genom att ta tillvara på nya lösningar och metoder.
            Därför är det viktigt att fortsatt på hemmaplan ta tillvara på
            kunskapen som finns och utveckla den för att kunna sälja vår kunskap
            till andra länder. Att ta tillvara på idéer och kunskaper som
            omsätts i praktiken inom den sektor som domineras av kvinnor ger
            utveckling och möjlighet till att sälja kunskap. För det krävs
            det att verksamheter empiriskt kan utvecklas på hemmaplan vilket
            skulle kunna jämföras med testbäddar på andra områden. Såväl lösningar
            för förskolan som äldreboenden, hemtjänst ska kunna erbjudas på
            olika sätt för att utveckla kvinnors företag inom offentlig sektor.
          </p>
          <head xml:id="i-3KuG37qgpNcHVpyuC6M54h" type="h2">
            Tjänstesektorn
          </head>
          <p xml:id="i-DgEv8QcZkCBN8wwtz3eox7">
            RUT-avdraget har sedan det infördes hjälpt människor till arbete
            samtidigt som det håller tillbaka den svarta marknaden och istället
            gjort jobben vita. Kvinnor har startat och driver RUT-företag
            samtidigt som många kvinnor har fått möjlighet att göra sitt inträde
            på arbetsmarknaden i det svenska samhället. De här RUT-företagen
            där många kvinnor återfinns, skapar jobb samtidigt som de gör
            det möjligt för familjer att underlätta sin vardag. Tjänstesektorn
            med kringtjänster som komplement till vårt arbetsliv kommer med
            all sannolikhet att bli än mer betydelsefulla i framtiden samtidigt
            som de skapar nya arbetstillfällen. I det moderna svenska samhället
            är det både rimligt och nödvändigt att invånare erbjuds möjlighet
            till tjänster, tekniska lösningar, service samt kundnöjdhet på
            områden där vi som medborgare behöver stöd och hjälp för trygghet,
            livskvalité och ett gott arbetsliv.
          </p>
          <head xml:id="i-MzMiFPDMEfXJLRWQFRoFwz" type="h2">
            Större svårigheter för kvinnor att låna pengar
          </head>
          <p xml:id="i-JiBZazsaiQ9UEo4R9PARcz">
            Många kvinnor börjar sin verksamhet i liten skala. Det betyder
            att de med sina låneanspråk i större utsträckning än män är i
            behov av mindre lån. Det finns samtidigt en skillnad när det kommer
            till finansinstitutens attityder till kvinnligt respektive manligt
            företagande vid beviljande av lån. Detta har Tillväxtverket gjort
            en undersökning om, som visar på att finansinstitut bedömer kvinnliga
            företagare som försiktigare medan männen upplevs som modiga och
            drivande. Jämförelsen bygger på likvärdiga företag.
          </p>
        </div>
        <div xml:id="i-7QjiqX1KAZRW7ixcGKLiEZ" type="signatureBlock">
          <list xml:id="i-R5MpRByxjpZJiVeCFyuqfP">
            <item xml:id="i-HMQdABLGvxnDSn14eR8c5g" who="i-BNPcdNmACXycfvLR8wqbHp" type="signature">
              Ann-Charlotte Hammar Johnsson (M)
            </item>
          </list>
        </div>
      </div>
    </body>
  </text>
</TEI>
