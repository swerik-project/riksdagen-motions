<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__668/mot_1955__ak__668-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 668 år 1955 5
          </p>
          <p>
            Nr 668
          </p>
          <p>
            Av herr Ohlin m. fl., i anledning av Kungl. Maj:ts proposition,
            nr 196, med förslag till förordning angående ändrad ly- delse
            av 10 $ 2 mom. förordningen den 26 juli 1947 (nr 576) om statlig
            inkomstskatt, m. m.
          </p>
          <p>
            I Kungl. Maj:ts proposition nr 196 har föreslagits en skärpning
            av den statliga inkomstskatten för aktiebolag och ekonomiska föreningar
            med 25 procent. För aktiebolag föreslås skattesatsen höjd från
            40 till 50 procent av den beskattningsbara inkomsten och för ekonomiska
            föreningar från 32 till 40 procent. De högre skattesatserna är
            avsedda att tillämpas fr. o. m. 1957 års taxering. För 1956 års
            taxering föreslås en höjning av skattesatserna till 45 respektive
            36 procent. Skatteskärpningen motiveras av departementschefen
            med konjunktur- politiska skäl och skall i enlighet med finansministerns
            uttalanden i pro- position nr 190 betraktas såsom tillfällig.
            Den föreslagna skattehöjningen måste mot bakgrunden av tidigare
            ut- talanden från statsmakternas sida betecknas som ett klart
            avsteg från deklarerade intentioner. Vi vill erinra om att då
            den nuvarande skatte- satsen år 1947 fastställdes till 40 procent
            mot tidigare 32, skedde detta under uttrycklig hänvisning till
            den då gällande fria avskrivningsrätten. 1945 års statsskatteberedning,
            som förordade den då beslutade höjningen, behandlar i sitt betänkande
            (SOU 1946: 49) frågan huruvida en skärpning av bolagsbeskattningen
            kan äga rum utan att verka hämmande på före- tagsamheten och utan
            att utgöra hinder för bolagens konsolidering samt anför i detta
            sammanhang:
          </p>
          <p>
            Därvid må erinras om den aktiebolagen — liksom även ekonomiska
            föreningar, ömsesidiga försäkringsbolag och sparbanker — tillkommande
            rätten till fri avskrivning på inventarier, varigenom möjlighet
            förefinnes för vederbörande företag att sörja för sin konsolidering.
            även genom värde- ringen av inneliggande varulager kunna skapas
            dolda reserver och så sker också i stor utsträckning. Slutligen
            må erinras om lagstiftningen angåen- de rätt till avdrag för avsättning
            till investeringsfond, genom vilken lag- stiftning möjlighet beredes
            till uppskov med vidtagande av dispositioner av olika slag. —
            — — Med hänsyn till dessa möjligheter för aktiebolagen att konsolidera
            sin ställning och skapa dolda reserver finner beredningen icke
            sannolikt, att en viss skärpning av bolagsbeskattningen skulle
            kunna befaras medföra hämmande verkningar med avseende å företagsamhe-
            ten.
          </p>
          <pb facs="riksdagen-motions-pdf/data/1955/mot_1955__ak__668/mot_1955__ak__668-002.pdf"/>
          <p>
            6 Motioner i Andra kammaren, nr 668 år 1955
          </p>
          <p>
            Av beredningen här citerade uttalande framgår klart att den då
            före- slagna höjningen från 32 till 40 procent måste ses i samband
            med de då gällande reglerna för fri avskrivning. I propositionen
            i ärendet till 1947 års riksdag (prop. 212) underströk dåvarande
            finansministern statsskatteberedningens synpunkter. Under frågans
            behandling i riksdagen framhöll han vidare, att om en bolagsskatt
            å 40 procent vore hög, vore de avskrivningsregler som de svenska
            bolagen finge tillämpa desto mildare och man finge ”väl väga det
            ena mot det andra”. (FK prot. nr 35/1947, s. 28). Frågan har senare
            berörts av 1949 års skatteutredning (SOU 1951: 51), som betonade,
            att frågan om bolagsskattens höjd enligt uttalanden i sam- band
            med 1947 års lagstiftning var väsentligen sammankopplad med bo-
            lagens möjligheter att skattefritt bilda dolda reserver. För beskattnings-
            året 1951 — frambhöll utredningen vidare — hade dessa möjligheter
            på visst sätt inskränkts genom lagstiftningen om investeringsskatt.
            Men då denna lagstiftning var av tillfällig natur, ansåg utredningen
            inte att frå- gan om inkomstbeskattningens storlek därigenom bringats
            i principiellt annat läge än tidigare. Någon sänkning av bolagsskatten
            — det var detta skatteutredningen diskuterade — kunde därför inte
            anses påkallad. Skulle emellertid bolagens rätt till avskrivning
            å inventarier eller till ned- skrivning av lager bli väsentligt
            beskurna på mera varaktigt sätt (kurs. här), torde dock, framhöll
            utredningen, även frågan om beskattningens höjd få tagas under
            omprövning. Det i proposition nr 100 till innevarande riksdag
            framlagda förslaget om nya regler för företagsbeskattningen innebär
            en skärpning av de ur- sprungligen som tillfälliga betecknade
            inskränkningarna i den fria av- skrivningsrätten och i rätten
            till nedskrivning av varulager. Detta förhål- lande borde med
            hänsyn till tidigare utfästelser närmast ha föranlett ett förslag
            från departementschefens sida om en sänkning av skattesatsen i
            avsikt att undvika den höjning av skattebelastningen på företagen,
            som statsmakterna år 1947, med tanke på företagens konsolideringsmöjligheter
            och en hög beskattnings hämmande inverkan på företagsamheten,
            förkla- rade sig vilja undgå. Det är också helt naturligt — med
            tanke på tidigare uttalanden av ut- redningar och av statsmakterna
            själva — att man så sent som i den sena- ste företagsbeskattningskommitténs
            betänkande (SOU 1954:19) liksom departementschefen själv i årets
            proposition om nya permanenta regler för företagsbeskattningen
            (prop. nr 100) diskuterar frågan om en even- tuell sänkning av
            bolagsskatten. Frågan om en höjning har uppenbarligen ansetts
            sakna all aktualitet. (Propositionen är daterad den 4 februari
            1955).
          </p>
          <pb facs="riksdagen-motions-pdf/data/1955/mot_1955__ak__668/mot_1955__ak__668-003.pdf"/>
          <p>
            Motioner i Andra kammaren, nr 668 år 1955 7
          </p>
          <p>
            Företagsbeskattningskommittén har även behandlat frågan om varia-
            tion i skattesatsen som konjunkturpolitiskt medel och ansett sig
            på angiv- na skäl böra avvisa en sådan åtgärd. Departementschefen
            har i proposi- tionen av den 4 februari inte anmält någon häremot
            avvisande mening. Det nu framlagda förslaget om omedelbar höjning
            av bolagsskatten bely- ser därför den planlöshet och villrådighet,
            som i allt högre grad kommit att känneteckna regeringens allmänna
            ekonomiska politik. Vi ansluter oss till ståndpunkten att en tillfällig
            höjning av skatte- satsen för företagen är en för konjunkturpolitiska
            syften föga lämpad åt- gärd. Den högre beskattningen kan minska
            obenägenheten att göra utgif- ter och kan därigenom verka på kort
            sikt inflationsdrivande. I övrigt vill vi hänvisa till företagsbeskattningskommitténs
            ovan refererade stånd- punkt. Den nu föreslagna skattehöjningen
            är avsedd att träda i kraft omedel- bart och slå ut med full effekt
            vid 1957 års taxering. Under samma tid hinner också de nya reglerna
            för avskrivning å maskiner och andra inven- tarier träda i kraft.
            Samtidigt utgår enligt tidigare beslut av årets riks- dag en allmän
            investeringsavgift, som ävenledes drabbar företagen. Ett sådant
            staplande av olika skattepolitiska åtgärder på varandra kan svår-
            ligen vara ändamålsenligt. Tillräckliga motiv för en dylik politik
            kan en- ligt vår uppfattning inte finnas med hänsyn till rådande
            konjunkturläge. Företagens behov av såvitt möjligt fasta skatteregler,
            som skapar hållba- rast möjliga bas för ekonomisk planering, talar,
            såsom även framhållits av företagsbeskattningskommittén, bestämt
            häremot. En mera stabil skat- tepolitik gagnar i längden företagens
            utvecklingsmöjligheter och mot- ståndskraft mot konjunkturpåfrestningar
            och därmed även de anställda. Med hänvisning till det ovan anförda
            får vi hemställa, att riksdagen måtte avslå Kungl. Maj:ts proposition
            nr 196 med förslag om höjd beskattning för aktiebolag och ekonomiska
            föreningar m. fl. juridiska personer.
          </p>
          <p>
            Stockholm den 13 maj 1955
          </p>
          <p>
            Bertil Ohlin Filip Kristensson Wald. Svensson i Osby Ragnhild
            Sandström O. Malmborg
          </p>
          <p>
            Skövde
          </p>
        </div>
      </div>
    </body>
  </text>
</TEI>
