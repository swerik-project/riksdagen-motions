<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0030/mot_200102_MJ_0030-0001.pdf"/>
      <div type="motHeader" xml:id="i-MHMpHoZRTmWmidt21kudSE">
        <div type="motTitle" xml:id="i-W6T6ZCWMPeZiPBv5Ydx2Nx"/>
        <div type="motSubmissionInfo" xml:id="i-7FPD6ZM9MgEAmxgg35JqtD"/>
      </div>
      <div type="motBody" xml:id="i-GZzrTLCg9t8zQXKoFqSCmA">
        <div xml:id="i-GppynZjCYrRwtWgsBHUzpa">
          <p xml:id="i-J6L7pQSE1DPtwGgFvKP9Go">
            2001/02 mnr: MJ30 pnr: fp1157
          </p>
          <p xml:id="i-9xP98FnrLsWGf91ZJpsWnw">
            Motion till riksdagen 2001/02:MJ30
          </p>
          <p xml:id="i-PgW5PNWLJ1PS1PjjUgAdDx">
            av Harald Nordlund och Lennart Kollmats (fp) med anledning av
            skr. 2001/02:173
          </p>
          <p xml:id="i-6mCrpiycUP37b8Wsms6gty">
            En samlad naturvårdspolitik
          </p>
          <p xml:id="i-5AB7UYKrjmcGj4HT66uMTT">
            Förslag till riksdagsbeslut
          </p>
          <p xml:id="i-XCuBukW884rkaEBfCdcNW9">
            1. Riksdagen tillkännager för regeringen som sin mening vad i
            motionen anförs om bevarandet av den biologiska mångfalden. 2.
            Riksdagen tillkännager för regeringen som sin mening vad i motionen
            anförs om skyddet av våra våtmarker. 3. Riksdagen tillkännager
            för regeringen som sin mening vad i motionen anförs om strandskyddet.
            4. Riksdagen tillkännager för regeringen som sin mening vad i
            motionen anförs om småskalig vattenkraft.
          </p>
          <p xml:id="i-6ijPf9n4CTeaYtkfMwSTPm">
            Inledning
          </p>
          <p xml:id="i-MjNsFCZoBsDERaiC6Bk6Mi">
            I skrivelsen ”En samlad naturvårdspolitik 2001/02:173” formulerar
            regeringen de viktigaste målen för sin syn på naturvårdspolitiken.
            Naturvårdspolitik berör nationell liksom internationell miljöpolitik.
            I denna motion lyfter vi fram ytterligare områden som vi funnit
            angelägna att särskilt belysa.
          </p>
          <p xml:id="i-DjWyEJ6r3syRu9KUq8dgaJ">
            Bevarandet av den biologiska mångfalden
          </p>
          <p xml:id="i-KBCQRebmD18Xgi1k34x4fM">
            Att stoppa utarmningen av den biologiska mångfalden är en av
            de viktigaste åtgärderna på miljöområdet. I begreppet biologisk
            mångfald inbegrips flora, fauna och naturlandskap. Alltfler arter
            hotas idag av utrotning, och den svenska floran och faunan är
            i många avseenden utsatt. Hotade arter och djur skall skyddas
            genom fridlysning, ökad information till allmänheten samt genom
            att värdefulla biotoper skyddas. Detta kan ske genom avsättning
            i form av reservat och genom ett ökat samarbete med markägare
            om frivillig avsättning. Att bevara vår fauna och flora är mycket
            angeläget inte minst för kommande generationer.
          </p>
          <pb facs="riksdagen-motions-pdf/data/200102/mot_200102_MJ_0030/mot_200102_MJ_0030-0002.pdf"/>
          <p xml:id="i-Mte1hGtpPp7kudEXxgmHSi">
            2001/02:MJ30
          </p>
          <p xml:id="i-UQuXSU7cTBVwHe889XBDtF">
            Fler nationalparker samt natur- och kulturreservat behövs för
            att skydda exklusiva och unika naturlandskap. Länsstyrelsernas
            möjligheter att klara arbetet med att skydda områden måste av
            den anledningen förbättras. I detta sammanhang är Natura 2000
            viktigt. Natura 2000 är EU:s nätverk av naturreservat, och vår
            ambition är att antalet Natura 2000-områden skall utökas. Även
            avsättning av områden i våra större tätorter i form av nationalstadsparker
            måste stimuleras.
          </p>
          <p xml:id="i-LY2JiKWFKUhAUHbywdNquA">
            Våtmarker
          </p>
          <p xml:id="i-E73WfiDWVesgFreZDquWvT">
            Skyddet av våra våtmarker måste stärkas. Det gäller framför allt
            områden som skyddas enligt den internationella våtmarkskonventionen
            och enligt fågeldirektivet. För att skydda våtmarkerna är det
            viktigt att börja återskapa våtmarker för att på så sätt kunna
            utöka naturliga filter och öka de naturliga vattenreservoarerna.
          </p>
          <p xml:id="i-FoLzDgHCoSL8WdjrHhJ9r1">
            Strandskydd
          </p>
          <p xml:id="i-ckwRsx5XB2nCjHu6ZCHW7">
            Frågan om Sveriges nationella strandskydd är omtvistad och omdebatterad.
            Vi anser att reglerna kring strandskydd i större utsträckning
            än vad som sker idag måste kunna anpassas till de specifika omständigheter
            som råder i den aktuella kommunen eller inom det aktuella området.
            Det innebär t.ex. att reglerna kring strandskydd skall kunna tillämpas
            hårdare i de områden som har ett starkt exploateringstryck. Samtidigt
            anser vi att det skall kunna beviljas dispenser från strandskyddsbestämmelserna
            i kommuner med stora strandområden, förutsatt att det inte strider
            mot miljöhänsyn.
          </p>
          <p xml:id="i-R3Hcicu3TTpjNMuSUaWbyU">
            Älvskyddet
          </p>
          <p xml:id="i-XzE4WK6jNKkotzPn6mvvR8">
            Att bevara den biologiska mångfalden innebär likaså att slå vakt
            om älvskyddet. Att bevara orörda älvar har länge stått högt upp
            på den liberala agendan. Det är för oss mycket viktigt att de
            orörda älvarna och andra känsliga vattendrag bevaras. Folkpartiet
            har i årtionden arbetat för att skydda de återstående oreglerade
            älvarna. Även miljöeffekterna av de flesta tänkbara småskaliga
            projekten är oacceptabla, men önskemål om sådana projekt måste
            naturligtvis kunna miljöprövas från fall till fall. Ett sätt att
            skydda vattenmiljöer är att inrätta kustreservat. Kusternas och
            skärgårdarnas många gånger unika miljöer måste skyddas och bevaras
            för såväl naturens som kulturens skull. Ett nationellt bevarandeprogram
            bör snarast upprättas medan det ännu finns oförstörda områden
            kvar.
          </p>
          <pb facs="riksdagen-motions-pdf/data/200102/mot_200102_MJ_0030/mot_200102_MJ_0030-0003.pdf"/>
          <p xml:id="i-Bv8xrKVwRQQmgmpkoGmt16">
            2000/01:c999
          </p>
          <p xml:id="i-4JRCczWw9dLsfGPGwXSn83">
            Stockholm den 3 april 2002 Harald Nordlund (fp) Lennart Kollmats
            (fp)
          </p>
          <p xml:id="i-McegNBjDrwx9bHCnx9GSAE">
            10
          </p>
        </div>
      </div>
    </body>
  </text>
</TEI>
