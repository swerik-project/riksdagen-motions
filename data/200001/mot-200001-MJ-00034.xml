<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0034/mot_200001_MJ_0034-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ34 pnr: fp1207
          </p>
          <p>
            Motion till riksdagen 2000/01:MJ34
          </p>
          <p>
            av Harald Nordlund (fp) med anledning av prop. 2000/01:111
          </p>
          <p>
            Skyddet för vissa djur- och växtarter och deras livsmiljöer
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om behovet av att antalet Natura 2000-områden
            utökas. 2. Riksdagen tillkännager för regeringen som sin mening
            vad i motionen anförs om behovet av ändringar i skyddsreglerna.
            3. Riksdagen beslutar om ändring i 4 kap. 1 8, 7 kap. 28 b 8,
            8 kap. 1 $, enligt vad i motionen anförs.
          </p>
          <p>
            Inledning
          </p>
          <p>
            Naturvård handlar om att skydda och bevara naturvärden och mångfalden
            i naturen åt framtida generationer. Biologisk mångfald och variation
            inom arter främjar ekosystemens flexibilitet och uthållighet.
            Natura 2000 — EU:s nätverk av naturreservat — innebär idag ett
            ofullständigt skydd, och vi menar att det därför finns anledning
            att arbeta för att vidga direktiven för Natura 2000. Av de 2 000
            områden Sverige föreslagit som Natura 2000-områden har endast
            en dryg fjärdedel passat in på EU:s lista, varav inget representerar
            unikt nordisk natur. Mycket tyder på att den svenska regeringen
            inte agerat tillräckligt kraftfullt för att få svenska naturområden
            klassade på EU:s lista, något som bland annat föranlett kritik
            från WWF. Inte ens de förslag som lämnats in från svensk sida
            innebär något heltäckande skydd.
          </p>
          <p>
            Att förvalta naturarvet
          </p>
          <p>
            Att öka möjligheterna till naturupplevelser är en central uppgift
            för den liberala miljöpolitiken. Naturens skönhet, rytm och ljud
            utgör en mycket
          </p>
          <p>
            [PA Lä
          </p>
          <p>
            MOT. 2000/01
          </p>
          <pb facs="riksdagen-motions-pdf/data/200001/mot_200001_MJ_0034/mot_200001_MJ_0034-0002.pdf"/>
          <p>
            2000/01:MJ34
          </p>
          <p>
            viktig del av vår livskvalitet. Naturvård handlar inte minst
            om att skydda och bevara naturvärden och mångfalden i naturen
            åt framtida generationer. Folkpartiet anser att fler områden måste
            ges kvalificerat skydd som naturreservat eller på annat sätt skyddas.
            Fler nationalparker och natur- och kulturreservat behövs för att
            skydda exklusiva natur- och kulturlandskap. I linje med detta
            anser vi att antalet Natura 2000-områden måste utökas. Särskild
            tonvikt skall läggas vid att säkerställa rekreationsmarker i och
            kring tätorter. Vi anser att naturhänsynen måste vara större här
            än i till exempel vanlig produktionsskog, vilket skall medföra
            rätt till intrångsersättning till markägarna. För att kunna bevara
            kusternas och skärgårdarnas miljöer vill vi inrätta särskilda
            kustreservat. Kusternas och skärgårdarnas karaktär måste bevaras
            för både naturens och kulturens skull. Av den anledningen är det
            av största vikt att ett nationellt bevarandeprogram för kust och
            skärgård upprättas medan det ännu finns oförstörda kustområden.
            Likaså anser vi att öppet vatten, havsbottnar och undervattensmiljöer
            måste kunna ges skydd genom att marina reservat inrättas.
          </p>
          <p>
            Vidare måste skyddet av våra våtmarker stärkas, inte minst områden
            som skall skyddas enligt den internationella våtmarkskonventionen
            och enligt fågeldirektivet. Det är också nödvändigt att börja
            återskapa våtmarker för att utöka naturliga filter och för att
            öka de naturliga vattenreservoarerna. Likaså anser vi att reglerna
            för strandskyddet skall tillämpas hårdare än vad som ofta sker
            idag. Kommunerna har här ett särskilt ansvar bland annat för att
            upprätthålla strandskyddet och för att bevara grunda havsvikar
            orörda.
          </p>
          <p>
            Ändringar i skyddsreglerna
          </p>
          <p>
            Vi anser att det skall införas ett principiellt förbud i miljöbalken
            mot att bedriva verksamhet eller vidta åtgärder som kan leda till
            skadliga effekter på ett särskilt skydds- eller bevarandeområde.
            Det bör sakna betydelse om en verksamhet eller åtgärd förekommer
            på själva området eller utanför. Vad som skall förbjudas är verksamhet
            och åtgärder som långsiktigt kan befaras leda till varaktig skada
            på områdets natur- och kulturvärden. Folkpartiet ser positivt
            på miljökonsekvensbeskrivningar, MKB, och vi anser att sådana
            måste föregå alla beslut som kan få inverkan på miljön. Vi anser
            dock att det i vissa fall inte är tillräckligt med en miljökonsekvensbeskrivning.
            Det gäller de fall ett beslut i hög grad kan komma att påverka
            ett särskilt skydds- eller bevarandeområde. I de fallen måste
            det föreskrivas att en utökad miljökonsekvensbeskrivning skall
            ske. Vidare anser vi att det klart skall framgå av lagtexten att
            huvudregeln är att det råder förbud mot åtgärder som kan befaras
            skada de skyddade områdena. För att ett undantag från huvudregeln
            skall kunna tillåtas anser vi att alternativa lösningar måste
            saknas samt att åtgärden måste vara nödvändig på grund av ett
            väsentligt allmänintresse.
          </p>
          <pb facs="riksdagen-motions-pdf/data/200001/mot_200001_MJ_0034/mot_200001_MJ_0034-0003.pdf"/>
          <p>
            2000/01:MJ34
          </p>
          <p>
            Förslag till ändring i lagtexten
          </p>
          <p>
            Vi föreslår härmed att de föreslagna lydelserna i propositionens
            lagtext avseende 4 kap. 1 8, 7 kap. 28 b $, 8 kap. 1 8 ges vissa
            tillägg. De tillägg vi föreslår har fetstilats.
          </p>
          <p>
            Vi yrkar att 4 kap. 1 8 ges följande lydelse:
          </p>
          <p>
            De områden som anges i 2-8 $$ är, med hänsyn till de natur- och
            kulturvärden som finns i områdena, i sin helhet av riksintresse.
            Exploateringsföretag och andra ingrepp i miljön får komma till
            stånd endast om 1. det inte möter något hinder enligt 2—8 $$ och
            2. det kan ske på ett sätt som inte påtagligt skadar områdenas
            natur- och kulturvärden. Bestämmelserna i första stycket 2 och
            i 2-6 88 utgör inte hinder för utvecklingen av befintliga tätorter
            eller av det lokala näringslivet eller för utförandet av anläggningar
            som behövs för totalförsvaret. Om det finns särskilda skäl utgör
            bestämmelserna inte heller hinder för anläggningar för utvinning
            av sådana fyndigheter av ämnen eller material som avses i 3 kap.
            7 8 andra stycket. Detta gäller endast under förutsättning att
            de särskilda skälen inte strider mot EU-förordning eller direktiv
            eller mot riksintresse.
          </p>
          <p>
            Vi yrkar att 7 kap. 28 b $ ges följande lydelse:
          </p>
          <p>
            Tillstånd enligt 28 a 8 får lämnas endast om verksamheten eller
            åtgärden ensam eller tillsammans med andra pågående eller planerade
            verksamheter eller åtgärder inte 1. kan skada den livsmiljö eller
            de livsmiljöer i området som avses att skyddas, 2. medför att
            den art eller de arter som avses att skyddas utsätts för en störning,
            särskilt habitatfragmentering, som på ett betydande sätt kan försvåra
            bevarandet i området av arten eller arterna.
          </p>
          <p>
            Vi yrkar att 8 kap. 1 $ ges följande lydelse:
          </p>
          <p>
            Föreskrifter om förbud att inom landet eller del av landet döda,
            skada, fånga eller störa vilt levande djur eller att ta bort eller
            skada sådana djurs ägg, rom eller bon eller att skada eller förstöra
            sådana djurs fortplantningsområden och viloplatser får meddelas
            av regeringen eller den myndighet som regeringen bestämmer. Sådana
            föreskrifter får meddelas, om det finns risk för att en vilt levande
            djurart kan komma att försvinna eller utsättas för plundring eller
            om det krävs för att uppfylla Sveriges internationella åtaganden
            om skydd av en sådan art. Förbudet får dock inte gälla fall då
            ett sådant djur måste dödas, skadas, fångas eller störas till
            försvar mot angrepp på person eller värdefull egendom eller för
            att fastställa artens skyddsbehov.
          </p>
          <p>
            Stockholm den 6 april 2001 Harald Nordlund (fp)
          </p>
        </div>
      </div>
    </body>
  </text>
</TEI>
