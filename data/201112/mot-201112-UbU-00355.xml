<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00355">
  <teiHeader>
    <fileDesc>
      <titleStmt>
        <title>Bemannaning av skolbiblioteken</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bemannaning av skolbiblioteken</title>
          <idno type="rdwebb">GZ02Ub355</idno>
          <rs type="number">Ub355</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub355/text</ref>
          <ref type="dokument_url_html">http://data.riksdagen.se/dokument/GZ02Ub355</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub355</ref>
          <ref type="doc">http://data.riksdagen.se/fil/ACB33A98-C068-4F52-AC65-48EE5320DE1C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UGaAyCx7Cx1gwA9TZccB3X" type="signed"/>
        <correspContext corresp="i-UGaAyCx7Cx1gwA9TZccB3X">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-XzvB7zXrngt85B4FaWawqC" type="numbering">
          <date when="2011-10-06"/>
        </correspAction>
        <correspAction xml:id="i-PFH7ZSp8VnVrfEsMnGfkpn" type="submission">
          <date when="2011-10-04"/>
        </correspAction>
        <correspAction xml:id="i-29H2bDYgdDe21GMug1BrSF" type="transfer">
          <date when="2011-10-03"/>
        </correspAction>
        <correspAction xml:id="i-RTCQnEnTt7BfqDy2hNknJn" type="assigned"/>
        <correspContext corresp="i-RTCQnEnTt7BfqDy2hNknJn">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Az7tirdy1hTsWLMBJA9WgF" type="motBody">
        <div xml:id="i-DvikAx3KVjDUEThShXCXzm" type="motProposal" subtype="förslag">
          <head xml:id="i-X7jxFP1cmyZrYf7ETcFaLW">
            Förslag till riksdagsbeslut
          </head>
          <p xml:id="i-PZCVo1v6rzp2wYTVzFDD5Z">
            Riksdagen tillkännager för regeringen som sin mening vad som
            anförs i motionen om bemannade och välutrustade skolbibliotek.
          </p>
        </div>
        <div xml:id="i-7SERBEmgGvmomvAXs6C2sq" type="motContent">
          <head xml:id="i-TUhfoGvPie3oBqRbJZpmdj" type="h1">
            Bakgrund
          </head>
          <p xml:id="i-7eTns2goa4xN1quGCF3xA5">
            Hela 35 procent av grundskolorna i Sverige saknar ett bemannat
            skolbibliotek. Av de bemannade biblioteken är det dessutom få
            som har personalen på plats under hela skoldagen. Så många som
            57 procent av skolbiblioteken är bemannade tio timmar eller mindre
            per vecka. Endast 10 procent av skolbiblioteken är bemannade över
            30 timmar per vecka. För att fånga upp elever som har svårigheter
            med läsning krävs pedagogiskt kunnig bibliotekspersonal.
          </p>
          <p xml:id="i-MWvcFHYewWJhZywV29utV9">
            Från skolan kommer ständigt nya rapporter om problem med elevers
            bristande läsförmåga. Flera undersökningar visar även att elever
            med läs- och skrivsvårigheter i många fall inte får den hjälp
            de behöver, vilket innebär att de inte får en likvärdig utbildning.
          </p>
          <p xml:id="i-AGTwaWUsh4KHRBhVTUA2i1">
            I en studie av biblioteksfunktionen på våra skolor framgår även
            att skolor med en kommunal huvudman har en större andel bemannade
            skolbibliotek och en större andel skolbibliotekarier som bemannar
            skolbiblioteket än friskolor. En stor del av eleverna i Sveriges
            grundskolor har därför en bristande tillgång till ett bemannat
            skolbibliotek, något som riskerar att ge negativa konsekvenser
            för elevers läsutveckling särskilt elever med bristande läsförmåga.
          </p>
          <p xml:id="i-Fvs5v6LjwtwEYd1nVQcRuy">
            Dessutom visar den senaste internationella läsförståelseundersökningen,
            PISA (2009), att svenska 15-åringars läsförmåga halkar efter.
            Hela 17 procent av Sveriges 15-åriga elever anses vara svaga läsare.
            Undersökningen visar också att 15-åringarna läser allt mer sällan,
            och att en avgörande skillnad mellan starka och svaga läsare handlar
            om regelbunden läsning.
          </p>
          <p xml:id="i-4a87W5haqgRv6y6wkZScvg">
            Utvecklingen pekar alltså på att elever läser mer sällan och
            allt sämre, samtidigt som elever med behov av stöd inte får den
            hjälp som de behöver. Brister i läsförmågan påverkar hela skolgången,
            och i förlängningen får det konsekvenser för hela livet.
          </p>
          <p xml:id="i-RC6zG8FXimhW9FbESAnFA5">
            Även en fjärdedel av Sveriges vuxna befolkning har svårt att
            läsa och förstå skriftlig information. Det skapar naturligtvis
            problem för varje enskild person. Vi vet till exempel att samma
            grupper som är i behov av lättlästa texter sammanfaller med de
            grupper som har hög arbetslöshet. Det gäller till exempel personer
            med lägre utbildning, någon form av funktionsnedsättning eller
            personer med svenska som andra språk. Att var fjärde medborgare
            har svårt att läsa är också ett allvarligt problem för demokratin
            som förutsätter delaktiga medborgare och att nyheter, samhällsinformation
            och litteratur är tillgängligt för alla.
          </p>
          <head xml:id="i-9DXVrxGXEB4UDReC8zJp9r" type="h1">
            Lösningen finns delvis i skolbiblioteken
          </head>
          <p xml:id="i-NiGGz9JhWGsp9qfRQVB4Dk">
            Skolbiblioteken är mycket viktiga i arbetet för att öka läsintresset
            och tillfredsställa elevernas behov av böcker och information
            under utbildningen. I de nya riktlinjerna från skolinspektionen
            om skolbibliotek står det att ett skolbibliotek ska vara anpassat
            till elevernas behov och till funktionshindrades, invandrares
            och andra minoriteters särskilda behov. Detta är knappast möjligt
            utan att biblioteket är bemannat. Ett rum med bokhyllor fyllda
            av böcker räcker inte. Medan intresserade och vana läsare uppsöker
            bibliotek och läser böcker på egen hand, undviker elever med lässvårigheter
            ofta biblioteken. Därför krävs det pedagogiskt kunnig bibliotekspersonal
            som fångar upp elever med lågt läsintresse. Att den nya skollagen
            slår fast att varje elev ska ha tillgång till ett skolbibliotek
            är ett viktigt första steg.
          </p>
          <p xml:id="i-9LYFQWxkNU1LqcBRT288wj">
            Miljöpartiet är måna om det kommunala självbestämmandet och vill
            därför inte att staten i onödan styr och reglerar kommunala verksamheter.
            Frihet att hitta lokala lösningar är en viktig drivkraft för ett
            aktivt ansvarstagande i alla verksamheter.
          </p>
          <p xml:id="i-QvUpqjxWj5bmaycEusc9qX">
            Däremot är det inte i konflikt med den gröna decentralistiska
            grundidén att ställa krav på kommunerna från statens sida. Krav
            om kvalitet, öppenhet, servicenivå med mera uppfattas ofta som
            självklara. Ofta ställs även kravet på att staten skall ingripa
            när medborgare hanteras olika av skilda kommuner och landsting.
            Skollagens krav på att elever skall ha tillgång till skolbibliotek
            kan därför inte anses strida mot en strävan om kommunalt självbestämmande.
          </p>
          <p xml:id="i-AcVKJmT9tX4LVE5vWZtziW">
            Jag menar att staten kan gå längre utan att det kan uppfattas
            som ett övertramp mot det kommunala självbestämmandet. Jag anser
            att ett skolbibliotek skall ha en viss bemanning för att uppfylla
            skollagens intensioner. Kompetent personal är en del av ett skolbibliotek.
          </p>
          <p xml:id="i-BWKLKjPYGowLBRp5qsrQiG">
            För att kunna locka till läsning krävs även att skolbiblioteken
            är utrustade med lättlästa böcker, tidningar och annat material
            som passar elevernas olika behov och förmåga. Utmaningarna måste
            anpassas till olika elevers förutsättningar för att alla elever
            ska kunna utveckla sin förmåga att läsa. Vi har inte råd att slarva
            bort en enda läsupplevelse.
          </p>
          <p xml:id="i-3ifgt7iM8VGGdDLUZVC3EK">
            Regeringen kan ta ansvar för att alla elever få möjlighet att
            utveckla sin läsförmåga genom att sända tydliga signaler till
            kommunerna att detta är en viktig funktion som bör följas och
            ligga som grund för det stöd staten ger kommunerna. Kommunerna
            har självklart ansvar för att friskolor i kommunen hittar lösningar
            på detta. Riksdagen bör därför ge regeringen till känna som sin
            mening att frågan om bemannade och välutrustade skolbibliotek
            är en avgörande framtidsfråga.
          </p>
        </div>
        <div xml:id="i-G1XetcXKoizbeX1wUEvmss" type="motSignatures">
          <list xml:id="i-36BaPQLUWw3vo2PQKA75XD">
            <item xml:id="i-UgsBre6St3mjy1EmtK9tTr" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
