<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00385">
  <teiHeader>
    <fileDesc>
      <titleStmt>
        <title>Tobaksbruk  en angelägenhet för alla</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tobaksbruk  en angelägenhet för alla</title>
          <idno type="rdwebb">H002Ub385</idno>
          <rs type="number">Ub385</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub385/text</ref>
          <ref type="dokument_url_html">http://data.riksdagen.se/dokument/H002Ub385</ref>
          <ref type="dokumentstatus_url_xml">http://data.riksdagen.se/dokumentstatus/H002Ub385</ref>
          <ref type="doc">http://data.riksdagen.se/fil/E4CA252F-E97F-49AB-96DD-C1669502B35E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ues7hUKzenoaCeBjyKWyse" type="signed"/>
        <correspContext corresp="i-Ues7hUKzenoaCeBjyKWyse">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-LZtQvmwYMYMqK2smWF69dL" type="numbering">
          <date when="2012-10-05"/>
        </correspAction>
        <correspAction xml:id="i-GaanF2MepViodC4sBwgDj5" type="submission">
          <date when="2012-10-04"/>
        </correspAction>
        <correspAction xml:id="i-GmMxV48TWmxRJxp8n7VpSX" type="transfer">
          <date when="2012-10-04"/>
        </correspAction>
        <correspAction xml:id="i-MufgLTRywhuVvpPDh6z19s" type="assigned"/>
        <correspContext corresp="i-MufgLTRywhuVvpPDh6z19s">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-PBwPEKk6QmaqBdz9pRCe1w">
            Förslag till riksdagsbeslut
          </head>
          <list style="ol">
            <item xml:id="i-GY3GZ9pVDMdsZGXTNztWsn">
              Riksdagen tillkännager för regeringen som sin mening vad som
              anförs i motionen om behovet av ökad forskning om snus.
            </item>
            <item xml:id="i-CzinDVV3GGGf9k9VTTPLVt">
              Riksdagen tillkännager för regeringen som sin mening vad som
              anförs i motionen om att göra statliga myndigheter, verk och företag
              till rökfria arbetsplatser genom regleringsbrev och ägardirektiv.
              1
            </item>
          </list>
          <p xml:id="i-VHQESaPf7Q5Y6Sttjevenk">
            1 Yrkande 2 hänvisat till FiU.
          </p>
        </div>
        <div type="motContent">
          <head xml:id="i-D8iMEyRPbw1Z3M138Ls7E8" type="h1">
            Tidigare behandling
          </head>
          <p xml:id="i-UgwxdvpRmCT8SqN2voL1Do">
            Miljöpartiets motioner om tobaksbruk avslås regelmässigt av riksdagen.
            Motionen från 2011 har emellertid i huvudsak inte behandlats ännu.
            16 av totalt 18 yrkanden i förra årets motion har skjutits till
            framtiden. De krav som ställs i förra årets motion och som inte
            har behandlats upprepas inte i denna motion utan vi avvaktar kommande
            behandling. Det innebär dock inte att 2012 får bli ett år då Miljöpartiet
            inte väcker en motion i tobaksfrågan. För framgång i angelägna
            frågor krävs påminnelse.
          </p>
          <head xml:id="i-TsiF7cwwqBAZDPCL8Hi3yi" type="h1">
            Bakgrund
          </head>
          <p xml:id="i-ERzMNg63W8EoRXdz3v6pN1">
            Riksdagens uttalade mål är att minska tobaksbruket och regeringen
            har genomfört en del mindre förändringar i syfte att nå ett diffust
            formulerat mål, om än ett mål, i den riktningen.
          </p>
          <p xml:id="i-Tt7jiNYWQLfqeFbEMgVN5Y">
            Den 1 augusti 2010 började några nya regler gälla. Syftet med
            de nya reglerna är att säkerställa att åldersgränsen 18 år följs
            bättre. Det som tillkom var att nya försäljningsställen måste
            anmälas till kommunen innan de får börja sälja tobaksvaror. Man
            skärpte även kraven på näringsidkaren att informera sin personal
            om villkoren för försäljning samt gav kommunerna en möjlighet
            att förbjuda försäljning i högst sex månader vid överträdelse.
          </p>
          <p xml:id="i-QdHGC8MEP3wLEAtRpjZvuU">
            Även polisen fick utökade uppgifter. Genom att polisen nu fått
            ett tillsynsuppdrag behöver den inte någon brottsmisstanke för
            att göra tillsyn på ett försäljningsställe, vilket kan vara mycket
            kraftfullt i brottsbekämpande syfte. Polisen ska förutom Folkhälsoinstitutet
            kontrollera att märkningen på tobaksvaror är korrekt, vilket är
            en bra förändring.
          </p>
          <head xml:id="i-Fw7FFEEWLDfEFs7Cr8GPCV" type="h1">
            Risker
          </head>
          <p xml:id="i-26oX7uGVciFuYwYLKjk1r5">
            Rökning är skadligt för hälsan. Starka kopplingar till en rad
            olika sjukdomstillstånd och en för tidig död är påfallande tydlig.
            Trots detta röker 18 procent av kvinnorna och 14 procent av männen.
            Varje dag börjar unga personer att röka, ungefär 17 000 ungdomar
            per år i Sverige. År 2008 var det 27 procent av pojkarna och 29
            procent av flickorna i årskurs 9 som använde tobak. Varannan rökare
            dör i förtid av sin rökning och förlorar i genomsnitt tio år av
            sin förväntade livstid.
          </p>
          <p xml:id="i-Udm4AmMtTVvs7TVE8HejXz">
            Omfattningen av rökningen totalt och dess andel bland män och
            kvinnor i olika åldersgrupper varierar liksom trenderna av ökad
            eller minskad andel rökare i olika åldersgrupper. Till viss del
            kan detta återspegla effekter av tidigare kampanjer. Klart är
            dock att samhället har ett övergripande ansvar för att stödja
            att människor inte börjar röka eftersom rökning skadar på individnivå
            och dessutom innebär stora kostnader för samhället.
          </p>
          <head xml:id="i-8opSfLv9W77mHPvtwwQxen" type="h1">
            Målsättning
          </head>
          <p xml:id="i-ELGBZPMQuNutW7V9ZechSB">
            Är ett rökfritt Sverige ett utopiskt mål? Kanske, men man kan
            även hävda att utan höga mål är det svårt att nå även de nåbara.
            Ett rökfritt Sverige är utan tvekan ett viktigt mål i folkhälsoarbetet.
            Tobaksrökning är nämligen fortfarande den enskilt största riskfaktorn
            för både sjukdom och för tidig död, och trots det sker nyrekrytering
            av rökare. Det är en av de viktigaste orsakerna till hjärt-kärlsjukdomar
            bland både kvinnor och män. Lungcancer är i dag den vanligaste
            dödsorsaken bland cancersjuk­domarna i världen. Rökning är en
            viktig orsak till cancer i struphuvud, munhåla, svalg och matstrupe.
            Också passiv rökning leder till allvarliga hälsoförsämringar och
            orsakar minst 500 dödsfall per år i Sverige. Ändå fortsätter många
            att röka.
          </p>
          <p xml:id="i-8mSfeqNWejtSUhUS79VSK4">
            För den som inte röker och som vill leva ett rökfritt liv, även
            inberäknat så kallad passiv rökning, finns det fortfarande stora
            problem. För att ta sig in i många byggnader, inte minst offentliga,
            tvingas man ofta bana sig fram genom rökdimmorna utanför entréerna.
            Perrongerna på våra buss- och järnvägsstationer har blivit kollektivtrafikens
            rökrutor. Även ute i naturen gäller underförstått att rökning
            inte stör omgivningen. Tyvärr upplever inte alla rökfria det på
            samma sätt. Det är till och med svårt att freda sig mot rök som
            tränger in i bostaden och på arbetsplatsen.
          </p>
          <p xml:id="i-HFMKg6JHqbpFa2yywBA6z6">
            Moderna hus är ofta byggda med central ventilation som gör att
            lägenheterna eller lokalerna har konstant undertryck. Det innebär
            att utomhusluft lätt sugs in i lägenheten om ett fönster eller
            en balkongdörr står öppen. Det förekommer även att luft från trapphus
            sugs in i lägenheterna. Ventilationssystemen kan även vara så
            dåligt balanserade att rök från en lägenhet vandrar över till
            en annan lägenhet via just ventilationssystemet. Samma problem
            kan finnas i kontorsfastigheter.
          </p>
          <p xml:id="i-Y6wMgtqWYFa5FAZxhMyLxU">
            I dag har en hyresgäst i praktiken ingen laglig möjlighet att
            freda sin bostad från ofrivilligt intrång av tobaksrök. Hyresgäster
            som drivit frågan om rökfrid i bostaden till domstol har hittills
            förlorat. Problemet är gammalt och kan ibland ta sig absurda uttryck.
            Rökare som vill skydda sina egna barn från rökens risker väljer
            ofta att röka på balkongen. Grannen ovanför eller vid sidan som
            har ett fönster eller en balkongdörr öppen kan då ha oturen att
            röken tränger in i hans eller hennes lägenhet. Detta är ett växande
            problem som bland annat Hyresgästföreningen har uppmärksammat.
          </p>
          <p xml:id="i-9k2zmdZFJQbua9r15PQ4v7">
            Den nationella visionen måste självklart vara ett tobaksfritt
            samhälle. En nollvision för tobaksanvändning borde inte vara särskilt
            märkvärdig för riksdagen att anta. Trots det avslås kravet nästan
            varje år av en riksdagsmajoritet utan några egentliga argument.
          </p>
          <p xml:id="i-UGaCoEXEXz46WpVCCXsX5P">
            Flera undersökningar visar att de flesta rökare skulle vilja
            sluta röka. Många rökare lyckas sluta röka genom att i stället
            börja snusa. Snusandet skonar medmänniskornas hälsa och är troligen
            mindre hälsovådligt för brukaren, men det ger antagligen ett betydligt
            svårare nikotinberoende. På trottoarer och gårdsplaner syns resterna
            efter snusandet; det ser inte så trevligt ut. Hur farligt det
            eventuellt kan vara med snusrester och fimpar i miljön vet vi
            tyvärr inte så mycket om. Vi har inte hittat någon forskning om
            eventuell inverkan på miljön, men vi vet att tobaksindustrin använder
            ett stort antal kemikalier i sin beredning. Kanske är detta ett
            bortglömt problem i stil med de mikroskopiska plastliknande partiklar
            som uppmärksammats i haven.
          </p>
          <head xml:id="i-EAdhwapZW2Zt6G3CozDG9h" type="h1">
            Uppföljning av regeringsarbete
          </head>
          <p xml:id="i-X2N2HCkHjRebohGb4wQJ2">
            Sverige har ratificerat Världshälsoorganisationens tobakskonvention
            som även är världens första hälsokonvention. Sverige har genom
            detta förbundit sig att tillsammans med 170 andra länder arbeta
            med att genomföra konventionens 38 artiklar. Alliansregeringen
            har styrt Sverige under sex av de sju år som gått sedan konventionen
            undertecknades 2005. Den genomgång som gjorts av den oberoende
            tankesmedjan Tobaksfakta visar att väldigt lite har skett av det
            som borde ha genomförts för att nå målet till 2014.
          </p>
          <p xml:id="i-DDQhTyUz3qAmAuK7LWrW25">
            Här några exempel på problem som återstår att lösa. Skyddet mot
            passiv rökning i artikel 8 är långt ifrån uppnått. Tio procent
            av alla som svarat på Folkhälsoinstitutets undersökning uppger
            att man exponeras för ofrivillig tobaksrök. Fem procent av alla
            barn exponeras för passiv rökning i hemmen, i vissa områden lever
            upp till 30 procent av barnen under sådana förhållanden.
          </p>
          <p xml:id="i-AfG1KfrBW1E1NhDGmQqcTR">
            När det gäller varningstexter på förpackningar ligger Sverige
            långt efter många andra länder. I Sverige täcker varningstexten
            endast 30 procent av framsidan medan man i många länder har reglerat
            så att minst 75 procent av förpackningen täcks av varningstexter.
            Uruguay har här nått längst.
          </p>
          <p xml:id="i-KjEw8gyTqK41S8QkDVQZ4b">
            När det gäller marknadsföring är det ytterst beklagligt att den
            svenska regeringen så här långt har motarbetat strävandena inom
            EU att lagstifta om dold försäljning och neutrala paket. Det innebär
            att den svenska regeringen står på tobaksindustrins sida i ambitionen
            att rekrytera nya rökare bland ungdomen.
          </p>
          <p xml:id="i-GkkDaykTvXBR2L73q2Piwy">
            När det gäller visionen om ett tobaksfritt samhälle och de fyra
            stegen för 2014 är vi positiva till regeringens ambition. Men
            det har nu gått ännu ett år och endast två år återstår till 2014.
            Vi väntar på svar på vårt förslag om en nationell samordning av
            det praktiska arbetet på lokal nivå som vi menar är nödvändig
            för att arbetet skall lyckas.
          </p>
          <p xml:id="i-JEvp2nS1aVaTSsx4rk94Dc">
            Nu när motioner till 2012 års allmänna motionstid skrivs kan
            man med näst intill total visshet konstatera att Sverige inte
            kommer att klara av att leva upp till åtagandena i 2005 års ramkonvention
            om tobakskontroll (WHO Framework Convention on Tobacco Control).
            Det är uppenbart att de förhoppningar dåvarande utskott 2010 hade
            på den då fem år gamla reformeringen av tobakslagen inte är tillräcklig.
            Miljöpartiet menar att det behövs en tydligare strategi, vilket
            vi föreslagit och fortfarande väntar på svar om.
          </p>
          <p xml:id="i-7A1LRr27zt8UsoX5RzZzyS">
            Ovan har beskrivits de problem som finns kring så kallad passiv
            rökning. Vi har lämnat förslag men regeringen är passiv. Flera
            mål har nu passerat domstolarna men regeringen tycks inte ta något
            intryck.
          </p>
          <p xml:id="i-PFiLFjkgHqKDHvFrerFo6E">
            Miljöpartiet har under alla år drivit frågan om att utvidga de
            rökfria områdena i samhället. Framför allt har vi då inriktat
            oss på WHO:s krav på rökfria allmänna platser. Även denna fråga
            väljer regeringen att dra i långbänk. Inte heller kravet på minst
            ett rökfritt hus i varje kommun har regeringen valt att lyfta
            fram för att underlätta arbetet med att nå delmålen till 2014.
          </p>
          <p xml:id="i-3A3AV2ZNTCFCd92WWDBZGe">
            I Australien har man nu infört regler om helt neutrala förpackningar
            för alla typer av tobaksvaror. Diskussionen om detta har nu pågått
            några år även inom EU, och Sveriges regering har där varit en
            bromskloss. Vårt förslag att Sverige skulle gå före har mötts
            med tystnad från regeringen. Vi väntar fortfarande på svar från
            regeringen på våra förslag.
          </p>
          <p xml:id="i-EsqruqQavq8q9RvdYXPFGJ">
            Länder som Kanada, USA, Australien, Thailand och Frankrike har
            redan infört restriktioner mot smaktillsatser i tobaksprodukter.
            För varje år som går innan Sverige följer rekommendationen i ramkonventionen
            förlorar vi en del av en generation som helt i onödan lockas till
            nikotinvanor. Regeringen står passiv.
          </p>
          <head xml:id="i-7LvSwHmrnbFPDLnTrYDNSA" type="h1">
            Forskning kring snus
          </head>
          <p xml:id="i-FQm2R9u7XNyTvqTq9yYkiJ">
            Flera undersökningar visar att de flesta rökare skulle vilja
            sluta röka. Många rökare anser sig ha lyckats sluta röka genom
            att i stället börja snusa. Drygt en miljon beräknas i dag snusa,
            vilket är nästan lika många som antalet rökare. Det är vanligt
            i alla socialgrupper, och utvecklingen går mot att det blir fler
            som snusar. Under 2007 konsumerades totalt 190 miljoner snusdosor,
            vilket motsvarar 7 186 ton snus eller drygt 200 fullastade långtradarekipage.
            Av den manliga befolkningen mellan 18 och 84 år snusade 19 procent
            dagligen 2007. Motsvarande siffra för kvinnor var 4 procent. Snusandet
            skonar medmänniskorna från hälsosynpunkt och är troligen mindre
            hälsovådligt för brukaren, men nikotinberoendet är inte mindre.
            Det är till och med troligt att det kan vara svårare att sluta
            snusa än att sluta röka, bland annat för att omgivningen inte
            märker huruvida någon snusar eller inte.
          </p>
          <p xml:id="i-2mCnYWo7SJ9WgWEjJotENv">
            Forskningsläget i dag är tydligt positivt till snus i förhållande
            till rökning av tobak. Det betyder dock inte att snus är ofarligt.
            En rapport presenterades av EU:s vetenskapliga kommitté tidigare
            i år där man gått igenom snusets hälsorisker och risk att bli
            beroende. Man tittade även på om snus kan hjälpa rökare som vill
            sluta röka eller om snus i stället ökar risken för att börja röka.
            Rapporten är kritisk. Snus och liknande produkter orsakar olika
            slags cancer och skador i munnen. Det finns studier som visar
            att snuset kan öka dödligheten vid hjärtinfarkter. Det finns också
            tecken, men inga bevis på, att snus kan leda till diabetes och
            kan skada barn till gravida snusare. Icke oväntat anses de rökfria
            tobaksprodukterna också vara beroendeframkallande.
          </p>
          <p xml:id="i-XQAF6zkV2FrewrDBi9NnKe">
            Klart är att det fortfarande saknas en hel del kunskap om snusandet
            och hälsa. Med anledning av att snusandet också ökat kraftigt
            finns det också nya ohälsorisker. Det är därför ytterst angeläget
            att kunskaperna kring snusets hälsorisker ökar. Vi menar därför
            att regeringen bör lägga fram förslag till forskning om hälsoaspekter
            kring bruket av vått snus. Riksdagen bör ge regeringen till känna
            som sin mening att forskningen kring hälsoeffekter från bruk av
            snus är eftersatt.
          </p>
          <head xml:id="i-MKBiEURj7UFTt2kiwxDBon" type="h1">
            Rökfri arbetstid
          </head>
          <p xml:id="i-Y4V1FL6cipnKEuhkDvHZb7">
            För den majoritet av rökarna som vill sluta röka utgör rökfria
            miljöer ett stöd. En strategiskt viktig åtgärd är därför att stimulera
            arbetsplatser att besluta om en rökfri arbetstid, alltså att man
            inte röker på betald arbetstid. I landstingsvärlden har detta
            fått en hög acceptans och alltfler kommuner följer efter. Flera
            skäl talar för att också statliga företag ska uppmuntras besluta
            om en sådan policy:
          </p>
          <p xml:id="i-Vj974hsUHtWsJ49irKAQq">
            Den är arbetsgivarnas bästa sätt att positivt påverka de anställdas
            hälsa och minska sjukskrivning och förtidspension ett av regeringens
            uttalade mål. Regeringens trovärdighet kräver att dess egna företag
            utgör föredömen. Allt fler icke-rökande anställda utgör ett betydande
            ekonomiskt incitament för arbetsgivaren.
          </p>
          <p xml:id="i-4ysk3XjARgVhpZPGMfv4QW">
            Policyn ger alla anställda en ökad medvetenhet om rökningens
            alla negativa effekter och påverkar därmed den allmänna opinion
            som styr takten i det förebyggande arbetet.
          </p>
          <p xml:id="i-JZkNfZ3hESzENibD8RApvE">
            I en fråga (2007/08:1197) ställd till näringsminister Maud Olofsson
            (C) tillfrågades hon om hon avsåg att på ett tydligt sätt uppmuntra
            de statliga företagen att införa en rökfri arbetstid. Hon svarade
            då: Enligt statens ägarpolicy ankommer det på styrelsen i respektive
            företag att ansvara för frågor som bland annat rör socialt ansvarstagande.
            Det anges också att företagen ska ha en förankrad policy och strategi
            för att bland annat hantera sociala frågor. Det ankommer därför
            på respektive företags styrelse att besluta om hur de avser att
            verka för en rökfri arbetstid. Regeringen beslutade i slutet av
            november om nya riktlinjer för extern rapportering. Riktlinjerna
            hänvisar till GRI (Global Reporting Initiative), som är ett verktyg
            för att bland annat följa upp företagens arbete med sociala frågor
            såsom exempelvis arbetsmiljöfrågor.
          </p>
          <p xml:id="i-Mp9PXYtfdfYvvntnMqFHiZ">
            Jag menar att svaret är långsökt. Den inre arbetsmiljön ur den
            aspekt som tas upp kanske skulle kunna ingå i GRI, men det är
            långsökt att tro att det i själva verket skulle göra det. I regeringens
            åttasidiga dokument Riktlinjer för extern rapportering för företag
            med statligt ägande nämns inte ordet arbetsmiljö. Att en offensiv
            hållning i antirökarbete självklart skulle ingå där anser vi vara
            utopiskt. Det bör stå regeringen fritt att i regleringsbreven
            ställa krav på rökfri arbetstid inom statliga myndigheter samt
            att i ägardirektiv göra frågan aktuell också för de statliga företagen.
            Riksdagen bör ge regeringen till känna som sin mening vad som
            ovan anförts om att genom regleringsbrev och ägardirektiv göra
            statliga myndigheter, verk och företag till rökfria arbetsplatser.
            Riksdagen bör självklart själv bli en rökfri arbetsplats.
          </p>
        </div>
        <div type="motSignatures">
          <list>
            <item xml:id="i-L4Xiz2YrNMpdB4NzQVyz7G">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
