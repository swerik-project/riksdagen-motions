<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-03730">
  <teiHeader>
    <fileDesc>
      <titleStmt>
        <title>Klimat och hållbar tillväxt</title>
        <author corresp="i-NaB2cvgwB4zVi98HPFcvof">av Kristina Yngwe m.fl. (C, M, KD, L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3730 av Kristina Yngwe m.fl. (C, M, KD, L)</title>
          <idno type="rdwebb">H5023730</idno>
          <rs type="number">3730</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5023730/text</ref>
          <ref type="dokument_url_html">http://data.riksdagen.se/dokument/H5023730</ref>
          <ref type="dokumentstatus_url_xml">http://data.riksdagen.se/dokumentstatus/H5023730</ref>
          <ref type="docx">http://data.riksdagen.se/fil/732D8F48-05E0-4FD7-B228-91D444ABF33E</ref>
          <ref type="pdf">http://data.riksdagen.se/fil/FC386736-EA33-4AC4-8950-8158733A24BA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NaB2cvgwB4zVi98HPFcvof</idno>
            <name>Kristina Yngwe</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-UfuzZaG1S7bnPkLrgux2Au</idno>
            <name>Jonas Jacobsson Gjörtler</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6q7q57LBX6UmVZa7PQNwXr" type="signed"/>
        <correspContext corresp="i-6q7q57LBX6UmVZa7PQNwXr">
          <note type="signatory" corresp="i-NaB2cvgwB4zVi98HPFcvof"/>
          <note type="signatory" corresp="i-UfuzZaG1S7bnPkLrgux2Au"/>
          <note type="signatory" corresp="i-4ednwgW1p5nCGVvkb7M7eo"/>
          <note type="signatory" corresp="i-RDeqY3mXLBtUS9bixjvHS"/>
        </correspContext>
        <correspAction type="submitted" xml:id="i-Cds2wGTfuddap8eW5Ds4R4">
          <date when="2017-10-05"/>
          <time when="15:39:37"/>
        </correspAction>
        <correspAction type="reviewed" xml:id="i-DFZZ1E9pD6zn1RRRxv5Srz">
          <date when="2017-10-05"/>
          <time when="17:57:14"/>
        </correspAction>
        <correspAction type="referred" xml:id="i-XZRQXzsA83b8G6PNuCbu5C">
          <date when="2017-10-13"/>
        </correspAction>
        <correspAction type="assigned" xml:id="i-FuNdTi9wFd1VgCJFVavSDb">
          <date when="2018-11-22"/>
          <time when="08:51:06"/>
        </correspAction>
        <correspContext corresp="i-FuNdTi9wFd1VgCJFVavSDb">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-XSBU1edx3bvpQJyLKoke6B"/>
        <correspContext corresp="i-XSBU1edx3bvpQJyLKoke6B">
          <ref type="uppgift">2017/18:MJU14</ref>
          <ref type="ref_dok_id">H501MJU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU14</ref>
          <ref type="ref_dok_titel">Avfall och kretslopp</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JNDgP3mF9asGpovcyZpqPX"/>
        <correspContext corresp="i-JNDgP3mF9asGpovcyZpqPX">
          <ref type="uppgift">2017/18:CU13</ref>
          <ref type="ref_dok_id">H501CU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU13</ref>
          <ref type="ref_dok_titel">Hushållning med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-RxJPR6YBwsYyormHQNNEdS"/>
        <correspContext corresp="i-RxJPR6YBwsYyormHQNNEdS">
          <ref type="uppgift">2017/18:MJU26</ref>
          <ref type="ref_dok_id">H501MJU26</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU26</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-VXUSg9MvyJdE5uawWEECv"/>
        <correspContext corresp="i-VXUSg9MvyJdE5uawWEECv">
          <ref type="uppgift">2017/18:MJU12</ref>
          <ref type="ref_dok_id">H501MJU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU12</ref>
          <ref type="ref_dok_titel">Kemikaliepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-DceBVjdMzd5aCDx56kves6"/>
        <correspContext corresp="i-DceBVjdMzd5aCDx56kves6">
          <ref type="uppgift">2017/18:MJU15</ref>
          <ref type="ref_dok_id">H501MJU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU15</ref>
          <ref type="ref_dok_titel">Avfall och kretslopp</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-XR43q5od68GuAjAjy5X16o"/>
        <correspContext corresp="i-XR43q5od68GuAjAjy5X16o">
          <ref type="uppgift">2017/18:MJU11</ref>
          <ref type="ref_dok_id">H501MJU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU11</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-M5G9SvK7A7utXip7f6zEUV"/>
        <correspContext corresp="i-M5G9SvK7A7utXip7f6zEUV">
          <ref type="uppgift">2017/18:TU13</ref>
          <ref type="ref_dok_id">H501TU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU13</ref>
          <ref type="ref_dok_titel">Fossiloberoende transporter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9bSCDYVRCbV8uHopeZdHbM"/>
        <correspContext corresp="i-9bSCDYVRCbV8uHopeZdHbM">
          <ref type="uppgift">2017/18:MJU22</ref>
          <ref type="ref_dok_id">H501MJU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU22</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-CJHj8vvDcHnYgokYj41X9n"/>
        <correspContext corresp="i-CJHj8vvDcHnYgokYj41X9n">
          <ref type="uppgift">2017/18:CU31</ref>
          <ref type="ref_dok_id">H501CU31</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU31</ref>
          <ref type="ref_dok_titel">Vattenmiljö och vattenkraft m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3730 av Kristina Yngwe m.fl. (C, M, KD, L) Klimat och hållbar tillväxt</div>
      </div>
      <div type="motBody">
        <div type="motProposal" subtype="förslag">
          <head xml:id="i-XPEqXrcHWqps7KZrPkAV5s">
            Förslag till riksdagsbeslut
          </head>
          <list style="ol">
            <item xml:id="i-JuU4ygrq2ucvpksMrCjXaz">
              Riksdagen ställer sig bakom det som anförs i motionen om att
              klimatpolitiken ska bygga på långsiktiga spelregler som inte driver
              jobb eller utsläpp ur Sverige och EU och tillkännager detta för
              regeringen.
            </item>
            <item xml:id="i-UPcUQ8XzDhLf89rex5zCZr">
              Riksdagen ställer sig bakom det som anförs i motionen om att
              regeringen nationellt och inom EU ska verka för långsiktiga och
              teknikneutrala styrmedel som premierar förnybara drivmedel med
              hög klimatnytta och som ökar omställningstakten från fossilt till
              förnybart i transportsektorn och tillkännager detta för regeringen.
            </item>
            <item xml:id="i-HZ68zSR2DYdomLFEpKrJUP">
              Riksdagen ställer sig bakom det som anförs i motionen om att
              alla råvaror som kan användas för produktion av biodrivmedel ska
              kunna omfattas av nationella styrmedel och tillkännager detta
              för regeringen.
            </item>
            <item xml:id="i-KY5uEmpWwPr6RByCsYXMkN">
              Riksdagen ställer sig bakom det som anförs i motionen om att
              regeringen bör verka för en revidering av EU:s riktlinjer för
              stöd till miljöskydd, energi och drivmedel och tillkännager detta
              för regeringen.
            </item>
            <item xml:id="i-LRDMw6NiMGyszGbDMzrJbZ">
              Riksdagen ställer sig bakom det som anförs i motionen om att
              regeringens föreslagna styrmedel för biodrivmedel bör minska utsläppen
              från transportsektorn på ett kostnads- och klimateffektivt sätt
              samtidigt som de inte hindrar eller exkluderar import från tredjeland
              och tillkännager detta för regeringen.
            </item>
            <item xml:id="i-GJyxanz2JLpLHVqPSwjXPa">
              Riksdagen ställer sig bakom det som anförs i motionen om att
              regeringen skyndsamt bör presentera en juridisk definition av
              begreppet bilpool och tillkännager detta för regeringen.
            </item>
            <item xml:id="i-MfxoTDqfN6Tri7z4m2oDCP">
              Riksdagen ställer sig bakom det som anförs i motionen om att
              klimatåtgärder bör grundas i principen om att förorenaren betalar,
              och detta tillkännager riksdagen för regeringen.
            </item>
            <item xml:id="i-5uW6v31XnqxScTHG44FQuh">
              Riksdagen ställer sig bakom det som anförs i motionen om att
              Sverige bör vara ett föregångsland i klimatpolitiken, vilket förutsätter
              att nationella krav inte bidrar till koldioxidläckage, och tillkännager
              detta för regeringen.
            </item>
            <item xml:id="i-SNQRg7BdScqQBuBGAddvmp">
              Riksdagen ställer sig bakom det som anförs i motionen om att
              regeringen internationellt, exempelvis inom IMO, bör vara pådrivande
              för ett globalt prissättningssystem för klimatutsläpp från sjöfart
              och tillkännager detta för regeringen.
            </item>
            <item xml:id="i-5xwgoMfhxmZGit71GJfZLe">
              Riksdagen ställer sig bakom det som anförs i motionen om att
              regeringen bör driva på för att EU ska öka takten när det gäller
              att begränsa användningen av eller fasa ut bevisat farliga ämnen,
              och detta tillkännager riksdagen för regeringen.
            </item>
            <item xml:id="i-V5jrcLP7XZHrQk6MpqWWFy">
              Riksdagen ställer sig bakom det som anförs i motionen om att
              vidta åtgärder inom kemikaliepolitiken för att uppnå miljökvalitetsmålet
              Giftfri miljö och tillkännager detta för regeringen.
            </item>
            <item xml:id="i-EN4pST32EwtXJntddm3Yct">
              Riksdagen ställer sig bakom det som anförs i motionen om att
              Sverige fortsatt bör vara en pådrivande kraft i havsmiljöarbetet
              regionalt och internationellt för att motverka och förebygga övergödning,
              giftiga utsläpp och nedskräpning och tillkännager detta för regeringen.
            </item>
            <item xml:id="i-V6GRhfwVw9g18zCZH8q6Ny">
              Riksdagen ställer sig bakom det som anförs i motionen om att
              regeringen bör verka för att förbättra förutsättningarna för regional
              samverkan i Östersjöområdet för att påskynda arbetet med att skapa
              en god havsmiljö och tillkännager detta för regeringen.
            </item>
            <item xml:id="i-YdN4fYqYCm9DsrSU8wiwt">
              Riksdagen ställer sig bakom det som anförs i motionen om att
              regeringen bör genomföra en översyn av Sveriges genomförande av
              vattendirektivet och tillkännager detta för regeringen.
            </item>
            <item xml:id="i-2VnSRjUX7nzYD4gPU1NBmZ">
              Riksdagen ställer sig bakom det som anförs i motionen om att
              regeringen bör verka för att kostnaderna för det marina skräpet
              fördelas mer rättvist inom EU i enlighet med principen om att
              förorenaren betalar, och detta tillkännager riksdagen för regeringen.
            </item>
            <item xml:id="i-MpdGu43VEvSdrq2ggQz1G5">
              Riksdagen ställer sig bakom det som anförs i motionen om att
              tillståndsprocesserna för småskalig vattenkraft bör anpassas och
              förenklas på ett ändamålsenligt sätt utan att det medför generellt
              sänkta miljökrav och tillkännager detta för regeringen.
            </item>
            <item xml:id="i-WFnp2aW5Jn2ni3x5C9aYKB">
              Riksdagen ställer sig bakom det som anförs i motionen om att
              förbättra insamling och återvinning av avfall genom att förbättra
              hushållens möjligheter att lämna in material till återvinning,
              återanvändning och insamling, inte minst textilier, kläder och
              elektronik, och detta tillkännager riksdagen för regeringen.
            </item>
            <item xml:id="i-X2FpyXGaTYPfYwSN3biqRP">
              Riksdagen ställer sig bakom det som anförs i motionen om att
              fler områden bör utredas för möjligt införande av producentansvar
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Mdd6bE34VponQ4F7nCUiYq">
            Klimatpolitik för en hållbar tillväxt
          </head>
          <p xml:id="i-NTVdNdWoFgTySpa1u79PTA">
            Sverige ska vara ett föregångsland där bättre miljö och minskade
            utsläpp går hand i hand med ekonomisk tillväxt. Alliansregeringens
            klimat- och energiöverenskommelse lade en grund för långsiktighet
            i klimatpolitiken. Genom att förena ekonomisk tillväxt med minskade
            utsläpp visade Sverige vägen mot en framtid utan nettoutsläpp
            av växthusgaser. Alliansregeringens politik gav resultat, både
            vad gäller minskade klimatutsläpp och en stabil energipolitik.
            Under perioden 2006–2014 då Alliansen var i regeringsställning
            minskade de samlade växthusgasutsläppen med 19 procent (12,5 miljoner
            ton koldioxidekvivalenter). Detta är dubbelt så mycket som utsläppen
            minskade under den föregående åttaårsperioden 1998–2006 då de
            sjönk med 8 procent, eller totalt 6,2 miljoner ton koldioxidekvivalenter.
            Den förnybara energin ökade och utgör nu mer än hälften av den
            totala energiförbrukningen. Trenden med minskade utsläpp har nu
            tyvärr brutits och SCB:s statistik visar att under 2016 ökade
            istället utsläppen.
          </p>
          <p xml:id="i-5EGakX8h5yQSCSGvzH94iz">
            Klimatförändringarna utgör ett av vår tids största hot. Det är
            ett globalt problem som kräver internationella såväl som nationella
            lösningar. Även på den internationella arenan var Sverige under
            alliansregeringen en nyckelspelare. Det var under svenskt ordförandeskap
            som EU-länderna år 2009 enades om det långsiktiga klimatmålet
            att minska utsläppen av växthusgaser med 80–95 procent till 2050.
            Alliansregeringen förstärkte kraftigt den internationella klimatfinansieringen
            och drev på bildandet av den gröna klimatfonden under FN:s klimattoppmöte
            2009. Vi initierade även ett mycket lyckat globalt arbete mot
            kortlivade klimatgaser och luftföroreningar. Alliansregeringen
            tog vidare initiativ till rapporten The New Climate Economy, som
            bland annat citerades flitigt under FN-mötet COP 20 i Lima och
            gav ny energi till klimatdiskussionerna. Rapporten visar att tillväxt
            kan nås i kombination med att vi tacklar klimatföränd­ringarna
            och minskar utsläppen av växthusgaser.
          </p>
          <p xml:id="i-AohVsHon2Pdaz37f2HCLdW">
            I december 2015, på COP 21, enades 195 länder om ett historiskt
            klimatavtal för att hålla den globala temperaturökningen klart
            under två grader och göra ansträngningar för att hålla den globala
            medeltemperaturökningen under 1,5 grader. Alliansen lade den långsiktiga
            grunden för den klimatpolitik vi har idag med målet om noll nettoutsläpp
            senast år 2050. Detta mål har nu skärpts i och med Miljömålsberedningens
            förslag som riksdagen beslutade om när det förstärkta klimatpolitiska
            ramverket antogs i juni 2017, så att målet om nettonollutsläpp
            istället nu är satt till 2045.
          </p>
          <p xml:id="i-3ZLZTVGYAAfDqAKMPHmE6d">
            För att kunna uppnå dessa mål krävs verkningsfulla styrmedel
            som gör det dyrare att släppa ut växthusgaser. En viktig grundsten
            i vår miljöpolitik är principen om att förorenaren betalar. Principen
            finns uttryckt på global nivå i Riodeklarationen om hållbar utveckling
            och är även grundläggande i EU:s miljöpolitik. Genom att göra
            det dyrare att släppa ut växthusgaser eller på andra sätt förorena
            miljön skapas signaler till konsumenter när produkter och tjänster
            som belastar miljön blir dyrare. Samtidigt skapas incitament för
            företagen att utveckla mindre miljöbelastande varor och tjänster.
          </p>
          <p xml:id="i-MoC8jnF3LYiegcgS1ND1ji">
            Vid utformning av styrmedel är det viktigt att säkerställa att
            de når avsedda resultat. Effekterna måste vara väl utredda så
            att styrmedlen på ett effektivt sätt minskar utsläppen. Samtidigt
            som skarpa och verkningsfulla styrmedel införs för att minska
            de territoriella utsläppen är det också viktigt att säkerställa
            att den svenska konkurrens­kraften bibehålls så att inte företag
            får krav och kostnader som leder till att verksam­heter flyttas
            utomlands och att utsläppen istället ökar i andra länder. Ur miljöperspektiv
            är en sådan utveckling ofta särskilt olycklig, då svenska industrier
            och företag ofta har kommit längre i sitt klimat- och miljöarbete
            än företag i många andra länder. Svensk klimatpolitik ska bygga
            på långsiktiga spelregler som inte driver jobb eller utsläpp ut
            ur Sverige eller EU. På så vis kan Sverige vara ett föregångsland
            inom klimatpolitiken och visa att en ambitiös klimatpolitik och
            bibehållen konkurrenskraft kan gå hand i hand.
          </p>
          <head type="h2" xml:id="i-AgTUPwkFxRYEL7mV56KHk">
            En hållbar transportsektor
          </head>
          <p xml:id="i-UqMFsqNKQFYGYx8jRVYtnD">
            För att uppnå målen i Parisavtalet och i det förstärkta klimatpolitiska
            ramverket kommer en offensiv satsning på nya tekniker krävas.
            Betydande investeringar i teknikutveckling och infrastruktur kommer
            bli nödvändiga liksom en omställning till förnybara energi­källor.
            Transportsektorn bidrar med den största nationella påverkan på
            klimatet och innebär både en belastning på miljön och en säkerhetspolitisk
            risk.
          </p>
          <p xml:id="i-HytxGheE7aA9kWQ9YRHJwD">
            Inom EU bör regeringen verka för långsiktiga och teknikneutrala
            styrmedel som premierar biodrivmedel med hög klimatnytta och verka
            för att öka omställningstakten från fossilt till förnybart i transportsektorn.
            EU:s riktlinjer för stöd till miljöskydd och energi beslutades
            under 2014 och innebär en ändrad syn på biodrivmedel från livsmedelsbaserade
            grödor. De nya riktlinjerna innebär att medlemsländerna från 2020
            inte längre får ge livsmedelsbaserade biodrivmedel olika former
            av stöd, till exempel i form av undantag från energi- och koldioxidskatter.
            Detta är olyckligt eftersom det inte behöver finnas en konflikt
            mellan matproduktion och biodrivmedel. Globalt sett finns en överproduktion
            av livsmedel, men maten är ojämnt fördelad. I många länder slängs
            även en stor del av maten som produceras; beroende på produkt
            varierar svinnet mellan 10 och 50 procent i livsmedelskedjan.
            I EU finns omkring 30 miljoner hektar åkermark som är övergiven
            eller ligger i träda. All mark är inte högproduktiv, men mycket
            av åkermarken är odlingsbar. De nya riktlinjerna innebär även
            att endast äldre anläggningar för livsmedelsbaserade drivmedel
            ges driftsstöd under perioden fram till 2020. Detta slår hårt
            mot svensk bioindustri.
          </p>
          <p xml:id="i-EMBu4kC7G9Fo6NxSc7te5i">
            I slutet av 2015 fick Sverige det positiva beskedet från EU om
            fortsatt svensk skattebefrielse på biogas till och med år 2020
            och skattebefrielse eller skattelättnad av andra hållbara biodrivmedel
            till och med år 2018. I och med detta ges hållbara biodriv­medel
            viss befrielse från energiskatt och hel befrielse från koldioxidskatt.
            I en tid där transportsektorn utgör en av de största klimatutmaningarna
            i såväl Sverige som hela EU finns det fler anledningar än någonsin
            att premiera fossilfria alternativ. Därför är det viktigt att
            styrmedel inte exkluderar särskilda råvaror för produktion av
            biodrivmedel. Regeringen bör inom EU verka för en revidering av
            dessa riktlinjer, så att även fortsätt­ningsvis olika typer av
            grödor, inklusive livsmedelsbaserade, kan användas som biodrivmedel
            och på så sätt bidra till den gröna omställningen av transportsektorn.
          </p>
          <p xml:id="i-Lkhx3JkH1AU3Fu4iqffG7i">
            Det krävs långsiktiga och effektiva styrmedel för att uppnå ökad
            andel förnybara drivmedel med hög klimatprestanda och eldrift
            samt effektivare transporter. Att fortsatt främja teknikutveckling
            och skapa goda och långsiktiga spelregler för användandet av förnybara
            drivmedel med stor klimatnytta inom detta område är avgörande
            för vår möjlighet att nå ett hållbart transportsystem. Styrmedlen
            ska leda till utveckling av tekniker där utsläppen såväl som fossilberoendet
            minskar, utan att enskilda tekniker premieras. Styrmedlen ska
            inte heller innebära hinder för handel och hindra import från
            tredjeland.
          </p>
          <p xml:id="i-ToUxVpvd8qReV5yLj56eMJ">
            För att bryta beroendet av fossila bränslen och minska klimatutsläppen
            krävs även andra lösningar, som tekniker för mer energieffektiva
            fordon och fordon med noll­utsläpp, men också nya lösningar såsom
            bilpooler och smarta digitala mobilitets- och delningstjänster.
            Ett viktigt steg för att minska utsläppen och samtidigt öka mobiliteten
            är bilpooler. Konceptet växer och allt fler nyttjar denna tjänst.
            Idag finns det dock ingen juridisk definition av begreppet bilpool.
            Frågan har behandlats i SOU 2017:22 ”Från värdekedja till värdecykel
            – så får Sverige en mer cirkulär ekonomi” men en fastslagen definition
            saknas alltjämt. Det leder till att kommuner inte kan skapa särskilda
            parkeringsytor för bilpoolsbilar. Därför bör regeringen skyndsamt
            presentera en sådan juridisk definition av bilpool för att öka
            tillgängligheten för bilpoolsbilar.
          </p>
          <p xml:id="i-Wq8GzUeWLK6rvhZN33iFXs">
            Internationell sjöfart och internationellt flyg innebär särskilda
            utmaningar i omställ­ningen till ett samhälle med minskad klimatpåverkan
            på grund av deras internationella karaktär. Utsläppen från sjöfarten
            omfattas i dag inte av några internationella åtaganden. Då utsläppsminskningar
            och en omställning till hållbara tekniker och drivmedel måste
            ske inom alla sektorer är det angeläget att internationella överenskommelser
            för att säkerställa utsläppsminskningar även inom sjöfarten kommer
            på plats. Sverige måste internationellt, exempelvis inom International
            Maritime Organisation (IMO), verka pådrivande för att få till
            stånd ett globalt prissättningssystem för klimatutsläpp från sjöfart.
          </p>
          <head type="h2" xml:id="i-TL21nkydKABRRBbwgrcD8e">
            Vatten och havsmiljö
          </head>
          <p xml:id="i-TmrCdYU6f8cBq2gLLotDDL">
            Tillgång till rent vatten och livskraftiga marina ekosystem är
            en mycket angelägen framtidsfråga. Ett långsiktigt och målmedvetet
            arbete behöver bedrivas för att säkerställa en god havsmiljö,
            vilket kräver en stark och sammanhållen havs- och vattenpolitik.
            En stor del av arbetet inom detta område sker i samarbete med
            länder inom EU och i Östersjöregionen.
          </p>
          <p xml:id="i-Q1KzvN9Auej6grgzJcjBpQ">
            Alliansen gjorde havsmiljö till en av sina prioriterade frågor
            på miljöområdet. Miljösituationen i våra hav är kritisk och kräver
            långtgående insatser och stort engagemang för att minska utsläpp
            och miljöpåverkan. Östersjön är ett av världens mest känsliga
            hav med stora miljöproblem. Övergödning, bottendöd, överfiske
            och höga halter av miljögifter rubbar havets ekosystem. Det krävs
            kraftfulla åtgärder för att komma tillrätta med detta. Utsläppen
            av näringsämnen i Östersjön har minskat stadigt sedan 1980-talet
            men koncentrationen av ämnena är fortfarande hög. Alliansen anser
            därför att vi behöver verka med krafttag för att minska den interna
            belastningen i Östersjön och för att även andra länder ska göra
            insatser för att minska näringsläckage från exempelvis jordbruk
            och avlopp. Här krävs inte bara insatser från Sverige, utan även
            regional samverkan. Samarbetet mellan Östersjöländerna har kommit
            en bra bit på väg, men många svårigheter finns fortfarande som
            hindrar målsättningen att minska övergödningen och uppnå en god
            havsmiljö. Regeringen bör därför verka för att förbättra förutsättningarna
            för regional samverkan i Östersjöområdet för att påskynda arbetet
            med att skapa en god havsmiljö.
          </p>
          <p xml:id="i-NtHCMZYqhzy7PZLg8nCURc">
            Sverige bör fortsätta vara en pådrivande kraft i havsmiljöarbetet,
            på både regional och internationell nivå för att förebygga övergödning
            och giftiga utsläpp, liksom i arbetet mot nedskräpning. Marint
            skräp är ett stort och växande problem världen över. Varje år
            hamnar omkring tio miljoner ton skräp i haven. Av den totala mängden
            nedskräpande föremål i haven utgörs den största delen av plast.
            Medan en stor mängd skräp som når haven har sitt ursprung från
            aktiviteter i närområdet på land, så flyter även en stor del av
            skräpet i land från andra länder, sjöfart, fiske eller installationer
            till havs. Här finns även stora regionala skillnader. På den svenska
            västkusten beräknas årligen 4 000−8 000 kubikmeter skräp flyta
            i land. Samtidigt uppskattas att omkring 70 procent av allt marint
            skräp finns på havsbotten. Sjöfåglar och vattenlevande djur drabbas
            av skräpet och en stor andel av dessa djur uppskattas idag ha
            plast i magen, vilket kan leda till svält eller förgiftning. Arbetet
            med att minska förekomsten av marint skräp, i synnerhet plast,
            måste fortsätta. Avfallshanteringen längs kusterna måste förbättras
            för att minska mängden skräp som når kustområdena. Men insatser
            krävs också mot de stora mängder skräp som flyter i land. För
            en liten kommun eller ett litet land kan det innebära stora kostnader
            att ta hand om skräpet.
          </p>
          <p xml:id="i-DYQDpjQx9F99U2WaeJbprg">
            På EU-nivå har flera initiativ tagits för att förbättra avfallshanteringen
            och minska mängden skräp som når kusterna. Men mer insatser krävs
            mot det skräp som redan hamnat i havet. Det marina skräpet är
            en internationell fråga som kräver internationella satsningar.
            Skräpet härrör från olika länder men kostnaderna drabbar länder
            olika då länder har olika lång kust och geografiska förutsättningar.
            Alliansen vill att de EU-gemensamma satsningarna mot skräpet i
            EU:s hav ska öka, och att kostnaden för det marina skräpet ska
            fördelas mer rättvist, i enlighet med principen om att förorenaren
            betalar.
          </p>
          <p xml:id="i-Ktw2eKgbxUW79Sn4vsMFfo">
            En viktig del i arbetet med att säkerställa en god vattenkvalitet
            och vattenmiljö är implementeringen av EU:s ramdirektiv för vatten.
            Vattendirektivet omfattar såväl yt- som grundvatten och ålägger
            medlemsstaterna att fastställa status, mål och miljökvalitetsnormer,
            samt upprätta förvaltningsplaner och åtgärdsprogram för att nå
            god vattenstatus. Det svenska åtgärdsprogrammet för vattendirektivet
            är ambitiöst och behöver också vara det. Samtidigt finns brister
            i åtgärdsprogrammet. Kritik har även riktats från flera organisationer
            om att Sveriges implementering av direktivet förväntas bli mycket
            kostsam. Riksdagen har i tidigare tillkännagivande (2015/16:MJU14)
            beslutat att de mest kostnadseffektiva åtgärderna för att uppnå
            vattendirektivets mål bör priori­teras samt att åtgärderna för
            vattendirektivet bör förenas med arbetstillfällen i hela landet,
            med ett konkurrenskraftigt jordbruk och med andra miljömål samt
            om att samhällsekonomiska kostnader förknippade med åtgärdsprogrammet
            för vatten­direktivet bör analyseras. För att säkerställa att
            dessa beslut efterlevs bör regeringen göra en översyn av Sveriges
            implementering av vattendirektivet.
          </p>
          <p xml:id="i-6VigjFMxnoxUTGbyJRsD8t">
            Vattenkraften har stor betydelse för elproduktionen i Sverige
            och även småskalig och decentraliserad vattenkraft har en roll.
            Omfattande tillståndsprövningar kan dock skapa onödiga hinder
            för den småskaliga vattenkraften. Fokus måste ligga på att få
            fram rimliga och ändamålsenliga tillståndsprocesser i miljöbalkens
            ram, som leder till att tillgängliga resurser läggs på relevanta
            miljöåtgärder vid olika typer av vattenverksam­heter istället
            för på orimligt omfattande och kostbara tillståndsprocesser. Det
            är därför angeläget att regelverk och prövningsprocesser, inte
            minst för den småskaliga vatten­kraften, förenklas utan att det
            medför generellt sänkta miljökrav. Det ska finnas en rättssäker
            process med en likvärdig tillämpning i hela landet, där kostnaderna
            för den enskilde inte blir orimligt betungande. Miljökrav motsvarande
            orörda vattendrag kan inte ställas på verksamheter som funnits
            på platsen i många generationer. Samtidigt är det viktigt att
            även vattenkraften omfattas av en modern tillståndsprocess och
            att åtgärder för att förbättra vattenmiljö, biologisk mångfald
            och fiskbestånd görs. Kostna­den för sådana åtgärder ska vägas
            mot uppnådd miljönytta och vara rimlig för den enskilde.
          </p>
          <head type="h2" xml:id="i-UkfTPmUWLLW4nybDVPEzuT">
            Avfall och kretslopp
          </head>
          <p xml:id="i-LNF5DZzheCbpZZ2DkdMqgE">
            Omställning till en cirkulär ekonomi är en förutsättning för
            att minska utsläppen av växthusgaser och för att nå klimatmålen.
            Ökad insamling och återvinning av avfall leder till att miljöfarliga
            ämnen kan tas om hand, att kretsloppen avgiftas och till mer effektivt
            utnyttjande av energi och material då material i högre utsträckning
            kan återanvändas.
          </p>
          <p xml:id="i-JgzNYnUmKJ4SuTYnjZz8tX">
            Vi behöver därför bli bättre på att ta till vara avfall och öka
            möjligheterna till åter­vinning. Det ska vara enkelt för både
            hushåll och företag att bidra till detta. Framförallt är textilier,
            kläder och elektronik områden där insamling och återvinning borde
            bli bättre och det måste bli lättare för hushållen att lämna in
            till återanvändning och materialåtervinning. Under Alliansens
            regeringstid fattades beslut om ett sammanhållet paket för hållbara
            kretslopp i syfte att skapa långsiktiga förutsägbara spelregler
            för alla inblandade aktörer. Paketet med förslag syftade även
            till att främja utveckling av ny teknik och innovationer samt
            möjliggöra en effektiv tillsyn och tydliggöra ansvars­fördelningen.
            Alliansregeringen beslutade också att ansvaret för insamling av
            förpack­ningsavfall och returpapper fortsättningsvis skulle ligga
            på producenterna men med kraftigt skärpta krav på producenterna.
            Därtill höjde alliansregeringen målen för insamling och återvinning
            av förpackningar, returpapper och elektronik och skärpte kraven
            för att hushållen ska ha tillgång till enkla och tydliga insamlingssystem.
            Dessa beslut var viktiga steg i att öka resurseffektiviteten,
            att förebygga avfall och på bästa sätt materialåtervinna avfall.
            Syftet med förändringarna var att åstadkomma en skärpning av systemet
            och samtidigt nyttja redan gjorda investeringar för att på ett
            kostnadseffektivt sätt nå de uppsatta målen och kraven. Alliansen
            är mån om att detta välarbetade kost­nadseffektiva system ligger
            kvar.
          </p>
          <p xml:id="i-YEGGuQCeTbPkhF6qN4CCYr">
            Ett utökat producentansvar för fler produktgrupper såsom textilier
            kan vara en väg framåt för att stärka den cirkulära ekonomin och
            möjliggöra högre resursutnyttjande. Alliansen anser därför att
            det bör utredas vilka ytterligare produktgrupper som kan omfattas
            av utökat producentansvar för insamling och materialåtervinning.
          </p>
          <head type="h2" xml:id="i-3M6YdyihkRGcSHPc5jknjg">
            Giftfri miljö
          </head>
          <p xml:id="i-9gN2Q1FUdFfmF4MubvNnsY">
            Ett Sverige fritt från gifter är en av Alliansens prioriterade
            frågor i miljöpolitiken. Alla ska kunna vara trygga med att de
            varor vi köper och som finns i vår vardag inte är skadliga för
            vare sig hälsa eller miljö. Särskilt viktigt är att de produkter
            som barn omger sig med ska vara fria från bevisat farliga ämnen.
            Den svenska kemikaliepolitiken har länge haft miljökvalitetsmålet
            Giftfri miljö som utgångspunkt och detta mål har också varit en
            viktig utgångspunkt i de ställningstaganden som Sverige gjort
            inom EU och internationellt. I utvärdering av miljömålen beskriven
            i bland annat Naturvårds­verkets rapport 6749 har det konstaterats
            att miljömålet Giftfri miljö dessvärre inte kommer kunna nås till
            2020 och att utvecklingen med att fasa ut farliga ämnen går för
            långsamt. Det är därför viktigt att arbetet intensifieras. Arbetet
            med att nå målet Giftfri miljö måste ske på flera nivåer – nationellt,
            inom EU och internationellt. Alliansen presenterade i proposition
            2013/14:39 ”På väg mot en giftfri vardag – plattform för kemikaliepolitiken”
            en tydlig politisk ram för kemikaliearbetet, med förslag på vilken
            strategi och vilka insatser som krävs på vägen mot en giftfri
            vardag. Denna har senare följts upp med skrivelsen 2015/16:169
            ”Giftfri vardag”. För att fullfölja arbetet med ett Sverige fritt
            från gifter är det viktigt att åtgärderna i propositionen implementeras.
          </p>
          <p xml:id="i-MQEN7GLgj8tyjfWTA6KCF9">
            Eftersom regler om kemikalier är harmoniserade inom EU måste
            arbetet inom EU vara prioriterat. I Sverige finns en lång tradition
            av att verka för att fasa ut ämnen med negativ hälso- och miljöpåverkan
            och Sverige har varit drivande i flera EU-beslut på kemikalieområdet.
            EU:s regelverk om kemikalier har förnyats och utvecklats kraftigt,
            med bland annat CLP-förordningen samt Reachförordningen. Ett fortsatt
            arbete inom EU med att utveckla kemikaliereglerna är avgörande
            för att vi ska kunna uppnå målet Giftfri miljö. EU måste öka takten
            när det gäller att begränsa användningen av eller fasa ut bevisat
            farliga ämnen. Sverige bör fortsatt ha en aktiv roll och vara
            pådrivande i det EU-gemensamma arbetet med att förbjuda eller
            begränsa användningen av bevisat farliga ämnen. Riksdagen har
            tidigare fattat beslut om att regeringen bör verka för att underlätta
            möjligheten att i EU:s regelverk Reach klassificera ämnen i grupp
            och att regeringen bör verka för att inom EU:s regelverk Reach
            förenkla förbud mot grupper av ämnen med liknande egenskaper och
            det är viktigt att säkerställa att detta genomförs.
          </p>
          <p xml:id="i-4Lc91Qxw7ZfDZKFjFaFAKa">
            Utöver skärpning av reglerna krävs också ökade satsningar på
            att säkerställa att reglerna efterlevs, inom Sverige såväl som
            i andra EU-länder. Dessutom behöver det bli lättare att få information
            om vilka ämnen som finns i olika varor. Här är arbetet på internationell
            nivå av stor vikt.
          </p>
          <p xml:id="i-7DcdtDAmDNNVR1DAzQg3jy">
            Även om EU-reglerna är centrala i kemikaliepolitiken så kan mycket
            även göras på nationell nivå. Såväl nationellt som inom EU och
            internationellt måste fler åtgärder vidtas för att uppnå målet
            Giftfri miljö. Ekonomiska styrmedel som skapar incitament för
            miljöförbättringar på kemikalieområdet kan vara bra verktyg för
            att minska före­komsten av eller risken för exponering och spridning
            av miljö- och hälsofarliga ämnen. Vår gemensamma ambition är hög
            – vi konsumenter ska vara trygga med att de produk­ter vi köper
            till våra barn, maten vi äter och kläderna vi har på oss inte
            är skadliga för oss eller vår miljö.
          </p>
        </div>
        <div type="motSignatures">
          <list>
            <item xml:id="i-HLnP5rwcw4n927DZoMe5kf">
              Kristina Yngwe (C)
            </item>
            <item xml:id="i-EPU6nZbS4JneHS6XUNa2pa">
              Jonas Jacobsson Gjörtler (M)
            </item>
            <item xml:id="i-MhpNJPtEoXmfmNgSpSg3QG">
              Lars-Axel Nordell (KD)
            </item>
            <item xml:id="i-13S5aBEZM8Nk1tT3KXJUdv">
              Lars Tysklind (L)
            </item>
          </list>
        </div>
      </div>
    </body>
  </text>
</TEI>
