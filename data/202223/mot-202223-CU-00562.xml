<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-CU-00562">
  <teiHeader>
    <fileDesc>
      <titleStmt>
        <title>Åtgärder för en effektivare byggprocess</title>
        <author corresp="i-Lw92TAaAVgG8Kdf7YxhViy i-TXWjMfPNdu6NddKf5hSeRx">av Markus Wiechel och Alexander Christiansson (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:562 av Markus Wiechel och Alexander Christiansson (båda SD)</title>
          <idno type="rdwebb">HA02562</idno>
          <rs type="number">562</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HA02562/text</ref>
          <ref type="dokument_url_html">https://data.riksdagen.se/dokument/HA02562</ref>
          <ref type="dokumentstatus_url_xml">https://data.riksdagen.se/dokumentstatus/HA02562</ref>
          <ref type="pdf">https://data.riksdagen.se/fil/33602D46-492E-4F22-B45C-64BE29517DDF</ref>
          <ref type="docx">https://data.riksdagen.se/fil/1E68B4FB-0C9B-49A6-9DDC-AF2659AD70D5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BCofuvYySQauAJiGdoycXp" type="signed"/>
        <correspContext corresp="i-BCofuvYySQauAJiGdoycXp">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TXWjMfPNdu6NddKf5hSeRx"/>
        </correspContext>
        <correspAction xml:id="i-TxbB9qtmdMcpMG9gnqbppC" type="submitted">
          <date when="2022-11-18"/>
          <time when="13:11:02"/>
        </correspAction>
        <correspAction xml:id="i-UYgb3Mo3JrZxzD1UJB4aBq" type="reviewed">
          <date when="2022-11-18"/>
          <time when="15:10:39"/>
        </correspAction>
        <correspAction xml:id="i-CPwKaztygKXT65Af79sSmq" type="referred">
          <date when="2022-12-01"/>
        </correspAction>
        <correspAction xml:id="i-LunvXBMEXLpBUoWKUz68RP" type="assigned">
          <date when="2023-04-23"/>
          <time when="09:00:59"/>
        </correspAction>
        <correspContext corresp="i-LunvXBMEXLpBUoWKUz68RP">
          <ref type="assignedTo">Civilutskottet</ref>
        </correspContext>
        <correspAction xml:id="i-8M1NGPMQb3n5csFKrRZLJR" type="behandlas_i"/>
        <correspContext corresp="i-8M1NGPMQb3n5csFKrRZLJR">
          <ref type="uppgift">2022/23:CU10</ref>
          <ref type="ref_dok_id">HA01CU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU10</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8GKbyXAYTqNP8koywAKStE" type="behandlas_i"/>
        <correspContext corresp="i-8GKbyXAYTqNP8koywAKStE">
          <ref type="uppgift">2022/23:CU12</ref>
          <ref type="ref_dok_id">HA01CU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU12</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RGB6iiGUCTm2ezHSg4TSsa" type="motHeader">
        <div xml:id="i-2R7MHvq6Fn4Dq83vw8buyF" type="motTitle">
          Motion till riksdagen 2022/23:562 av Markus Wiechel och Alexander
          Christiansson (båda SD) Åtgärder för en effektivare byggprocess
        </div>
      </div>
      <div xml:id="i-XMAaXgreDBjuE19y2bg6nb" type="motBody">
        <div xml:id="i-CoWEFc2XiwD1ynoYYwRkZX" type="motProposal" subtype="förslag">
          <head xml:id="i-BD34d8EsF3sh3HrMpfxedq">
            Förslag till riksdagsbeslut
          </head>
          <list xml:id="i-FdpfWU5h48GwP6bQssRyjg" style="ol">
            <item xml:id="i-W3hryqtntZEHAb7o4VvTR">
              Riksdagen ställer sig bakom det som anförs i motionen om en översyn
              av hur behövlig och obebyggd mark kan utnyttjas bättre och tillkännager
              detta för regeringen.
            </item>
            <item xml:id="i-Pmvs6S6KwLQUevQFkFf62g">
              Riksdagen ställer sig bakom det som anförs i motionen om att
              se över möjligheten att förkorta plan- och byggprocessen och tillkännager
              detta för regeringen.
            </item>
            <item xml:id="i-EmMeqd5u6fbuVQBUjoJgeQ">
              Riksdagen ställer sig bakom det som anförs i motionen om att
              utreda om mark- och miljödomstolen ska bli första överklagandeinstans
              och tillkännager detta för regeringen.
            </item>
            <item xml:id="i-E9AUuEMCcSaqddnJoeQMYd">
              Riksdagen ställer sig bakom det som anförs i motionen om att
              se över införandet av en avgift för överklagande av plan- och
              bygglovsärenden och tillkännager detta för regeringen.
            </item>
            <item xml:id="i-UajYmYogDthHCSkKQMGHyP">
              Riksdagen ställer sig bakom det som anförs i motionen om att
              utreda en regional snarare än kommunal bostadsplanering och tillkännager
              detta för regeringen.
            </item>
            <item xml:id="i-NoDbi3V2rhxhFBV9XK1SqW">
              Riksdagen ställer sig bakom det som anförs i motionen om att
              se över borttagandet av bygglovshanteringen för kommuner på industrimark
              och tillkännager detta för regeringen.
            </item>
            <item xml:id="i-s94pW1pTM3pGumCPPYSFv">
              Riksdagen ställer sig bakom det som anförs i motionen om att
              se över en förenklad hantering av bygglov för lantbrukare och
              tillkännager detta för regeringen.
            </item>
            <item xml:id="i-47ukowNXS1brTiUQLAc6cH">
              Riksdagen ställer sig bakom det som anförs i motionen om att
              se över de förändringar som gjorts efter att bygglovshanteringen
              i nämnda fall tagits bort från kommunerna och tillkännager detta
              för regeringen.
            </item>
            <item xml:id="i-3xhZJPZZHD8oy8ANvCdu4E">
              Riksdagen ställer sig bakom det som anförs i motionen om att
              utreda icke hälsovådliga störningar och tillkännager detta för
              regeringen.
            </item>
          </list>
        </div>
        <div xml:id="i-XXrPdna52vQ9GGRZHfPF7G" type="motContent">
          <head xml:id="i-4doK5UgSCt8UyWJ7mvSX6X" type="h1">
            Motivering
          </head>
          <p xml:id="i-FHzdiQkVS8Ce4R8E5pNCZG">
            En hållbar och sund bostadspolitik vilar på samhällets och människans
            gemensamma ansvar, möjligheter och skyldigheter. Bostadspolitiken
            ska skapa förutsättningar för människor att bo och leva i de bostadsformer
            som passar den egna livssituationen bäst. Det ska finnas bostäder
            för alla plånböcker i alla skeden i livet. Tillgången till bostäder
            bör i så hög utsträckning som möjligt matcha de behov som finns
            i samhället. Bostaden är vårt hem och en viktig del av vår identitet.
            Alla samhällen är i behov av en känsla av samhörighet och grunden
            för en stark samhörighet kan mycket väl börja i hemmet. Människors
            välfärd, livskvalitet och sociala vardag byggs till stor del utifrån
            våra hem; därför bör människor få chansen att bo trivsamt på den
            plats de önskar och det ska vara så lätt att flytta och hitta
            ny bostad som möjligt.
          </p>
          <head xml:id="i-NqBLdRRddrzdJmQr6EVYE4" type="h2">
            Översyn av hur behövlig och obebyggd mark kan utnyttjas bättre
          </head>
          <p xml:id="i-8HbvbYCpJbY9uMXri6wAD">
            I flera kommuner finns det redan färdiga detaljplaner och dessvärre
            är många outnyttjade byggrätter belägna i områden som är i behov
            av fler bostäder. För att outnyttjade byggrätter snarast ska bebyggas
            och inte bara stå bör markägare uppmuntras att bygga för att inte
            låta värdefull mark vara. Större områden bör detaljplaneras än
            idag och kommunerna bör uppmuntras att utnyttja markanvisningarna
            för att skapa en bättre konkurrens bland byggherrar, framförallt
            de mindre aktörerna på marknaden. För att möjliggöra detta krävs
            en lägre grad av detaljstyrning och en mer aktiv del i samhälls­byggnadsprocessen
            av eventuella finansiärer. Likaså kan den politiska styrningen
            komma att behöva flyttas upp till tidiga skeden och övergripande
            frågor, vilket för­kortar, förenklar och reducerar produktionsprocessens
            olika typer av risker. En översyn krävs därför av hur behövlig
            och obebyggd mark kan utnyttjas bättre.
          </p>
          <head xml:id="i-FVzNxb3VxwbE6njybGbn4P" type="h2">
            Förkortad plan- och byggprocess
          </head>
          <p xml:id="i-Vm1aY5HqxQguU5VrkzKdvD">
            Plan- och byggprocessen består av tre steg idag: översiktsplan,
            detaljplan och bygglov. Likt många andra länder skulle det underlätta
            med endast två steg: översiktsplan och bygglov. Ett annat problem
            är när färdiga detaljplaner av olika skäl inte bebyggs. Finland
            har löst problemet genom att höja skatten på obebyggd mark för
            att marknadens parter ska vara måna om att snabba på processen.
            Även i Sverige måste sådana lösningar övervägas, men först bör
            riksdagen ge regeringen till känna att plan- och byggprocessen
            bör kortas från tre till två steg genom att steget detaljplan
            slopas.
          </p>
          <p xml:id="i-JQjMrR6BoXSH5ZBZfAPPN1">
            Plan- och bygglagen ska vara tydlig, enkel och förutsägbar samtidigt
            som plan- och byggprocessen effektiviseras och blir mer transparent
            och byråkratin minskas. För att korta ned tiden för plan- och
            bygglovsärenden kan likaså mark- och miljödomstolen bli första
            överklagandeinstans och en avgift för överklagande införas som
            i Danmark. På detta sätt kan de mindre seriösa försöken sorteras
            bort i större utsträckning.
          </p>
          <head xml:id="i-UtRxeL8rmTKtHDzKhzsR9w" type="h2">
            Regional bostadsplanering
          </head>
          <p xml:id="i-Db2AJwpXVhuZEJP3SR3Cyy">
            Sverige är ett avlångt land med olika regionala förutsättningar.
            Bostadsmarknaden är varierad och består av flera lokala bostadsmarknader
            som skiljer sig kraftigt åt vad gäller både efterfrågan och utbud.
            Samtidigt krävs det en väl samordnad regional planering för att
            kunna möta de behov som uppstår. För att tillväxt ska ske krävs
            det bostäder att erbjuda så att människor kan flytta dit arbetstillfällena
            finns och på så vis bidra till ytterligare tillväxt och ökad produktivitet.
            En fungerande arbetsmarknad utgår från att det är förhållandevis
            lätt att flytta från sin gamla bostad och att hitta en ny. Med
            en flexibel och rörlig bostadsmarknad blir detta mycket enklare.
            En välplanerad infrastruktur är således också nödvändig för att
            kombinationen mellan bostad och vardaglig sysselsättning skall
            fungera bra.
          </p>
          <p xml:id="i-EWB61QaearH9TffiqTHvZG">
            Den strategiska översiktsplaneringen behöver ligga på regional
            nivå snarare än kommunal för att stärka bostadsförsörjningen i
            kommunerna. Bostadsförsörjningsansvaret för kommunerna blir allt
            viktigare och mer komplext när den regionala rörligheten på arbetsmarknaden
            är stor. Det krävs ett ökat regionalt samarbete för att klara
            infrastrukturen i regionen att hänga ihop med en välfungerande
            bostadsförsörjning.
          </p>
          <p xml:id="i-PjXdoEHmXBQycwXaUJRRnV">
            Att bygga hållbart är A och O i framtiden. Det betyder att tillgängligheten
            till kollektivtrafik måste vara god och i vissa områden kan det
            finnas behov av förtätning. Samtidigt är det viktigt att vi bygger
            miljöer för människor och med människor i stadsmiljö. Sammanhållna
            parker och grönområden är viktiga och fyller många funktioner
            i staden. Dessa grönområden kan göra staden unik och vara ett
            viktigt skäl till varför man vill bo just där. En hållbar utveckling
            för framtiden är när dagens behov tillfredsställs utan att äventyra
            kommande generationers behov. För att människor ska trivas, må
            bra och ha en god livskvalitet krävs det att bostadsplanering
            och kollektiv­trafikförsörjning hänger ihop.
          </p>
          <p xml:id="i-KHHKXiV6ewB382DJ6hShKP">
            Den strategiska översiktsplaneringen behöver flyttas från kommunal
            till regional nivå, åtminstone i de tre storstadsregionerna, för
            att stärka bostadsförsörjningen i kommunerna. Bostadsförsörjningsansvaret
            är idag kommunalt men är otidsenligt när arbetsmarknaden blivit
            alltmer regional. Det krävs då ett ökat regionalt samarbete för
            att klara bostadsförsörjningen.
          </p>
          <head xml:id="i-R8ZEVsuixZj6eokb31M3q4" type="h2">
            Bygglovshanteringen
          </head>
          <p xml:id="i-U6mtnSEJStwNiktf7bppYK">
            Problem med en mindre flexibel och onödigt byråkratisk hantering
            av bygglov drabbar småföretagare, lantbrukare, större industrier
            och så klart privatpersoner. Kort och gott drabbas hela vårt samhälle,
            varför det finns skäl att hela tiden se över de rutiner som finns
            kring beviljande och hantering av bygglov. Inte minst när en byggnation
            inte berör andra än de som önskar bygga nytt går det att göra
            ett flertal förenklingar som både underlättar byggprocessen och
            minskar kostnader samtidigt som det kan generera ökade skatteintäkter
            och en förbättrad livssituation för enskilda.
          </p>
          <p xml:id="i-Hv27vXZw4iSVakfUkdVrD">
            Många var hoppfulla inför att plan- och bygglagen senast skulle
            ändras och den senaste trädde också i kraft 2011. Ändringarna
            innebar främst än fler undantag från kravet på bygglov, vilket
            är positivt, men dessvärre är regelverket väldigt komplext och
            svårtolkat. Av den anledningen ställer det höga krav på personen
            som ska avgöra om en tilltänkt åtgärd kräver lov eller anmälan.
          </p>
          <head xml:id="i-KWgnoXk13XtsG7uz6tTpwc" type="h2">
            Bygglovshantering på industrimark
          </head>
          <p xml:id="i-RHQqVfVJTybJ93ceHTfVop">
            Den svenska industrin är på intet sätt död utan bör snarare ses
            som något vi är och även framöver kommer att vara beroende av.
            Flera av dessa är i behov av att bygga nytt för att utveckla sina
            verksamheter. Det finns dock i flera kommuner en rad olika problem
            som följd av allt som enskilda näringsidkare och företagare behöver
            göra innan bygglov kan beviljas. Detta föranleder en förlust av
            arbetstimmar för anställda, och företagen tvingas stå med onödiga
            kostnader. Dessa kostnader drabbar i slutändan såväl enskilda
            individer som samhället.
          </p>
          <p xml:id="i-QXAsnMSgjyCWjuR1YtvUbg">
            I vissa kommuner sköter man hanteringen av bygglov på industrimark
            på ett smidigare sätt än andra. De företag som önskar bygga ut
            sin verksamhet får själva ta reda på vilka krav som krävs för
            att därefter börja bygga utan att kommunen behöver inspektera.
            På så sätt kan arbetarna börja tidigare och processen för företagarna
            blir betydligt smidigare. Varje kommun kan redan idag försöka
            att följa positiva exempel, men det absolut enklaste sättet att
            lösa dessa problem på är att från nationell sida förenkla hanteringen
            för samtliga inblandade, och sedan följa upp utvecklingen. Det
            är särskilt de små företagen som kräver mer hänsyn då det trots
            allt är dessa och inte de stora industrierna som sammantaget sysselsätter
            flest invånare och skapar nya jobb.
          </p>
          <p xml:id="i-7LSTKRX527EgKp9zUAde9G">
            Vårt land behöver industrierna. Det ligger i allra högsta grad
            i Sveriges intresse att stötta utvecklingen av såväl den storskaliga
            som den småskaliga industrin då de spelar en mycket viktig roll
            för att skapa jobb och behålla kvalificerad arbetskraft. Regeringen
            bör därför se till att ta bort hanteringen av bygglov för kommuner
            om det sker på industrimark genom att se på positiva exempel.
          </p>
          <head xml:id="i-3AYGXCaT7d3ZXFjmM2xkWd" type="h2">
            Bygglovshantering för lantbrukare
          </head>
          <p xml:id="i-VJxgZ45rf4wRZmpNhZNFNF">
            Vad vi också har sett är hur flertalet lantbrukare drabbas av
            olika kommuners ineffektiva hantering av bygglov. Ett exempel
            är bönder som behöver ansöka om bygglov för mindre tillbyggnader,
            som ofta krävs för en utökad och kanske mer genomgående eller
            effektivare verksamhet, alternativt för att livet på gården ska
            bli mer trivsamt. Detta trots att den berörda gården oftast ligger
            avskild från annan bebyggelse och därmed inte stör förbipasserande.
          </p>
          <p xml:id="i-9NtYrVcWyXWbnJjJXyeb8d">
            Till följd av hård internationell konkurrens, förhållandevis
            låga livsmedelspriser och allt högre bränslekostnader har bönder
            fått det svårare, varför en stor del av den svenska livsmedelsproduktionen
            har lagts ned. Den byråkratiska hanteringen av tillstånd för dessa
            bönder gör att man underlättar för detta att fortgå. Istället
            bör Sverige värna och främja närproducerad mat. Befintliga bönders
            möjlighet att kunna fortsätta och kanske utöka sin verksamhet
            måste bli bättre, inte sämre.
          </p>
          <p xml:id="i-BxvLBx9kECJQj45H4DRtGe">
            Om vi som exempel tar en bonde som idag föder upp egna djur är
            det både bättre för djuren och för miljön om de kan slippa transport
            till ett slakteri när det är läge för slakt. Idag måste en bonde
            som föder upp ett djur tvingas gå in i den byråkratiska labyrinten
            för att kunna utöka sin uppfödarverksamhet med ett gårdsslakteri.
            Vi bör uppmuntra till verksamheter där ett djur föds, lever och
            slaktas på samma gård. Avsaknaden av transporter och olika stressmoment
            bör ses som en viktig del av djurvälfärden och samtidigt en miljövinst.
            Regeringen bör återkomma med förslag som syftar till att lantbrukare
            på glesbygden slipper att ansöka om lov för mindre tillbyggnader.
          </p>
          <head xml:id="i-V62BbzP7BJD1pWcfsWrXTu" type="h2">
            Icke hälsovådliga störningar
          </head>
          <p xml:id="i-6y5dNS4VfCB1tNDEKxNvHZ">
            Flera ansökningar om bygglov avslås på grund av störningar som
            inte går att beteckna som hälsovådliga. Det handlar alltså om
            avslag i bygglovsärenden trots att den sökande godtar och är fullt
            medveten om befintliga störningar. Kommunen i fråga riskerar nämligen
            krav på åtgärder mot de aktuella störningarna i ett senare skede.
          </p>
          <p xml:id="i-Jxhi3HMk1HczD8BoCD5NfF">
            Även vid ett ägarbyte där bygglov redan har godkänts kan det
            uppstå problem trots att fastigheten har exponerats för en icke
            hälsovådlig störning som de ursprungliga ägarna godtagit. Såväl
            personer som ansöker om bygglov som de som förvärvar en bostad
            har ett eget ansvar för deklarerade och uppenbara störningar som
            den aktuella bostaden är exponerad för. Av den anledningen är
            det orimligt att i efterhand ställa krav på kommunen eller en
            annan instans.
          </p>
          <p xml:id="i-GPDetExXoCftvB3QMQTjQW">
            Reglerna för bygglov måste ändras så att uppenbara icke hälsovådliga
            störningar i anslutning till fastigheten i framtiden ska tillåtas.
            Detta bör ligga på den bygglovs­sökandes ansvar snarare än någon
            annans. Den eventuella störningsbelastningen bör föras in i ett
            belastningsavtal som framöver följer med fastigheten och detta
            bör gälla alla framtida köpare av fastigheten. En person som förvärvar
            en fastighet ska aldrig i efterhand ha möjlighet att komma med
            krav på åtgärder mot störning eller verksamhet som redan vid förvärvandet
            låg för handen.
          </p>
        </div>
        <div xml:id="i-XGreLGyqSwb8Qfn5jriExk" type="motSignatures">
          <list xml:id="i-KZyqYwm1Wbc4oJjKUxq7C9">
            <item xml:id="i-8qwJyUgfsFVQtnHk2KwQS6" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-WpgFqK7siX6a4AMFeBhqQG" who="i-TXWjMfPNdu6NddKf5hSeRx">
              Alexander Christiansson (SD)
            </item>
          </list>
        </div>
      </div>
    </body>
  </text>
</TEI>
