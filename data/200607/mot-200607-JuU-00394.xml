<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-JuU-00394">
  <teiHeader>
    <fileDesc>
      <titleStmt>
        <title>Kvinnor och pepparspray</title>
        <author corresp="i-W4ZdT3cRpUqSBcZCGKXaji">av Chatrine Pålsson Ahlgren och Eva Johnsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvinnor och pepparspray</title>
          <idno type="rdwebb">GU02Ju394</idno>
          <rs type="number">Ju394</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GU02Ju394/text</ref>
          <ref type="dokument_url_html">http://data.riksdagen.se/dokument/GU02Ju394</ref>
          <ref type="dokumentstatus_url_xml">http://data.riksdagen.se/dokumentstatus/GU02Ju394</ref>
          <ref type="doc">http://data.riksdagen.se/fil/574E9B32-6FA9-47AC-AEA5-DBB5C998E122</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson Ahlgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-W4ZdT3cRpUqSBcZCGKXaji</idno>
            <name>Eva Johnsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Uszpuh3ujcq3VmnoCmZgBr" type="signed"/>
        <correspContext corresp="i-Uszpuh3ujcq3VmnoCmZgBr">
          <note type="signatory" corresp="i-WJM6edqhGfBK1ijhNxfgoj"/>
          <note type="signatory" corresp="i-W4ZdT3cRpUqSBcZCGKXaji"/>
        </correspContext>
        <correspAction xml:id="i-HNUzHWke7Dqui5uvi5hzTj" type="referral">
          <date when="2006-11-07"/>
        </correspAction>
        <correspAction xml:id="i-b2KeZjK6ivPVmdZNgYfj5" type="dismissal">
          <date when="2006-11-07"/>
        </correspAction>
        <correspAction xml:id="i-DtqBHw9xr8jGiXYT6iscnD" type="numbering">
          <date when="2006-11-02"/>
        </correspAction>
        <correspAction xml:id="i-D6g7Bz4XyAtiNy4yEwY2P9" type="submission">
          <date when="2006-10-31"/>
        </correspAction>
        <correspAction xml:id="i-WbAdd3p2Cd53ozcmYTpCNZ" type="transfer">
          <date when="2006-10-31"/>
        </correspAction>
        <correspAction xml:id="i-PwdUmdetwLceULVPRjj8MD" type="assigned"/>
        <correspContext corresp="i-PwdUmdetwLceULVPRjj8MD">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VcmyfkBE6R9hmSP17HRtJk" type="motBody">
        <div xml:id="i-TvqL4oqF1yKRDCNEdTqmA" type="motProposal" subtype="förslag">
          <head xml:id="i-VfWAD8SGvrPSeAMj5sLXdV">
            Förslag till riksdagsbeslut
          </head>
          <p xml:id="i-56sbBXYYL3qDizXG7pKzo9">
            Riksdagen tillkännager för regeringen som sin mening vad i motionen
            anförs om våldsutsatta kvinnors rätt att inneha pepparsprej.
          </p>
        </div>
        <div xml:id="i-RD6PxWgStek835qQEzpAFw" type="motContent">
          <head xml:id="i-KSLpcDiNJseTjKfSoeZKp1" type="h1">
            Kvinnor och pepparspray
          </head>
          <head xml:id="i-2yGo7PfUfJswgUBmy8Z8Sb" type="h1">
            Kvinnan ofta sedd som både offer och förövare
          </head>
          <p xml:id="i-RbwTvLQRudH7ZP5uBeZFA3">
            Våldet mot kvinnor är ett stort och allvarligt problem men lever
            alltför ofta i det fördolda. Fortfarande läggs ofta skulden för
            våldet på kvinnan själv på grund av hennes beteende, klädsel eller
            kroppsspråk. En kultur på skolgården där ett förråat, sexualiserat
            och nedsättande språkbruk på många håll har accepterats ger signaler
            om att kvinnor har ett lägre människovärde än män. När kvinnor
            i domstolar får frågor om klädsel och bakgrund då en förövare
            ska fällas för övergrepp, sprids känslan av att övergreppet är
            kvinnans ansvar.
          </p>
          <p xml:id="i-DrQvbCixyvrWzm4a7Jpjjo">
            Våld som sker av nära anhörig är naturligtvis särskilt kränkande.
            Så kallat hedersrelaterat våld har varit alltför lite diskuterat
            och är omgivet av flera tabun där ordval varit mer diskuterat
            än själva problemet att familjemedlemmar, oftast kvinnor, berövats
            livet för att de valt en livsstil som inte fallit övriga familjemedlemmar
            i smaken. Det uppmärksammade hedersmordet i Högsby kommun, då
            en dotters pojkvän blev drabbad, visade på ett tydligt sätt att
            kompetensen kring hedersrelaterat våld är rejält undersatt bland
            berörda tjänstemän.
          </p>
          <head xml:id="i-F5qrvvnC8gpF1X73yL6QJC" type="h1">
            Pepparsprej som lagligt vapen
          </head>
          <p xml:id="i-95uYrphaU4txzJ1kTeup5T">
            Mycket kan göras för att förebygga våld mot kvinnor i stället
            för att bara agera reaktivt. Men även när kvinnor är utsatta för
            våld och hot skyddas de i för liten utsträckning. Kvinnor kan
            till och med behöva skaffa sig skyddad identitet innan det blir
            tal om att ha möjlighet till eget självförsvar.
          </p>
          <p xml:id="i-G5hhSRsGbTkU1oRNL7sdRZ">
            Vi anser att alla kvinnor som varit utsatta för våld eller sexuella
            övergrepp ska ha rätt att inneha pepparsprej. Det är det minsta
            vi kan göra för de kvinnor som känner att deras vardag skulle
            bli tryggare vid ett sådant innehav. Det kräver en ändring i vapenlagen;
            exakt hur den ska se ut får en utredning ge förslag på. Det är
            att ställa sig på brottsoffrets sida i stället för att som ofta
            sker försvara förövarens intressen och integritet.
          </p>
          <head xml:id="i-AS9ptKWmr44Cq8UFkCraG4" type="h1">
            Skyddssprejer i olika former
          </head>
          <p xml:id="i-BHLiJbZuHRfCn8D5pdfa5H">
            Det finns flera olika typer av skyddssprej. Dels finns tårgas
            som kanske är det mest kända, dels finns andra så kallade pepparsprejer.
            Dessa pepparsprejer finns i sin tur i olika varianter och även
            i olika konsistenser. Det finns en bred enighet om att Oleoresin
            Capsicum (OC), som är ett extrakt från röd chilipeppar, är det
            lämpligaste extraktet att använda sig av. Det har i utlandet dokumenterats
            dödsfall i samband med användande av OC-sprej men de anses ha
            berott på andra saker än själva sprejet. Dödsfallen har inte föranlett
            expertis att avråda från användandet av OC-sprej utan har i stället
            föranlett en varning om att pepparsprej inte nödvändigtvis får
            de biverkningar man vanligtvis eftersträvar om personen i fråga
            är drog- eller alkoholpåverkad. Av de dödsfall man kunnat göra
            en grundligare analys av har faktiskt inte orsaken i ett enda
            fall varit OC-sprejet utan andra faktorer såsom drogpåverkan,
            allvarlig fetma eller sjukdom. Pepparsprej anses vara överlägset
            tårgas eftersom pepparsprej omedelbart oskadliggör en angripare.
          </p>
          <head xml:id="i-TNLBunMi6T9scM1bYMeLWC" type="h1">
            Läget i dag
          </head>
          <p xml:id="i-Tg9cFb82Khac7PxV8hZxPn">
            Utsatta kvinnor kan i dag få tillstånd enligt vapenlagen att
            inneha skyddssprej av någon form, antingen tårgas- eller pepparsprej.
            Under 2001 och 2002 utfärdades tolv sådana tillstånd fördelade
            på 5 av landets totalt 21 polismyndigheter. Sedan 2004 används
            pepparsprej i form av OC-sprej som hjälpmedel i polisverksamheten.
            Detta har lett till att polisingripanden har blivit säkrare och
            att poliserna upplever ökad trygghet. Framför allt kvinnliga poliser
            har gett uttryck för detta och att tillgång till pepparsprej till
            viss del eliminerat den skillnad som ofta finns i fysik mellan
            manlig gärningsman och kvinnlig polis.
          </p>
          <head xml:id="i-ChaVerobjJypN8kE2Rzyq6" type="h1">
            Giltigt lagrum
          </head>
          <p xml:id="i-D1BLFDhhG5WtfgBA66Nhir">
            Pepparsprej likställs i vapenlagen (1996:67) med skjutvapen.
            I vapenlagen 1 kap. 3 § punkt e står det Vad som sägs om skjutvapen
            gäller också tårgasanordningar och andra till verkan och ändamål
            jämförliga anordningar. Rätten att inneha pepparsprej och andra
            skyddssprej är reglerat i vapenförordningen (1996:67). I vapenförordningen
            2 kap. 5 § punkt 3 står det att behov att inneha skyddssprej endast
            kan komma i fråga om Tjänst eller annan särskild omständighet
            som medför ett synnerligt behov av anordningen för personligt
            skydd.
          </p>
          <p xml:id="i-E8XfjSfkQfWeVwxg4mV1Cy">
            Tillståndsgivningen är enligt Rikspolisstyrelsen mycket restriktiv
            vilket blir extra tydligt med tanke på att skyddssprej likställs
            med skjutvapen. Man kan naturligtvis ifrågasätta huruvida pepparsprej
            ska likställas med andra vapen då man med skjutvapen lätt kan
            ta livet av en annan människa medan man med pepparsprej i stället
            tillfälligt reducerar en annan människas funktionsförmåga.
          </p>
          <head xml:id="i-LjG63VwcTLQhNiLyvkYwKM" type="h1">
            Pepparsprej en sista utväg
          </head>
          <p xml:id="i-AhzA2XWppkrUryaTs2dZuo">
            Det är uppenbart att utfärdande av pepparsprej eller annan skyddssprej
            är en sista utväg för att hjälpa en våldsutsatt kvinna. Rikspolisstyrelsen
            skriver i ett yttrande att i de flesta fall kan ökat skalskydd
            runt den hotade kvinnans bostad, trygghetsväska, besöksförbud,
            spärrmarkering, kvarskrivning och byte av identitet vara lämpliga
            åtgärder att vidta. När någon av dessa åtgärder inte anses tillräcklig
            eller ändamålsenlig kan skyddssprej i form av OC-sprej vara ett
            komplement.
          </p>
          <p xml:id="i-4sdreVd9BWBD378Y2B2hHw">
            Det ska alltså mycket till för att en kvinna ska få tillåtelse
            att inneha skyddssprej. Att byta en kvinnas identitet ska alltså
            prövas först och det oavsett vad den enskilda kvinnan själv önskar.
            Denna praxis kan verkligen ifrågasättas. Principen borde vara
            att fråga kvinnan vad hon själv önskar i den situation hon befinner
            sig. Önskar kvinnan pepparsprej för att hon upplever att det ökar
            hennes trygghet bör tillstånd att inneha det utfärdas.
          </p>
          <head xml:id="i-VgMbKpjanR3VgwNNRgYUFQ" type="h1">
            Brottsoffret främst
          </head>
          <p xml:id="i-DUzazmjieUZpF4cfAarkfU">
            Vi vill alltid att brottofferperspektivet ska stå i centrum.
            Alltför ofta glöms brottsoffret bort och diskussionen tar ofta
            sin utgångspunkt i gärningsmannen. Vi får aldrig glömma bort de
            kvinnor som lever i ständig skräck för att bli överfallna av en
            främling eller anhörig. Övergreppet kan ske både i och utanför
            hemmet, och många kvinnor känner sig inte ens säkra i sina egna
            hem trots att mannen har besöksförbud. Det är ett oerhört ingrepp
            i integriteten att byta eller leva under skyddad identitet, men
            det är ibland det enda som kvarstår i ett desperat försök att
            leva ett så tryggt och skyddat liv som möjligt.
          </p>
          <p xml:id="i-Uuea1HXiqsokwkZxoN3YcX">
            Man måste ifrågasätta om besöksförbud är det enda som kan användas
            mot en man som efter avtjänat fängelsestraff har extremt stora
            riskfaktorer att återfalla i nytt partnervåld. Ska en sådan man
            få röra sig fritt utan någon som helst kontroll i form av exempelvis
            fotboja? Den typen av frågor måste ställas. Siktet måste vara
            inställt på att skydda brottsoffret, i det här fallet kvinnan,
            från fortsatta övergrepp.
          </p>
          <p xml:id="i-8tUsKhsTdzH3WkTA5F969e">
            Vår inställning är att kvinnor som har varit utsatta för våld
            själva ska få välja vilka åtgärder som ska sättas in för att göra
            hennes vardag så trygg som det bara går. Om kvinnan önskar pepparsprej
            ska hon få det. Vapenlagen bör skilja på skjutvapen och skyddssprej
            eftersom de inte går att likställa och lagen måste vara skriven
            så att den tolkas som att våldsutsatta kvinnor ska ha rätt att
            inneha pepparsprej om de själva önskar. Självklart ska utbildning
            om hur och när pepparsprej ska och får användas ges precis som
            det gör i dag när tillstånd utfärdas. Pepparsprej är ingen leksak
            och får aldrig behandlas som det. Men våld är heller ingen lek
            och får aldrig behandlas som det.
          </p>
          <p xml:id="i-8qKdsNWWGoDHMk1tYws5TK">
            Detta vill vi:
          </p>
          <list xml:id="i-33iGwwkxhAdLXzommLwCFA" style="ul">
            <item xml:id="i-2AYSEyJJ75fjnYQdJoT7PJ">
              Ändra lagtexten så att pepparsprej inte likställs med skjutvapen.
            </item>
            <item xml:id="i-YP1DKvEdmnTnfKDoYzWCJc">
              Att lagen för innehav av pepparsprej eller annan lämplig skyddssprej
              blir mindre restriktiv för våldsutsatta kvinnor.
            </item>
            <item xml:id="i-5rJWgHi8ibtXbdifGb9Vvs">
              Att principen ska vara att kvinnan, om hon anses kapabel att
              hantera pepparsprej, själv ska få välja om hon vill inneha sådan.
            </item>
            <item xml:id="i-QrEwsjU2Scr8DVNbUYNXrR">
              Att bra utbildning ges till kvinnan om hur och när pepparsprej
              får och är lämpligt att använda.
            </item>
          </list>
        </div>
        <div xml:id="i-NmQb7TBmgA4fnSohdhggmK" type="signatureBlock">
          <list xml:id="i-ETXDatsk2bV36V6nd3r59j">
            <item xml:id="i-Cu3f25i2bJSaqivSDXmfGa" who="i-WJM6edqhGfBK1ijhNxfgoj" type="signature">
              Chatrine Pålsson Ahlgren (kd)
            </item>
            <item xml:id="i-Ms7ZLpGiH1fwz5DbVd2MiK" who="i-W4ZdT3cRpUqSBcZCGKXaji" type="signature">
              Eva Johnsson (kd)
            </item>
          </list>
        </div>
      </div>
    </body>
  </text>
</TEI>
