<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1939--fk--00182">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__fk__182/mot_1939__fk__182-001.pdf"/>
      <fw xml:id="i-UxCLu1uPV1etobPCP1N3mW">
        Motioner i Första kammaren, Nr 182. 3
      </fw>
      <div xml:id="i-EUXJbzUAQ4D1zxtXBbzPtd" type="motHeader">
        <div xml:id="i-3cCEysKniqrNzYsYDovEPh" type="motTitle"/>
        <div xml:id="i-VthEcGKEFNAMXUjvjVoUki" type="motSubmissionInfo"/>
      </div>
      <div xml:id="i-9pqiq3TNaS3Kjc8xmjrk4J" type="motBody">
        <div xml:id="i-3hHruEJG5kkuiS4DYXDEsm">
          <p xml:id="i-QEhy3a3rWZVh55g8tyorRv">
            Nr 182.
          </p>
          <p xml:id="i-Gc4iPxFCu9xhu5uHN6YKTM">
            Av herrar Andrén och Domö, om viss åtgärd för åvägabringande
          </p>
          <p xml:id="i-2Kz6w55AYr5YRAcTSg3vWu">
            av större enhetlighet i fråga om måltidstider.
          </p>
          <p xml:id="i-3jUJpNZGJ7MJBkdxrroZry">
            Det är allom bekant, att måltidstimmarna i vårt land äro förlagda
            till mycket olika tider. Vid en undersökning, som gjordes av husmodersför-
            bundet redan år 1933, visade det sig, att det enbart inom folkskolan
            fanns närmare 70 variationer för måltidsraster mellan klockan
            9—14.15 och att det även inom den högre skolan, inom industrien
            och inom affärsvärlden fanns en förvirrande mångfald av måltidstider.
            Det är uppenbart, att stora sociala olägenheter äro förenade med
            denna brist på system. Husmödrar, husföreståndarinnor och hembiträden
            — de kategorier alltså, som minst varit föremål för socialpolitikens
            omtanke och som kanske mer än andra äro pressade av ett hårt och
            nervpåfrestande arbete — äro de, som mest få lida av den brist
            på enhetlighet, som utmär- ker våra måltidstider. De få finna
            sig i att vid de mest skilda klockslag ha måltider i beredskap
            åt olika familjemedlemmar, allt på bekostnad av andra husliga
            arbeten, av barnens fostran eller av en eljest möjlig vila. Målti-
            derna bli under sådana förhållanden kanske icke heller alltid
            beredda med den omsorg, som varit fallet om hela familjen på en
            gång kunnat samlas till desamma. Värdefulla närings- och smakämnen
            taga skada genom en ofta upprepad uppvärmning, bränsleförbrukningen
            blir onödigt stor o. s. v. Vad allt detta betyder för hemmens
            hälsa och ekonomi är omöjligt att beräkna, men uppenbart är, att
            det här är fråga om betydande värden. Här- till komma emellertid
            vissa psykologiska och sociala skadeverkningar, för- orsakade
            genom hemkvinnornas onödigt omfattande slit med matlagning och
            genom familjens splittring under måltiderna, skadeverkningar,
            som skulle kunna undvikas genom en mera rationell organisation
            av måltidsras- terna i det svenska samhällslivet. Dessa olägenheter
            drabba framför allt de större familjerna, de familjer alltså,
            som modern socialpolitik främst har anledning att skydda. Dessa
            olägenheter ha länge varit observerade, och genom en motion 1935
            drogs frågan inför riksdagen. I Betänkande med förslag till arbetstidslag
            för detaljhandeln och butikstängningslag, avgivet av sakkunniga
            1937 (s. 159 ff.), har problemet också blivit berört. På sina
            håll har man också sökt råda bot på dessa olägenheter genom att
            i viss utsträckning genomföra enhetliga måltidstimmar. Full enhetlighet
            över hela riket i fråga om måltidstimmarna skulle vis- serligen
            vara förenad med åtskilliga fördelar; det är emellertid tydligt
            att detta mål icke kan uppnås. Även på varje särskild plats är
            det stundom svårt
          </p>
          <pb facs="riksdagen-motions-pdf/data/1939/mot_1939__fk__182/mot_1939__fk__182-002.pdf"/>
          <fw xml:id="i-QtjZCLRFr9xWvpaVMmtPQH">
            4 Motioner i Första kammaren, Nr 182.
          </fw>
          <p xml:id="i-LvJq5MVLXbSyo8WpvBHHPU">
            eller omöjligt att uppnå en sådan enhetlighet. I de skolor, där
            av utrym- messkäl duplicering är nödvändig, och i de industrier,
            där av olika anled- ningar arbetet måste organiseras med ett strängare
            utnyttjande av lokaler och maskiner, kunna måltidstimmarna knappast
            förläggas till sådana tider, att dessa passa samman med dem, som
            eljest äro vanliga. Med hänsyn till lunchrestaurangernas kapacitet
            torde det icke heller vara önskvärt, att alla anställda intaga
            sina måltider på samma tider. För den kategori av an- ställda,
            som intager sina måltider på restauranger och andra förtärings-
            ställen, äro ju icke heller olägenheterna av den nuvarande ordningen
            sär- skilt stora. Det är ju framför allt med hänsyn till hemmens
            trevnad och ekonomi, som det är en social angelägenhet av stor
            betydelse att genomföra mera enhetliga måltidstimmar. Även andra
            undantag bli helt visst nöd- vändiga. Inom vissa branscher i affärsvärlden
            skulle säkerligen en stäng- ning av butikerna mitt på dagen medföra
            sådana olägenheter för köparna, att man måste hysa vissa betänkligheter
            mot en sådan åtgärd. Men om alltså en fullständig enhetlighet
            icke kan uppnås och om å andra sidan vissa mått och steg redan
            vidtagits till en större enhetlighet, så återstår emellertid ännu
            mycket att göra. Med hänsyn till olika lokala för- hållanden och
            traditioner är det uppenbarligen olämpligt att genom lag- stiftning
            genomföra enhetliga måltidstimmar. Då å andra sidan måltids- rasternas
            förläggning inom skolorna och de offentliga inrättningarna är
            en väsentlig faktor vid problemets lösning, kunna de statliga
            myndigheterna icke hållas utanför en sådan reglering. Bäst synes
            vara, om problemet kunde lösas lokalt för olika platser genom
            frivilliga överenskommelser mel- lan skolmyndigheter samt arbetsgivare,
            anställda ingenjörer, kontorister och arbetare inom industri och
            affärsvärld. Av stor vikt är givetvis, att även husmödrarnas synpunkter
            kunna framföras vid dessa förhandlingar. Ett initiativ måste emellertid
            tagas till sådana förhandlingar, och det synes, som om landshövdingeämbetena
            skulle vara bäst skickade att med nödig aukto- ritet taga initiativet
            till dessa underhandlingar och föra dem till ett lyckligt slut.
            Vi tillåta oss därför föreslå,
          </p>
          <p xml:id="i-CFD7kfbsqVYkwd3gd4vRwG">
            att riksdagen i en skrivelse till Kungl. Maj:t måtte anhålla
            om att landshövdingeämbetena i riket få i uppdrag att i sina län
            taga initiativ till frivilliga förhandlingar mellan repre- sentanter
            för olika myndigheter och olika parter på arbets- marknaden samt
            för husmödrarna i syfte att genom frivil- liga överenskommelser
            uppnå en större enhetlighet i fråga om måltidstiderna än den,
            som för närvarande råder.
          </p>
          <p xml:id="i-SuR4yY2gJCygxz1jvQtCVL" type="date">
            Stockholm den 23 januari 1939.
          </p>
          <p xml:id="i-FjNJyhfUprLgA23VB26YLU">
            Georg Andrén. Fritiof Domö.
          </p>
        </div>
      </div>
    </body>
  </text>
</TEI>
