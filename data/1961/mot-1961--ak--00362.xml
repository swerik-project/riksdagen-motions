<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__362/mot_1961__ak__362-001.pdf"/>
      <fw xml:id="i-KTJyzgTRGWhDsHV86nK4sk">
        12 Motioner i Andra kammaren, nr 362 år 1961
      </fw>
      <div type="motHeader" xml:id="i-vWWWBUxMn132gBVQr7LQN">
        <div type="motTitle" xml:id="i-Va5yqRYzPKVut39tmGiVXY"/>
        <div type="motSubmissionInfo" xml:id="i-HZsGs7jSL1oxssSqdNhyaX"/>
      </div>
      <div type="motBody" xml:id="i-ELnUmvvv8P1z9ou6tZgJwh">
        <div xml:id="i-6mGWm8ykTjXUTHx558PDMp">
          <p xml:id="i-Tir3D5bHMZLfU6Z7cuUXfH">
            Nr 362
          </p>
          <p xml:id="i-JRY8R5mb1qQVq4ZB4u1EBa">
            Av herr Hagberg m. fl.,. om minskning av försvarsutgifterna.
          </p>
          <p xml:id="i-Um4KPGam4GqXYBdjS75Qu6">
            Den militära organisation som tillkom 1958 innebär bland annat
            fem viktiga nyheter: betydande ökning av militärutgifterna; 2,5
            procents årlig ökning av militärutgifterna för teknisk utveckling
            garanterades; kompen- sation för framtida löne- och prisstegringar
            utlovades; flyget blev det dyr- baraste vapenslaget och en definitiv
            övergång till den lätta flottans princip inleddes. Tack vare detta
            beslut har trots relativt små förändringar av prisnivån kostnaderna
            för militärväsendet starkt ökat och fortsätter att öka. Detta
            skapade ett utbrett missnöje som tvingade regeringen att i höst-
            valet 1958 tillsätta en särskild militär-civil besparingsutredning.
            Det ani- merade också beslutet att tillsätta en parlamentarisk
            försvarsutredning. Den nu framlagda fjärde huvudtiteln är väsentligen
            påverkad av 1958 års försvarsbeslut, men berör jämväl de förslag
            som av olika utredningar framlagts. Det betyder att den parlamentariska
            försvarsutredningens, be- sparingsutredningens och civilförsvarsutredningens
            förslag tagits upp och att samtidigt andra utredningsförslag berörts,
            bland annat frågan om för- svarets framtida ledning. Åtskilliga
            av dessa förslag leder till fördyringar. Beslutet om civilför-
            svarets utbyggnad innebär ökade kostnader. Om den parlamentariska
            för- svarsutredningens förslag säger försvarsministern att det
            »innebär en icke obetydlig reell höjning av försvarsanslagen&gt;.
            De besparingsförslag som framlagts anses i allmänhet framtvinga
            nya utredningar innan konkreta beslut kan fattas. De innebär inte
            att den auto- matiska utgiftsökningen skall avstanna, ännu mindre
            att de samlade militär- utgifterna kan nedbringas. De skulle genomförda
            på sin höjd betyda att den automatiska ökningen blir obetydligt
            mindre än vad som förutsetts. Be- sparingsutredningen är dock
            i princip inne på en riktig linje när den för- ordar en sammanslagning
            av vissa försvarsgrensförvaltningar och att kapi- talbudgeten
            inbakas i driftbudgeten. I stället för besparingar innebär sålunda
            årets fjärde huvudtitel att höj- ningen för teknisk utveckling
            upptagits (cirka 70 mkr.), att löne- och pris- stegringar beräknas
            kräva ytterligare 60 mkr., att kostnaderna för civilför- svaret
            starkt ökar, att marinen erhåller ytterligare 20 mkr. utöver ramen
            och att de frigjorda medlen genom indragningen av försvarets socialbyrå
            går till militära utgiftsökningar. Dessutom accepteras i princip
            förslaget att även kapitalbudgeten skall uppräknas med 2,5 procent
            årligen för s. k. teknisk utveckling.
          </p>
          <pb facs="riksdagen-motions-pdf/data/1961/mot_1961__ak__362/mot_1961__ak__362-002.pdf"/>
          <fw xml:id="i-QDHB3NUo2io4hqLUHMQhxu">
            Motioner i Andra kammaren, nr 362 år 1961 13
          </fw>
          <p xml:id="i-74d5hdAa8ZWZ3umsYPTau9">
            Årets samlade utgifter för militära ändamål — fjärde huvudtitelns
            ut- gifter på drift- och kapitalbudgeten, civilförsvaret och den
            militära pen- sionsstaten — kan uppskattas till 3,5 miljarder
            kr. Dessa kostnader kommer om några år, därest de framlagda principförslagen
            godtas av riksdagen, att överskrida fyra miljarder kr. Då hela
            den direkta statliga inkomstskatten, med avdrag för folkpensions-
            och sjukförsäkringsavgifterna, rör sig om be- tydligt mindre än
            6 miljarder kr. är det lätt att inse hur betungande för skattebetalarna
            den militära upprustningen i verkligheten är. Sveriges årliga
            militärutgifter är betydligt högre än det väldiga Indiens, vars
            befolkning är sextio gånger större än Sveriges. De är, räknat
            per in- vånare, dubbelt så höga som stormakten Englands. Knappast
            något land i världen med undantag för Förenta staterna torde ha
            högre militärutgifter per invånare än det uppriktigt fredsälskande
            Sverige. Medan de i Indien uppgår till cirka 45 kr. per invånare
            uppgår de i Sverige till 465 kr. Detta förklarar varför beskattningen
            är så osedvanligt tung i vårt land. Den svenska militärorganisationen
            är väsentligen uppbyggd på konven- tionella för att inte säga
            konservativa grunder. De enda erfarenheter som dragits av det
            andra världskriget är av teknisk natur. Den enda slutsats som
            dragits av de revolutionerande kärnvapnens tillkomst är idén om
            spridningen av stridskrafterna och att Sverige självt måste skaffa
            sig atom- vapen. Det kostnadskrävande flyget utbygges medan stormakterna
            börjar avveckla en del av flyget och måste fortsätta därmed. Den
            enda form av krigföring som, särskilt efter det andra världskriget,
            gett mindre folk möjlighet att med framgång hävda sig mot en stormakt
            — partisankriget — tas ingen hänsyn till i strategiska och taktiska
            planer respektive utbildning. Helt uppseendeväckande är skillnaden
            mellan den statliga målsättningen — neutraliteten -— och den militära,
            för vilken neutraliteten är en bisak. Försäkringen att varje del
            av landet skall skyddas mot militär ockupation är märklig med
            tanke på att inte ens världens starkaste makt lyckades lösa en
            sådan uppgift. I den av försvarsministern formulerade nya målsättningen,
            där också neutralitetsförsvaret blir en bisak, heter det att vi
            måste »pressa upp en angripares beräknade minsta insats för att
            besätta svenskt territorium till att bli så stor som möjligt».
            Därest Sverige anskaffar atomvapen — vilket skulle ge en potentiell
            angripare militära och moraliska motiv för att till- gripa kärnvapen
            — vore en vätebomb över Stockholm, som kunde utplåna en miljon
            invånare, sannolikt tillräcklig för att bryta det svenska folkets
            och statsmakternas vilja att kämpa med kärnvapen, och en vätebomb
            är en relativt obetydlig insats för en stormakt som förfogar över
            detta vapen. Målsättningen är alltså byggd på en illusion. Därför
            bör också bisaken — neutralitetsvakten — göras till huvudsak i
            stället för tvärtom. Enligt försvarskommitténs och försvarsministerns
            mening har världsläget inte undergått någon förbättring. Detta
            påstående anser vi vara dåligt grundat enär vi har den uppfattningen
            att det numera genom kraftförhål- landenas förändring finns alla
            möjligheter att förhindra ett nytt storkrig.
          </p>
          <pb facs="riksdagen-motions-pdf/data/1961/mot_1961__ak__362/mot_1961__ak__362-003.pdf"/>
          <fw xml:id="i-DUtXg4BDMJpR9hgbjyFBzw">
            14 Motioner i Andra kammaren, nr 362 år 1961
          </fw>
          <p xml:id="i-2FUTeT36hU9Ytm7WqbXhLB">
            Sveriges risk säges bestå i att en stormakt kan önska förfoga
            över svenskt territorium för krig mot en annan stormakt eller
            att vederbörande vill för- hindra sin fiende att utnyttja svenskt
            territorium. Detta resonemang tar enligt vår mening inte någon
            hänsyn till att världen nu inträtt i raket- åldern, där avstånden
            spelar en minimal roll jämfört med tidigare. Om Sverige endast
            löper den angivna risken är läget idealiskt och det svenska försvaret
            kunde i så fall saklöst nedskrotas. För vår del kan vi inte dela
            den sangvinism som talar ur den återgivna beskrivningen. Vi anser
            därför att Sverige inte kan slå in på den isolerade avrustningens
            väg och att Sverige intill dess en internationell avrustning genomförts
            måste ha ett försvar för neutraliteten och för att skydda den
            nationella friheten. Däremot är talet om att bevara »vår utrikespolitiska
            handlingsfrihet&gt;, om därmed avses rätten att i ett krig träda
            in på den ena eller andra krigförande partens sida, oriktigt.
            Som en tom fras måste man beteckna uppgiften att »förhindra att
            svenskt territorium besättes&gt; eftersom inte ens världens starkaste
            stat förmådde klara den uppgiften. Samtidigt som försvarsministern
            anser att de allmänna grunder som fastställdes i 1958 års försvarsbeslut
            i princip visat sig tillfredsställande — en strategisk och taktisk
            revolution har med raketerna ägt rum dessa år, vilken man inte
            låtsas om — medges blygsamt att man felbedömt flygets betydelse
            och att föreställningarna om en vidare utveckling av flyget var
            oriktiga. Detta visar hur långt uppfattningarna släpar efter verkligheten.
            Med hänsyn härtill anser vi det nödvändigt att hela det försvarspolitiska
            tänkandet förändras och anpassas till verkligheten. Både värderingen
            av farorna, målsättningar, strategi och taktik, organisation och
            teknik bör kastas i vågskålen. Vi har i en särskild motion utvecklat
            vissa skäl härför och i vilken riktning lösningarna bör sökas.
            Utöver detta skall här endast tillfogas följande. Målsättningen
            bör vara neutralitetsförsvaret och försvaret av den natio- nella
            friheten. Detta möjliggör en stark sammankrympning av försvars-
            organisationen, ett långt billigare försvar och en omorganisation
            av det- samma. Flygets uppgifter bör starkt begränsas och förberedelserna
            i syfte att till- föra försvaret atombomber avbrytas. Då allmän
            enighet råder om en enda central försvarsledning bör för- svarsgrensuppdelningen
            upphävas så att kärnan blir armén, och flyg liksom marin blir
            delar av denna liksom artilleriet är en del av armén. Samtliga
            försvarsgrensförvaltningar bör följaktligen sammanslås enligt
            principen: en arméförvaltning, en tygförvaltning, en intendenturförvaltning
            etc. Man bör ekonomiskt sikta till en stark begränsning av försvarsutgifterna.
            Vi framlägger på grundval härav förslag om att skära ned de föreslagna
            utgifterna på fjärde huvudtiteln respektive kapitalbudgeten med
            800 mkr. varjämte förslagen till bemyndiganden minskas med 470
            mkr. De viktigaste föreslagna reduceringarna göres på materialövnings-
            och
          </p>
          <pb facs="riksdagen-motions-pdf/data/1961/mot_1961__ak__362/mot_1961__ak__362-004.pdf"/>
          <fw xml:id="i-98NqDpbQeSJHXRYeZw231k">
            Motioner i Andra kammaren, nr 362 år 1961 15
          </fw>
          <p xml:id="i-K5mZWAqQZE2EtAxWYSAgQQ">
            kompensationskontot, exempelvis flygvapnet 355 mkr., marinen
            89 mkr., armén och försvarsstaben 190 mkr., försvarets forskningsanstalt
            18 mkr., försvarets fastighetsfond 15 mkr., för reglering av prisstegringar
            60 mkr. och på kapitalbudgeten 39 mkr. Beträffande bemyndiganden
            anser vi att flygmaterielkontot bör kunna minska 300 mkr., marinens
            vapenmateriel- konto 20 mkr., dess fartygsbyggnadskonto 70 mkr.,
            och arméns tygmateriel- konto 100 mkr. Övriga nedskärningar bör
            enligt vår mening göras på olika organisationskostnader. Vi föreslår
            med hänvisning härtill, att riksdagen i skrivelse till Kungl.
            Majt:t begär en ned- bantning av de föreslagna försvarsutgifterna
            kommande budgetår med 800 mkr. och nedskär bemyndigandekraven
            med 470 mkr.
          </p>
          <p xml:id="i-9t4Abw4HAjv5mtXwiLHzn3">
            Stockholm i januari 1961
          </p>
          <p xml:id="i-XGf8kgQ6t981RU3Vsx5p6x">
            H. Hagberg Gustav Johansson Helmer Holmberg
          </p>
          <p xml:id="i-GYfkj2Ye8sbJRdJUneCLRH">
            Henning Nilsson Knut Senander
          </p>
          <p xml:id="i-Piuowj8i1bXbxDKHRUkX2D">
            610173 Stockholm 1961. Isaac Marcus Boktryckeri Aktiebolag
          </p>
        </div>
      </div>
    </body>
  </text>
</TEI>
