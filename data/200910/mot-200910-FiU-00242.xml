<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-FiU-00242">
  <teiHeader>
    <fileDesc>
      <titleStmt>
        <title>Minskad användning av kontanter</title>
        <author corresp="i-V3GjREvdYiesCjNn7quoGc">av Hans Olsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Minskad användning av kontanter</title>
          <idno type="rdwebb">GX02Fi242</idno>
          <rs type="number">Fi242</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GX02Fi242/text</ref>
          <ref type="dokument_url_html">http://data.riksdagen.se/dokument/GX02Fi242</ref>
          <ref type="dokumentstatus_url_xml">http://data.riksdagen.se/dokumentstatus/GX02Fi242</ref>
          <ref type="doc">http://data.riksdagen.se/fil/36D4E64A-B889-4AA8-AE59-91EF60E01325</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UyFwo7fds2W4JFBjpn3ii4" type="signed"/>
        <correspContext corresp="i-UyFwo7fds2W4JFBjpn3ii4">
          <note type="signatory" corresp="i-V3GjREvdYiesCjNn7quoGc"/>
        </correspContext>
        <correspAction type="numbering" xml:id="i-LcRrRTBBNvF2QpjXwPT6eV">
          <date when="2009-10-06"/>
        </correspAction>
        <correspAction type="submission" xml:id="i-GbQmFEhZPptbVMyqJp1djA">
          <date when="2009-10-02"/>
        </correspAction>
        <correspAction type="transfer" xml:id="i-C5nVDNhPrzx7Ye99BQJMEc">
          <date when="2009-10-01"/>
        </correspAction>
        <correspAction type="assigned" xml:id="i-GbGXvMdE7jkrrJ7yUww3uL"/>
        <correspContext corresp="i-GbGXvMdE7jkrrJ7yUww3uL">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-QrmBMySPZkqFgvcWouNoDB">
            Förslag till riksdagsbeslut
          </head>
          <list style="ol">
            <item xml:id="i-DrypmdcV3PDrAjuMJQWo4F">
              Riksdagen tillkännager för regeringen som sin mening vad som
              anförs i motionen om att verka för en minskad användning av kontanter.
            </item>
            <item xml:id="i-C8ZFj3KvQ71b12dSFMDpXa">
              Riksdagen tillkännager för regeringen som sin mening vad som
              anförs i motionen om att verka för identifikationssystem byggda
              på biometri. 1
            </item>
          </list>
          <p xml:id="i-5Sre5mJMowW3u1ev2YmUGK">
            1 Yrkande 2 hänvisat till SkU.
          </p>
        </div>
        <div type="motContent">
          <head type="h1" xml:id="i-KdPTqAr2423x9L5cUGGgsk">
            Motivering
          </head>
          <p xml:id="i-L54TeWmBA42AXPRWW1ChnY">
            Det skulle finnas stora fördelar med en minskad användning av
            kontanter i samhället. Sedlar och mynt kostar pengar att framställa
            och byta ut. Byten av valörer leder också till kostnader med att
            ändra olika automater som ska ta emot kontanter (i kassor, vid
            parkering etc.).
          </p>
          <p xml:id="i-2TbfEPhXzDtR9BkZtgK2AS">
            Hanteringen av sedlar och mynt kostar svenska företag cirka elva
            miljarder per år uppger Swedbank. I summan ingår kostnader för
            larm, värdeskåp och transporter.
          </p>
          <p xml:id="i-BZWZZcJ3q46TintXu8ywoG">
            Säker förvaring av kontanter och säkra transporter av kontanter
            till alla avnämare, inte minst till uttagsautomater, kostar också
            pengar samt bidrar till koldioxidutsläppen.
          </p>
          <p xml:id="i-TwBstBQJnWHzodiyfZJwDc">
            Kriminella gillar kontanter, det handlar både om den grova organiserade
            brottsligheten (GOB) och andra kriminella. Sverige har under senare
            år drabbats av stora spektakulära rån av värdetransporter och
            värdedepåer som genomförts av de mer storskaliga entreprenörerna
            i den brottsliga världen. Varje dag begås mer än 20 rån i Sverige
            uppges det. Oftast drabbas privatpersoner, men butiker och banker
            utsätts också.
          </p>
          <p xml:id="i-8zKx2Cz7y4g3wjPYF8LUeM">
            Givetvis går det att manipulera kort och brottsligheten kommer
            på sikt att följa pengarna. Blir betalningar elektroniska så kommer
            brottslingarna att även försöka komma in på det. En snabb minskning
            av kontanthanteringen kommer dock sannolikt att bli bekymmersam
            för de kriminella. Brott begås oftast inte av de mest välutbildade
            i samhället och det kommer att krävas rätt avancerade kunskaper
            för att syssla med dataintrång för att komma över elektroniskt
            överförda pengar.
          </p>
          <p xml:id="i-WijP1WZq8CSMuj8xCuMkev">
            Det vore också bra om anställda och privatpersoner slapp utsättas
            för rån. Om butiker i stort sett saknade kassor med pengar och
            om privatpersoner bara hade kort på sig så skulle rån bli mindre
            meningsfulla.
          </p>
          <p xml:id="i-FUDj1mpSagaDqY6jpgQPcw">
            Dagens problem med rån kan också tolkas lite utifrån att vi befinner
            oss i en brytningstid mellan kontantanvändning och korthantering.
            Kvarvarande miljöer som hanterar kontanter blir plötsligt attraktiva
            rånobjekt då kontanthanteringen börjar försvinna inom handeln.
            Mindre butiker, kiosker och näringsställen blir mer utsatta då
            större affärskedjor och större restauranger har allt mindre kontanter.
          </p>
          <p xml:id="i-56BPBtcDyLo1sfRCfpnL8D">
            Givetvis finns en rad praktiska problem att lösa för både företag
            och privatpersoner. Småföretagare kan ha svårt med de kostnader
            som investeringar i nödvändig teknisk utrustning för korthantering
            innebär. Staten borde ta initiativ till samtal med olika branschorganisationer
            för att ta fram branschplaner för hur kontanthanteringen systematiskt
            kan avvecklas.
          </p>
          <p xml:id="i-4xhanF3JM7CxHhXMNkLu9Y">
            Privatpersoner måste på ett enkelt sätt kunna klara även engångs-
            och småbetalningar. Dagens koder är egentligen ett otillfredsställande
            system för identifikation för den enskilde. De flesta har ett
            myller av olika koder eller kör med samma och alltför enkla koder
            i olika system, vilket sänker säkerheten. Det är koder som de
            inte heller byter. Inte minst genom åldrandet försämras minnet
            och många har av andra skäl svårt att komma ihåg sifferkombinationer.
          </p>
          <p xml:id="i-PM8p5wNLiKxAni8L9QuiZP">
            För en fullständigare övergång till kort som bejakas av alla
            krävs sannolikt ett enklare identifikationssystem byggt på biometri.
            Biometri är en snabbväxande och utbredd teknologi som bygger på
            igenkänning av individers karakteristiska fysiologiska egenskaper
            för att verifiera och identifiera individernas identitet.
          </p>
        </div>
        <div type="motSignatures">
          <list>
            <item xml:id="i-27ks8EpZGzw5HxLxZE3DBU" who="i-V3GjREvdYiesCjNn7quoGc">
              Hans Olsson (s)
            </item>
          </list>
        </div>
      </div>
    </body>
  </text>
</TEI>
