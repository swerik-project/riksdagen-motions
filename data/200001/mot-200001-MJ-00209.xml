<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0209/mot_200001_MJ_0209-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            18
          </p>
          <p>
            2000/01 mnr: MJ209 pnr: mp527
          </p>
          <p>
            Motion till riksdagen 2000/01:MJ209
          </p>
          <p>
            av Gudrun Lindvall (mp)
          </p>
          <p>
            Export av kalvar
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om export av kalvar.
          </p>
          <p>
            Inledning
          </p>
          <p>
            Den svenska djurskyddslagen sägs vara en av världens bästa och
            den paragraf som ofta lyfts fram är följande: 4 8 Djur som föds
            upp eller hålls för produktion av livsmedel, ull, skinn eller
            pälsar eller för att användas för ändamål som avses i 19 8 eller
            i tävling skall hållas och skötas i en god djurmiljö och på ett
            sådant sätt att det främjar deras hälsa och ger dem möjlighet
            att bete sig naturligt. Den
          </p>
          <p>
            skall vara garanten för att djuren i landet har det bra, men
            tolkningen av den har kritiserats mycket.
          </p>
          <p>
            Kor och kalvar
          </p>
          <p>
            Det torde stå utom allt tvivel att runt födsel och omhändertagande
            av avkomma finns många naturliga beteenden. Modern vet instinktivt
            vad som ska göras och även ungen tycks programmerad för att överleva
            och snabbt klara sig efter födseln. Att detta handlar om vad som
            kallas naturliga beteenden i 4 8 är alltså fullkomligt klart.
            I fallet kor och kalvar ska kalven snabbt på benen för att — om
            det var en vild natur det handlade om — kunna följa modern. Ett
            socialt band knyts mellan ko och kalv. Kalven diar och känner
            närhet. Ingen skulle drömma om att förneka tackor, ston och suggor
            detta. Inte heller kor i den ekologiska produktionen eller för
            många kor av köttras. Men för många kor och kalvar avbryts skeendet
            direkt efter förlossningen och
          </p>
          <pb facs="riksdagen-motions-pdf/data/200001/mot_200001_MJ_0209/mot_200001_MJ_0209-0002.pdf"/>
          <p>
            2000/01:MJ209
          </p>
          <p>
            19
          </p>
          <p>
            kalven transporteras bort i en skottkärra för att växa till sig
            i en kalvkätte. Ingen moderskontakt, inget diande, inga sociala
            band. Att kon råmar och sörjer sin kalv bryr man sig inte om.
          </p>
          <p>
            Ge kalven kon åter!
          </p>
          <p>
            Allt detta rimmar illa med djurskyddslagen. Ge kalven sin mor
            åter! Tolkningen av djurskyddslagens 4 8 borde göra det omöjligt
            att så drastiskt som idag skilja ko och kalv åt efter förlossningen.
            Det borde tolkas som ett lagbrott. Det borde vara självklart att
            kon får ta hand om sin kalv och ge den di. Annars får hon inte
            utlopp för naturliga beteenden — viktiga sådana. Det borde också
            vara självklart att kalven får utlopp för sitt naturliga beteende.
            Dit hör att dia. I den ekologiska mjölkproduktionen är det ett
            krav att kalven diar. Det fungerar och blir mjölk över till människorna.
            Dessutom kan man visa att en kalv som dricker helmjölk är friskare
            och utvecklas bättre än en som inte får det. Det är dags att ändra
            i bestämmelserna så att alla kalvar ges möjlighet att dia och
            så att alla kor ges möjlighet att ta hand om sin kalv. Detta bör
            ges regeringen till känna.
          </p>
          <p>
            Förbjud kalvtransporter till anemidöden!
          </p>
          <p>
            Djur är inte varor. De kan inte anses ingå i den fria rörlighet
            som EU påbjuder. Konsekvenserna blir förfärliga och bilder från
            djurtransporter har varit outhärdliga att se. Filmen ”Some Lie
            Dying”, som visades både i TV och på riksdagen, visade ett brutalt
            våld mot djur och även en obegriplig nonchalans och okänslighet
            för lidande. Man vill ju tro att inga svenskar med den svenska
            djursynen ska vara med om slikt, men tyvärr är det inte så. Ca
            11 000 kalvar skickades från Sverige förra året, ofta inte äldre
            än två veckor, för att födas upp i trånga bås på en järnfattig
            föda för att bli vitt kalvkött. De lider av anemi (blodbrist).
            Dessutom importeras vitt kalvkött till Sverige via det av LRF
            delägda företaget Annerstedts. På stämman avslogs en motion som
            fördömde hanteringen. LRF har uppenbarligen misslyckats med att
            få sina medlemmar att avstå från att skicka levande kalvar till
            länder med en uppfödning som är förbjuden i Sverige. Det är dags
            för Sveriges regering att sätta stopp för hanteringen. Detta bör
            ges regeringen till känna.
          </p>
          <p>
            Stockholm den 1 oktober 2000 Gudrun Lindvall (mp)
          </p>
        </div>
      </div>
    </body>
  </text>
</TEI>
