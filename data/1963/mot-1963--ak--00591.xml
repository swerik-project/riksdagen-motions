<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__591/mot_1963__ak__591-001.pdf"/>
      <fw xml:id="i-NPTJFztrSPyDgQvdff5pVz">
        Nr 591—594 Motioner i Andra kammaren, nr 591 år 1963 1
      </fw>
      <div type="motHeader" xml:id="i-8gapezwKpdnTcTsTLeVT5Y">
        <div type="motTitle" xml:id="i-Kecnsh4VUSDvVtX4iF7WwG"/>
        <div type="motSubmissionInfo" xml:id="i-KguKew4NjdRqBbi1awSoq4"/>
      </div>
      <div type="motBody" xml:id="i-L4i51znBMNcH9GoxL5ZmhT">
        <div xml:id="i-LXhGSbpphkqKDPQBYXx84u">
          <p xml:id="i-DEoiueAbebQthA7vLPvZcc">
            Nr 591
          </p>
          <p xml:id="i-46mCa5gcVnWo3YPgcAhjHy">
            Av herrar Andersson i Knäred och Nilsson i Tvärålund, angående
            rehabiliteringsverksamheten.
          </p>
          <p xml:id="i-K9fRSUG21j69koiekRYs2n">
            (Lika lydande med motion nr 490 i Första kammaren)
          </p>
          <p xml:id="i-Kii9YRCx3QcG3TzDEf5icj">
            Det beräknas att mellan 10 och 25 procent av alla sjukhuspatienter
            lider av kroniska sjukdomar och lyten av sådant slag, att de skulle
            ha stor nytta av en generell rehabiliteringsinsats, d.v.s. en
            hjälpinsats som avser att återställa den högsta möjliga funktionsförmåga
            — kroppsligt, psykiskt, socialt, ekonomiskt och yrkesmässigt —
            som är möjlig med hänsyn till handikappet. Det beräknas också
            att hjälpbehovet hos närmare tre fjärde- delar av alla socialhjälpsfall
            främst beror på sådana handikapp. Tyvärr görs endast en mindre
            del av de berörda hjälpbehövande till föremål för sådana generella
            rehabiliteringsåtgärder. Flertalet ställs utanför möjlighe- ten
            till den hjälp till självhjälp, som skulle sätta dem i stånd att
            föra ett relativt normalt liv och att helt eller delvis försörja
            sig själva och bli obe- roende av fortsatt samhällsstöd. Detta
            måste betecknas som högst otill- fredsställande. Trots enstaka
            aktningsvärda insatser måste rehabiliteringsverksamheten i vårt
            land sägas vara klart och allvarligt underutvecklad. Situationen
            är nämligen den att tiotusentals människor — enligt vissa uppgifter
            t. o. m. ett hundratusental — är för handikappade för att utan
            speciella hjälpåt- gärder kunna försörja sig genom eget arbete
            men ändå inte tillräckligt in- validiserade för att vara berättigade
            till invalidpension. I stället för att bli föremål för aktiva
            rehabiliteringsåtgärder hänvisas dessa handikappade men ingalunda
            helt och definitivt arbetsoförmögna människor i stor ut- sträckning
            till socialvården, där deras inaktivitet ytterligare konserveras
            och slutligen blir definitiv. Socialhjälpsklientelet utgörs till
            övervägande delen av fysiskt och/eller psykiskt och/eller socialt
            handikappade med ett förflutet av denna typ. Huruvida de nya grunderna
            för invalidpensionering kommer att med- föra en ändring så till
            vida att dessa handikappade i ökad utsträckning kommer att hänvisas
            till invalidpensioneringen i stället för till socialhjälpen är
            ovisst och kan f. ö. inte anses vara huvudfråga i sammanhanget.
            En hu- vudfråga är däremot vad som kan illustreras av de resultat
            som framkom- mit vid vissa vetenskapliga undersökningar rörande
            socialhjälpsklientelet. Enligt en sådan undersökning (Inghe) berodde
            hjälpbehovet hos 80
          </p>
          <p xml:id="i-7Bgrng6TjCQPhQQuzbBqqP">
            Bihang till riksdagens protokoll 1963. 4 saml. Nr 591—594
          </p>
          <pb facs="riksdagen-motions-pdf/data/1963/mot_1963__ak__591/mot_1963__ak__591-002.pdf"/>
          <fw xml:id="i-FhFftM5SzfGgLcohJnL3a2">
            2 Motioner i Andra kammaren, nr 591 år 1963
          </fw>
          <p xml:id="i-GEvp21i1r4fQ9UBSvXWLka">
            procent av de 500 socialhjälpstagarna som ingick i undersökningen
            på psykisk sjukdom, varjämte mer än hälften uppvisade dokumenterad
            sjuk- dom hos 75 procent av de 1 366 socialhjälpsfallen. I socialstyrelsens
            lands- omfattande undersökning (Jonsson) har kunnat konstateras
            sjukdom som orsak till hjälpbehovet hos ca 70 procent av de 4
            020 hjälpfallen, som regel med en sjukdomsvaraktighet på ett år
            eller mera. Att märka är att endast 316 av dessa fall, d. v. s.
            mindre än 8 procent, var anmälda till arbetsvård. Dessa undersökningar
            styrker våra påståenden ovan angående socialhjälps- klientelets
            sammansättning. Å andra sidan finns även vetenskapliga undersökningsresultat
            som bely- ser möjligheterna att häva den som arbetsoförmåga klassificerade
            inakti- vitet som anlitandet av socialhjälpen i så många fall
            är ett uttryck för. Vi åsyftar en socialmedicinsk efterundersökning
            (Levi) av 133 fysiskt och psykiskt svårt handikappade personer
            ur Stockholms stads arbetsvårds- klientel, som under åren 1953—1956
            genomgått arbetsprövning vid statens arbetsklinik i Stockholm.
            På basis av därvid gjorda medicinska undersök- ningar och sociala
            bedömningar hade åtgärder vidtagits i syfte att återföra så många
            som möjligt till produktivt arbete i öppna marknaden. Vid två
            efterundersökningstillfällen 1958 och 1961 visade sig mer än hälften
            av klientelet vara återfört till arbetslivet trots sitt svåra
            handikapp och sin många gånger mycket långvariga arbetsfrånvaro
            före arbetsprövningen. En mellangrupp var endast mera tillfälligt
            ur arbete, och endast ca en tred- jedel var faktiskt att rubricera
            som långvarigt arbetslös. En objektiv och ingående social och
            ekonomisk kartläggning av rehabiliteringsförloppet vi- sade därutöver
            att de rehabiliterade arbetade med normal produktivitet, att arbetsinkomst,
            trivsel, sjukfrånvaro och rörlighet på arbetsmarknaden låg på
            en tillfredsställande nivå, att understödsbehovet kraftigt minskat
            och skatteförmågan i motsvarande mån ökat. Att märka är att detta
            klientel till större delen måste betecknas som svårt nedgånget
            och skadat inte minst psykiskt/socialt och att de berörda rehabiliteringsåtgärderna
            sattes in på ett sent stadium, inte sällan med karaktär av ett
            »sista försök». Det kan på goda grunder antas att resultatet skulle
            ha blivit ännu bättre om rehabili- teringsåtgärderna hade satts
            in på ett tidigt stadium kort efter handikap- pets inträdande
            eller om de ägnats ett lättare handikappat klientel. Följande
            allmänna slutsatser kan dragas av här åberopade undersökning-
            ar och vid rehabiliteringsinstitutioner gjorda kliniska iakttagelser.
            Bland socialhjälpsfallen finns ett mycket stort antal människor
            som är i uppen- bart behov av rehabiliteringsåtgärder i någon
            form. Dessa rehabiliterings- åtgärder kommer inte ens tillnärmelsevis
            till stånd i önskvärd utsträckning. Möjligheterna att med aktiva
            rehabiliteringsåtgärder hjälpa de handikappa- de till ett relativt
            normalt liv och självständig försörjning är stora i ett mycket
            stort antal fall. Och sist men inte minst: rehabiliteringsåtgärderna
            är — givna på riktiga indikationer — ekonomiskt lönande från såväl
            den
          </p>
          <pb facs="riksdagen-motions-pdf/data/1963/mot_1963__ak__591/mot_1963__ak__591-003.pdf"/>
          <fw xml:id="i-HMdEP234s6T5atdndepuUV">
            Motioner i Andra kammaren, nr 591 år 1963 3
          </fw>
          <p xml:id="i-Azjo1rfpuEDk8KWwVoqhbm">
            enskildes som samhällets synpunkt. Detta sistnämnda kommer till
            uttryck främst i en minskad belastning på ATP, vilket f. ö. kan
            motivera att för- säkringssystemet i viss utsträckning bidrar
            till rehabiliteringsverksamhe- ten. Härtill bör emellertid framhållas
            att det är den humanitära aspekten, inte den ekonomiska, som bör
            vara vägledande och som främst motiverar kraftfulla insatser på
            rehabiliteringsområdet. Under senare år har behovet av en ökad
            rehabiliteringsverksamhet upp- märksammats av statsmakterna vid
            olika tillfällen, främst i anslutning till reformerna på socialförsäkringsområdet.
            Sålunda har framhållits att de nya grunderna för förtidspensionering
            motiverar en ökad rehabiliterings- insats och att behovet av rehabiliteringsåtgärder
            rutinmässigt skall utrönas i fall då sjukskrivningstiden uppgår
            till 90 dagar. Tyvärr måste det konsta- teras att det hittills
            inte varit möjligt att fullfölja dessa intentioner och att det
            uppenbarligen kommer att ta avsevärd tid innan en nöjaktig ordning
            uppnås. Vissa åtgärder som fordrar förhållandevis blygsamma insatser
            men som ändå skulle medföra avsevärda förbättringar kan dock genomföras
            i nuvarande läge. Den utredning rörande rehabiliteringsverksamheten,
            som från vårt håll begärdes vid 1961 års riksdag, tillsattes i
            början av förra året. Utredningen — rehabiliteringsberedningen
            — skall under sitt arbete fungera som sam- ordnande instans inom
            rehabiliteringsverksamheten, vilket måste hälsas med tillfredsställelse.
            Den 11 december 1962 avgav beredningen en PM med riktlinjer för
            den allmänna rehabiliteringsorganisationen, uppenbarligen i syfte
            att genom remissvar och annorledes få synpunkter och underlag
            för de riktlinjer den ämnar följa i sitt fortsatta arbete. De
            förslag rörande re- habiliteringsverksamheten, som beträffande
            den medicinska rehabilitering- en framföres i denna motion och
            beträffande arbetsvården i annan motion, kan inte anses föregripa
            beredningens arbete utan gäller sådana åtgärder som under alla
            omständigheter snarast måste vidtagas oavsett rehabilite- ringsorganisationens
            framtida utformning. Därjämte får det givetvis för- utsättas att
            beredningen får tillfälle att medverka vid den fortsatta hand-
            läggningen av dessa förslag. Innan vi övergår till de åsyftade
            förslagen vill vi emellertid beröra två' frågor som inte kan anses
            direkt tillhöra vare sig den medicinska rehabili- teringen eller
            arbetsvården men som likväl är mycket angelägna i detta sammanhang.
            Trots det uppmuntrande resultat, som den ovan nämnda och andra
            efter undersökningar utvisat, är det uppenbart att de allra svå-
            rast handikappade alla åtgärder till trots inte kan återföras
            till produktivt arbete i öppna marknaden och att icke så få inte
            kan utföra lönande ar- bete ens under mycket skyddade förhållanden,
            t. ex. i s. k. skyddad verk- samhet eller hemarbete. Av humanitära
            skäl bör även dessa människor om de så önskar besparas institutionaliseringens
            nackdelar och så långt möjligt skötas och helst även sysselsättas
            i hemmen. Lika viktigt som det är med
          </p>
          <pb facs="riksdagen-motions-pdf/data/1963/mot_1963__ak__591/mot_1963__ak__591-004.pdf"/>
          <fw xml:id="i-Y5xmfLiqtjzPrDwcHSNt7y">
            4 Motioner i Andra kammaren, nr 591 år 1963
          </fw>
          <p xml:id="i-41MZT2coMcp9JTJQoP9Kax">
            största försiktighet med penningunderstöd utan samtidig rehabiliterings-
            insats till människor, som på olika sätt kan tänkas återinpassas
            i produk- tionen, lika angeläget är det att de olyckligt lottade,
            som här är i fråga, inte med rehabiliteringsverksamheten som förevändning
            möts av generaliserad misstänksamhet och njugghet. Även om dessa
            människor sålunda inte kan dra nytta av sin medborgerliga rätt
            till arbete, bör de ändå i mån av behov och förmåga beredas möjlighet
            att öka sitt livsinnehåll med någon form av sysselsättning, i
            detta fall givetvis utan sidoblickar på eventuell lönsam- het
            ur samhällssynpunkt. Till den del dessa spörsmål gäller möjligheterna
            till vård i hemmen sammanhänger de i åtskilliga fall med hemsamaritor-
            ganisationens kapacitet och tillräckliga invaliditetstillägg.
            Vi förutsätter att dessa spörsmål uppmärksammas i erforderlig
            utsträckning. Till den del det gäller sysselsättning i syfte att
            skapa mening i tillvaron, genom arbete, spe- ciellt anordnad förströelse,
            besök för att skapa kontakt och ge utblickar, synes frågan vara
            av sådan art att den bör prövas närmare. Prövningen bör lämpligen
            utföras av SVCK i samråd med Svenska röda korset, emedan båda
            dessa organisationer visat intresse för sådan verksamhet och torde
            ha möjligheter att i samverkan göra en insats. Erforderligt statligt
            stöd bör ställas i utsikt. Såsom framgår av de åberopade undersökningarna
            finns bland social- hjälpsfallen ett stort antal individer som
            är i behov av någon form av re- habilitering men ännu inte ägnats
            sådana insatser. Detta får förutsättas gälla också för andra personer,
            bl. a. sådana som till följd av olika handi- kapp blivit alltmer
            oförmögna att försörja sig i sitt hittillsvarande yrke men av
            olika skäl icke kommit att anlita socialvården. Skall detta rehabiliterings-
            behov kunna tillgodoses fordras en landsomfattande inventering
            av den art vi förordat vid tidigare tillfällen och på grundval
            härav upplysningar till de berörda om de rättigheter och möjligheter
            till rehabilitering som gäller. Enligt vår mening måste rätten
            till rehabilitering, när behov av sådan före- ligger, ses som
            en medborgerlig rättighet. Det måste anses rimligt att de åsyftade
            personerna bibringas kännedom om sin rättighet och om möjlig-
            heterna att få denna tillgodosedd. Inventeringen skulle därjämte
            ge värde- fullt underlag för rehabiliteringsverksamhetens framtida
            dimensionering och organisation i olika avseenden och bör därför
            genomföras så snart ske kan. Lämpligen bör dess utformning liksom
            överinseendet av dess ge- nomförande handhavas av rehabiliteringsberedningen.
            Vad så gäller den medicinska rehabiliteringsverksamheten bör de
            omedel- bart aktuella åtgärderna främst gälla utbildningsåtgärder
            för att täcka per- sonalbehovet samt samordnings- och andra åtgärder
            för ett ökat uppmärk- sammande av rehabiliteringsaspekten inom
            sjukvården. Utredningsförslag har nyligen avlämnats beträffande
            utbildningen av vissa personalkategorier med betydande uppgifter
            inom rehabiliteringsverk- samheten, nämligen beträffande socionomer,
            sjukgymnaster och arbets-
          </p>
          <pb facs="riksdagen-motions-pdf/data/1963/mot_1963__ak__591/mot_1963__ak__591-005.pdf"/>
          <fw xml:id="i-2iCqkKVL2QqrkU5TS5f4tE">
            Motioner i Andra kammaren, nr 591 år 1963 ö
          </fw>
          <p xml:id="i-YSqVLE979q8pquZPoKDir6">
            terapeuter. Då förslag till riksdagen i dessa ärenden kan väntas
            inom en nära framtid begränsar vi oss i detta sammanhang till
            frågan om utbildning av läkare för rehabiliteringsverksamhetens
            speciella behov. De akuta för- hållanden vi berört i det föregående
            påkallar att åtgärder för sådan ut- bildning vidtages utan dröjsmål.
            Utbildningen bör i första hand förläggas till statens arbetsklinik
            i samarbete med karolinska sjukhusets avdelning för fysioterapi
            och medicinsk rehabilitering. Den bör avse att i någon mån börja
            tillgodose både den medicinska rehabiliteringens och arbetsvårdens
            i många sammanhang anförda behov av rehabiliteringsläkare. Den
            bör dels gälla medicine kandidater och till den delen pågå parallellt
            med några av de stora kliniska kurserna vid karolinska institutet,
            förslagsvis medicin, kirurgi, neurologi, psykiatri, dels omfatta
            efterutbildningskurser för tjänste- läkare och andra intresserade
            läkare som syftar till anställning inom reha- biliteringsverksamheten.
            Den bör igångsättas som en försöksverksamhet snarast möjligt,
            oavsett tidpunkten för den ev. organisatoriska förändring beträffande
            arbetskliniken som förordats av rehabiliteringsberedningen. Kan
            inte de båda utbildningsformerna påbörjas samtidigt utan att dröjsmål
            därigenom uppstår, bör efterutbildningen givas förtur så att den
            medicinska rehabiliteringen och arbetsvården får något av sitt
            stora behov tillgodosett. Om försöket slår väl ut, bör liknande
            kurser komma till stånd även vid andra redan fungerande rehabiliteringscentra.
            Rehabiliteringen är emellertid inte en angelägenhet enbart för
            de speciella rehabiliteringsläkarna. Rehabiliteringsaspekten måste
            i stället sätta sin prägel på all sjukvård, och rehabiliteringen
            får således sägas angå alla lä- kare. Enligt vår mening bör detta
            uppmärksammas på ett bättre sätt i läkar- utbildningen än som
            nu sker. Ämnet rehabiliteringsmedicin bör således ges ett betydligt
            större utrymme. Detta bör kunna ske genom en särskild före- läsningsserie,
            förslagsvis inom ramen för något av ämnena socialmedicin, invärtes
            medicin eller psykiatri. Vederbörande ämne torde få ges ett ökat
            utrymme totalt. Då det är angeläget att så många som möjligt av
            de blivan- de läkarna får del av denna utbildning i rehabiliteringsmedicin
            förordar vi att frågan skyndsamt tages upp till prövning. Utbildning
            på rehabiliteringsområdet utgör sålunda en synnerligen ange- lägen
            uppgift. Eftersom utländska erfarenheter till följd av särdragen
            i vårt samhälle är svåra att direkt tillämpa på svenska förhållanden
            måste även en kvalificerad forskning på rehabiliteringsområdet
            ges hög prioritet. För- utsättningarna för en sådan forskning
            — och även för utbildningen — bör förbättras genom inrättande
            av en professur i rehabiliteringsmedicin. Eme- dan bl. a. de enda
            praktiska förutsättningarna för en tillämpad forskning f. n. finns
            vid statens arbetsklinik torde professuren böra knytas till det
            närbelägna karolinska institutet. Därest arbetsklinikens nuvarande
            organi- satoriska status bibehålles bör professuren förenas med
            tjänsten som över- läkare vid kliniken. Skulle kliniken inordnas
            i karolinska sjukhusets reha-
          </p>
          <pb facs="riksdagen-motions-pdf/data/1963/mot_1963__ak__591/mot_1963__ak__591-006.pdf"/>
          <fw xml:id="i-PsRNLL1TDC6mbBHu633hCc">
            6 Motioner i Andra kammaren, nr 591 år 1963
          </fw>
          <p xml:id="i-4PF89wnXgu8V3PXxmdQZiq">
            biliteringsorganisation, såsom förordats av rehabiliteringsberedningen,
            bör professuren kunna förenas med lämplig befattning inom denna
            organisa- tion och ev. inrättas i samband med övergången till
            den nya organisationen. Vi förordar att denna fråga rörande en
            rehabiliteringsmedicinsk professur tages upp till prövning utan
            dröjsmål. I detta sammanhang måste även resurserna vid statens
            arbetsklinik upp- märksammas, enär dess kapacitet spelar viss
            roll för den utbildningsverk- samhet som vi förordat. Kliniken
            är den enda institutionen i landet med möjligheter till kvalificerad
            arbetsprövning och därmed sammanhängande möjligheter till forskning
            och utbildning. Arbetsmarknadsstyrelsen räknar med ett behov av
            arbetsprövning om minst 1 500 fall per år, medan kliniken f. n.
            har en kapacitet för 150—200 fall årligen. Redan denna omständighet
            talar mycket starkt för att klinikens verksamhet och utveckling
            ej hämmas av otillräckliga ekonomiska resurser. Härtill kommer
            att arbetskliniken med nödvändighet kommer att spela en särskilt
            betydelsefull roll vid upp- rustningen och utbyggnaden av rehabiliteringsorganisationen,
            bl. a. genom att utarbeta generella riktlinjer för systematisk
            arbetsprövning och -träning vid träningsverkstäder och liknande
            inrättningar. Detta sistnämnda behov är i dag högaktuellt. Skall
            det kunna tillgodoses måste arbetskliniken få resurser både för
            den erforderliga forskningen och för att kunna stå till tjänst
            vid konsultationer etc. Det måste också säkerställas att befattnings-
            havare vid kliniken även framgent kan medverka i kursverksamheten
            för föreståndare och arbetsledare vid verkstäder inom arbetsvården.
            I fråga om klinikens utbildande funktioneriövrigt kan nämnas att
            medicine kandidater genom besök, föreläsningar och demonstrationer
            följt arbetsprövningsarbe- tet, att varje år ett hundratal sjukgymnaster
            under treveckorsperioder del- tagit i det speciella sjukgymnastikarbete
            som förekommer vid kliniken, att ett tiotal blivande sjuksköterskor
            under perioder om tre till fyra veckor biträtt vid undersökningar,
            provtagningar etc. samt deltagit i demonstra- tioner och sammanträden,
            att härutöver elever från sex sjuksköterskeskolor genom demonstrationer
            och föreläsningar vid kliniken blivit orienterade om rehabilitering
            och arbetsprövningsmetodik, samt att deltagarna i kurserna för
            föreståndare och arbetsledare vid arbetsvårdsverkstäderna liksom
            so- cialstuderande och socionomer beretts tillfälle att praktiskt
            följa klinikar- betet. I sitt anslagsäskande för budgetåret 1963/64
            har arbetsklinikens styrelse hemställt om ett anslag av 710 000
            kronor. Styrelsens hemställan har till fullo tillstyrkts av rehabiliteringsberedningen.
            Departementschefen har emellertid föreslagit ett anslag om endast
            630 000 kronor. Då denna ned- skärning av det äskade beloppet
            medför att även angelägna uppgifter, bl. a. på forskningsområdet,
            får eftersättas och att mindre kvalificerat arbete får utföras
            av högt kvalificerad arbetskraft i stället för lägre kvalificerad,
            för- ordar vi, att anslaget uppföres med det av klinikstyrelsen
            äskade beloppet.
          </p>
          <pb facs="riksdagen-motions-pdf/data/1963/mot_1963__ak__591/mot_1963__ak__591-007.pdf"/>
          <fw xml:id="i-StMTw1VAJU9GHPxfkdA1QE">
            Motioner i Andra kammaren, nr 591 år 1963 7
          </fw>
          <p xml:id="i-T3b4xKn4t1XX4MXsnEAvei">
            Härvid förutsättes att de ytterligare medel, som kan erfordras
            med anled- ning av den utbildningsverksamhet vi förordat i det
            föregående, kommer att äskas i samband med framläggande av förslaget
            angående utbildningen. Vid bedömningen av hur de i rehabiliteringsmedicin
            utbildade läkarna bäst skall kunna tillgodogöras sjukvården bör
            uppmärksammas att rehabili- teringsavdelningar f. n. finns vid
            sju centrallasarett eller motsvarande. Vid ett par av dessa har
            emellertid inte överläkartjänsten kunnat ordinariebe- sättas.
            Flera andra sjukvårdshuvudmän planerar inrättande av rehabilite-
            ringsavdelningar. De har dock till följd av de personalproblem
            som rått vid de redan inrättade avdelningarna varit tveksamma
            att snabbt fullfölja pla- nerna. Det kan emellertid ifrågasättas
            om inrättande av fullt utbyggda reha- biliteringsavdelningar f.
            n. är den åtgärd som bör komma i första hand. I vart fall måste
            det sägas att vissa andra åtgärder är minst lika angelägna och
            därtill lättare att snabbt genomföra som ett led i utbyggandet
            av en fullständig rehabiliteringsorganisation vid de berörda sjukhusen.
            Vi avser främst åtgärder för att integrera rehabiliteringsaspekten
            i sjukvården och för att samordna rehabiliteringsresurserna och
            -arbetet. Den medicinska rehabiliteringen skall inte börja i och
            med att vederbö- rande vårdavdelning fullgjort sin ordinarie vårduppgift
            eller i och med att patienten överantvardas till speciell institution
            för rehabilitering. I stället skall den läkare som har det direkta
            ansvaret för den vanliga vården av en patient låta rehabiliteringssträvandena
            ingå i sin ordinära rehabiliterings- rutin. Uppmärksamheten skall
            sålunda redan från början vara riktad på behovet av rehabilitering
            och vederbörande läkare sörja för att detta behov redan på ett
            tidigt stadium tillgodoses genom hans egen försorg eller genom
            anlitande av speciell sakkunskap. Härför fordras dels att läkarna
            i allmän- het vet mer om rehabilitering, dels att sakkunskap finns
            att tillgå. För båda dessa funktioner spelar befattningshavaren
            som överläkare vid ett sjukhus rehabiliteringsavdelning en avgörande
            roll. Han har möjlighet att inom sjukvården och hos personalen
            skapa utrymme och förståelse för rehabilite- ringsaspekten och
            genom undervisning, råd och upplysningar och genom upprättande
            av instruktioner i samråd med andra befattningshavare tillse att
            rehabiliteringsaspekten uppmärksammas och uppmärksammas i tid,
            så att inte rehabiliteringsmöjligheter försitts eller förblir
            obeaktade. Rehabiliteringsöverläkaren utgör också den sakkunskap
            som övriga lä- kare har behov att anlita i förekommande fall.
            Hans insats i det avseendet kan innebära att rehabiliteringsåtgärder
            kommer till stånd i ökad utsträck- ning och att t. ex. arbetsterapi
            och sjukgymnastik kan ordineras, doseras och till sin utformning
            fastställas av läkare så att dessa åtgärder medför den psykiska
            och kroppsliga funktionsträning som de rätt handhavda kan innebära.
            Dessa ordinationer åvilar nu alla berörda läkare, men en stor
            del av dem nöjer sig med mycket allmänt hållna ordinationer och
            överlåter ut- formningen åt vederbörande terapeut. även i ett
            annat avseende innebär be-
          </p>
          <pb facs="riksdagen-motions-pdf/data/1963/mot_1963__ak__591/mot_1963__ak__591-008.pdf"/>
          <fw xml:id="i-BPnab2br6dFLrVaxVMEVAq">
            8 Motioner i Andra kammaren, nr 591 år 1963
          </fw>
          <p xml:id="i-8fo2VMoRrGR4vJ7bjpuM6s">
            fattningen som rehabiliteringsläkare möjligheter till en effektivisering,
            nämligen beträffande samordningen mellan å ena sidan den medicinska
            rehabiliteringen och å andra sidan andra organ och verksamheter
            av be- tydelse i rehabiliteringsavseende, främst de allmänna försäkringskassorna,
            deras pensionsdelegationer och arbetsvårdsorganen inom arbetsmarknads-
            organisationen. Inte minst har rehabiliteringsöverläkaren möjlighet
            att bland läkarna sprida kännedom om arbetsvårdens många och differentiera-
            de hjälpmöjligheter. Av det anförda framgår att rehabiliteringsöverläkarens
            uppgift inte består i att enbart leda vård och behandling vid
            en rehabiliteringsavdelning utan att han också kan bidraga till
            att ge en rehabiliterande inriktning åt sjuk- husets verksamhet
            över huvud taget. Det framgår också att en fullt utbyggd rehabiliteringsavdelning
            inte enbart fungerar som en självständig vårdav- delning utan
            också som en serviceavdelning för andra avdelningar inom sjukhuset.
            Det bör också uppmärksammas att samtliga de uppgifter och funktioner
            som vi i det föregående anfört beträffande rehabiliteringsöver-
            läkaren kan fullgöras av denne oavsett om en fullt utbyggd rehabiliterings-
            avdelning finns vid sjukhuset eller ej. Enligt vår mening är detta
            ett viktigt förhållande som man bör taga konsekvenserna av. Till
            skillnad från vad som nu är fallet bör således tjänster för rehabiliteringsöverläkare
            inrättas vid centrallasarett och motsvarande sjukhus redan innan
            en fullt utbyggd rehabiliteringsavdelning skapats. En förutsättning
            är givetvis att sådana överläkare erhåller erforderligt administrativt
            biträde och att främst arbets- terapeuter och sjukgymnaster i
            tillbörlig utsträckning ställes till hans för- fogande. I vart
            fall det senare torde i viss utsträckning kunna ske redan inom
            ramen för nuvarande personalstyrkor. Syftet bör således vara att
            inom de berörda sjukhusen inrätta en rehabiliteringsinstitution
            som till en början arbetar som en serviceavdelning i stor utsträckning
            utgående från redan befintliga men samordnade och omdisponerade
            resurser. Ett sådant till- vägagångssätt får självfallet inte
            innebära att inrättande av fullständig rehabiliteringsavdelning
            med egna vårdplatser onödigtvis skjuts på framti- den. Målet bör
            vara att så snart det är möjligt få till stånd sådana avdel- ningar.
            Dessa kräver emellertid omfattande byggnation och kostnadskrä-
            vande utrustning. Det vore enligt vår mening felaktigt att i avvaktan
            på dessa investeringar underlåta att genomföra dessa förbättringar
            som är möjliga att genomföra inom mycket nära framtid. Särskilt
            bör uppmärk- sammas att rehabiliteringsberedningens tillkännagivanden
            att statens ar- betsklinik bör inordnas inom ramen för rehabiliteringsorganisationen
            vid ett sjukhus och att inte blott åtgärder för förbättring av
            funktions- och ar- betsförmågan utan också arbetsprövning och
            viss yrkesteknisk prövning bör ingå i uppgifterna för rehabiliteringsklinikerna
            kan föranleda en av- vaktande hållning från sjukvårdshuvudmännens
            sida i avvaktan på bered- ningens slutliga ställningstagande till
            klinikernas slutliga uppgifter och ut-
          </p>
          <pb facs="riksdagen-motions-pdf/data/1963/mot_1963__ak__591/mot_1963__ak__591-009.pdf"/>
          <fw xml:id="i-29JnSvpj8LFjJgTeLQ1dY7">
            Motioner i Andra kammaren, nr 591 år 1963 9
          </fw>
          <p xml:id="i-MU5vpyJRskNVdA6PA2f4Lr">
            formning. Det kan också förväntas att den mera omfattande utformning,
            som rehabiliteringsberedningen kan komma att föreslå beträffande
            reha- biliteringsklinikerna, givetvis medför att det tar längre
            tid innan fullstän- diga sådana kliniker kan upprättas över landet
            i dess helhet. Dessa omstän- digheter utgör ytterligare ett skäl
            för en sådan successiv utbyggnad av re- habiliteringsinstitutionerna
            som vi här förordat. Beträffande rehabiliteringsöverläkarna vid
            centrallasaretten har föresla- gits att dessa bör vara chefer
            för den ortopediska verksamheten i resp. län. Det är tveksamt
            om en sådan fastlåsning till en viss medicinsk specialitet är
            ändamålsenlig, i all synnerhet som t. ex. de psykiatriska synpunkterna
            synes vara minst lika viktiga vid rehabiliteringen som de ortopediska.
            Det torde vara riktigare att till rehabiliteringsöverläkare utse
            den lasarettslä- kare eller biträdande lasarettsläkare inom vilken
            som helst av till rehabili- teringen gränsande medicinska specialiteter,
            som visat det största intres- set och de bästa initiativen, som
            har den största kliniska erfarenheten och som därjämte genomgått
            t. ex. den efterutbildning vi förordat i det föregå- ende. Därjämte
            bör prövas om inte överläkarbefattningen borde förenas med befattning
            som chef för den medicinska rehabiliteringen inom länet eller
            motsvarande område, i vart fall till den del sjukhus och vårdinrätt-
            ningar står under samma huvudmannaskap som centrallasarettet.
            I stort sett samma skäl som vi i det föregående anfört för inrättande
            av befatt- ningar som rehabiliteringsöverläkare vid centrallasaretten
            talar nämligen för att dessa befattningar förenas med ett sådant
            chefskap. Avslutningsvis vill vi framhålla följande. Det stora
            rehabiliteringsbehov, som bl. a. aktualiserats genom principiella
            beslut av riksdagen, kan f. n. ej tillgodoses på grund av otillräckliga
            resurser, personella såväl som andra. Denna situation ställer
            de närmast berörda personalkategorierna inför om- fattande och
            delvis nya krav. Inte minst gäller detta läkare och annan sjuk-
            vårdspersonal. Det är därför ett minst sagt rimligt krav att man
            vidtager de åtgärder som är möjliga för att underlätta uppfyllandet
            av de ställda kraven. Detta är möjligt genom sådana åtgärder inom
            sjukhusorganisatio- nen som vi förordat. Detta kräver i sin tur
            en viss utbildningsverksamhet, likaledes förordad i det föregående,
            vilken också ur andra synpunkter fram- står som absolut nödvändig.
            Det måste också uppmärksammas att rehabili- teringsverksamheten
            på olika sätt berör en rad samhälleliga institutioner och organ.
            Skall resultatet bli det bästa möjliga fordras en god samord-
            ning av dessa olika organ och aktiviteter. I nuvarande situation
            och upp- byggnadsskede möter detta åtskilliga svårigheter. Av
            särskild vikt är att en god information om hela rehabiliteringsverksamhetens
            mål, metoder och organisation tillhandahålles samtliga berörda
            befattningshavare i syfte att underlätta samordningen och göra
            olika befattningshavare införstådda med aktivitet och metoder
            inom alla områden av rehabiliteringsverksamhe- ten. Vi förordar
            att en enhetlig skriftlig information utarbetas och tillhan-
          </p>
          <pb facs="riksdagen-motions-pdf/data/1963/mot_1963__ak__591/mot_1963__ak__591-010.pdf"/>
          <fw xml:id="i-3AHGxzX9jmXV2WSbgXxb72">
            10 Motioner i Andra kammaren, nr 591 år 1963
          </fw>
          <p xml:id="i-EDcf2ugxkLZyHkktay1tXw">
            dahålles samtliga berörda. Förslagsvis kan denna uppgift handläggas
            av rehabiliteringsberedningen i samråd med främst medicinalstyrelsen,
            arbets- marknadsstyrelsen och riksförsäkringsverket.
          </p>
          <p xml:id="i-3RTwkY9geA6nLhq7BFZ2wT">
            Med hänvisning till det anförda hemställes, att riksdagen måtte
            A. till Statens arbetsklinik i Stockholm för budgetåret 1963/
            64 anvisa ett reservationsanslag av 710 000 kronor; B. i skrivelse
            till Kungl. Maj:t anhålla
          </p>
          <p xml:id="i-HNzEK6uBkHPLniLFbMAAkL">
            1:
          </p>
          <p xml:id="i-53CNqFrc3mf6aDfNGQrRum">
            om skyndsam prövning av frågan om utbildnings- verksamhet vid
            statens arbetsklinik i Stockholm och avdelningen för fysioterapi
            och rehabiliteringsmedi- cin vid karolinska sjukhuset för blivande
            rehabilite- ringsläkare, omfattande dels s. k. efterutbildnings-
            kurser för läkare, dels kurser för medicine kandida- ter vid karolinska
            institutet, så att förslag kan före- läggas riksdagen snarast
            möjligt och beträffande ef- terutbildningskurserna vid innevarande
            års riksdag, om prövning och förslag rörande inrättande vid ka-
            rolinska institutet av professur i rehabiliteringsmedi- cin, på
            lämpligt sätt förenad med befattning vid sta- tens arbetsklinik
            eller inom karolinska sjukhusets rehabiliteringsorganisation,
            om prövning av frågan om komplettering av läkar- utbildningen
            med föreläsningsserie i rehabiliterings- medicin vid samtliga
            medicinska högskolor i landet, om skyndsam prövning och förslag
            rörande frågan om den medicinska rehabiliteringsverksamhetens
            or- ganisation vid centrallasarett och motsvarande såvitt gäller
            dels inrättande av befattning som överläkare i rehabiliteringsmedicin
            även i fall fullt utbyggd reha- biliteringsklinik ej finnes, dels
            inrättande av rehabi- literingsavdelning som serviceavdelning
            vilken avses utbyggas successivt till fullständig rehabiliterings-
            klinik samt av frågan huruvida befattningen som överläkare i rehabiliteringsmedicin
            vid centrallasa- rett bör förenas med befattning som chef för
            den medicinska rehabiliteringsverksamheten inom länet eller motsvarande,
            om en landsomfattande inventering av rehabilite- ringsbehovet,
            om så befinnes lämpligt i rehabilite- ringsberedningens regi,
            om prövning, lämpligen utförd av SVCK i samråd
          </p>
          <pb facs="riksdagen-motions-pdf/data/1963/mot_1963__ak__591/mot_1963__ak__591-011.pdf"/>
          <fw xml:id="i-VY5m1AKKvwE88XRio9AVQF">
            Motioner i Andra kammaren, nr 591 år 1963 11
          </fw>
          <p xml:id="i-UCFg6ycP2TEG9oJXuttQdF">
            med Svenska röda korset, av frågan om beredande av sysselsättning,
            förströelse etc. åt svårt handi- kappade i syfte att ge dessas
            tillvaro större mening och innehåll samt framläggande av de förslag
            som kan föranledas av prövningen, samt 7. om utarbetande av informationsskrift
            rörande reha- biliteringsverksamhetens mål, metoder och organi-
            sation, avsedd för samtliga befattningshavare med uppgift i eller
            anknytning till rehabiliteringsverk- samheten, i syfte att mildra
            uppbyggnadstidens sam- ordningssvårigheter mellan olika berörda
            aktiviteter, organ och myndigheter; samt C. beakta vad i motionen
            i övrigt anförts.
          </p>
          <p xml:id="i-Tnn7bZdZr9dXLfU9CRaLtq" type="date">
            Stockholm den 26 januari 1963
          </p>
          <p xml:id="i-MvuFqrjDRvde5Pf2kWkD5k">
            Alvar Andersson Jan-Ivan Nilsson
          </p>
        </div>
      </div>
    </body>
  </text>
</TEI>
