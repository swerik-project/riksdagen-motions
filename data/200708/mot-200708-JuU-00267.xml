<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00267">
  <teiHeader>
    <fileDesc>
      <titleStmt>
        <title>Att leva med skyddad identitet</title>
        <author corresp="i-JSSYZnWrKjtbfWDmu1qLSb">av Magdalena Andersson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Att leva med skyddad identitet</title>
          <idno type="rdwebb">GV02Ju267</idno>
          <rs type="number">Ju267</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju267/text</ref>
          <ref type="dokument_url_html">http://data.riksdagen.se/dokument/GV02Ju267</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju267</ref>
          <ref type="doc">http://data.riksdagen.se/fil/A35F28F7-03D4-48DD-A035-515DEE547443</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JSSYZnWrKjtbfWDmu1qLSb</idno>
            <name>Magdalena Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Nb8k7YemjG2E5Lz2sgQimw" type="signed"/>
        <correspContext corresp="i-Nb8k7YemjG2E5Lz2sgQimw">
          <note type="signatory" corresp="i-JSSYZnWrKjtbfWDmu1qLSb"/>
        </correspContext>
        <correspAction xml:id="i-5So4PfiENZ2nFgzM2iXa46" type="referral">
          <date when="2007-10-16"/>
        </correspAction>
        <correspAction xml:id="i-DMcpHnyPHvmrdLUAFFWEUA" type="dismissal">
          <date when="2007-10-16"/>
        </correspAction>
        <correspAction xml:id="i-4R1cCsgvBVJLwSdrMHvfJL" type="numbering">
          <date when="2007-10-04"/>
        </correspAction>
        <correspAction xml:id="i-2VAhacujuriXYjS451tEB4" type="submission">
          <date when="2007-10-03"/>
        </correspAction>
        <correspAction xml:id="i-GnrxFRSHk76pgxTxEhn73g" type="transfer">
          <date when="2007-10-03"/>
        </correspAction>
        <correspAction xml:id="i-84MTAFcnyjcZ3a5puVPDZi" type="assigned"/>
        <correspContext corresp="i-84MTAFcnyjcZ3a5puVPDZi">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-PVcSTGuLrzgwzWbJaUTxZS">
            Förslag till riksdagsbeslut
          </head>
          <p xml:id="i-FTt6n6pXFMtkNLjLgmNDRn">
            Riksdagen tillkännager för regeringen som sin mening vad som
            anförs i motionen om s.k. skyddsänglar för personer som lever
            med skyddad identitet.
          </p>
        </div>
        <div type="motContent">
          <head xml:id="i-6TnSqoojxZ3ZMx2iZZFrr3" type="h1">
            Motivering
          </head>
          <p xml:id="i-Vhy75bFj2k8LsQFrNnS4hQ">
            Kvinnomisshandel är ingen olyckshändelse. Det är därför mycket
            glädjande att regeringen lägger stor kraft och resurser både för
            att motverka vissa mäns våld mot kvinnor och för att ge de kvinnor
            och barn som är utsatta hjälp och stöd. Nu ges tydliga signaler
            om att våld, framförallt mot kvinnor och barn, inte accepteras.
            Regeringens beslutsamhet är tydlig. Arbetet med en nationell handlingsplan
            för att motverka våld mot kvinnor pågår. Den beslutade ändring
            i socialtjänstlagen som tydliggör kommunernas ansvar för kvinnor
            som är utsatta för brott är välkommen och nödvändig i arbetet
            att stödja och skydda.
          </p>
          <p xml:id="i-14F2miRFcvQcDSo8LsrRRR">
            Idag är situationen för den kvinna som varit utsatt svår. Kvinnan
            och barnen lämnar oftast sitt hem hals över huvud med allt vad
            det innebär. Många gånger tvingas man till s.k. skyddat boende
            och ibland blir det också fråga om skyddad identitet. Det innebär
            ny bostadsort, ny bostad, ny skola eller barnomsorg, nya grannar
            och avklippta band med släkt och gamla vänner. Friheten begränsas
            totalt och kvinnan och eventuella barn tvingas leva som gömda
            brottslingar, fast det är hon eller de som är brottsoffer. Livsutrymmet
            krymper.
          </p>
          <p xml:id="i-8YX98toSvN7Py2hbB8QXg5">
            Idag lever bortåt 10 000 personer i Sverige med skyddade personuppgifter,
            nästan en fördubbling jämfört med för tio år sedan. Den grupp
            som ökar mest är kvinnor som måste gömma sig till följd av hot,
            misshandel och trakasserier från sina tidigare män. Många av har
            barn. Cirka 1 000 personer i Sverige, flertalet kvinnor, lever
            med skyddad identitet och samtidig kvarskrivning i sin hemkommun.
          </p>
          <p xml:id="i-7yppqyq2rEuDyHYZ6NCPvF">
            Vid akuta situationer, när polis, åklagare och socialtjänst är
            inblandade, har kvinnor i bästa fall rimlig möjlighet att få bistånd
            med stöd och hjälp för stunden och för att lösa de problem som
            kan uppstå i krisläge. Om det dessutom införs en brottsofferhandläggare
            på varje polismyndighet kan det vara en god hjälp för utsatta
            kvinnor, åtminstone i startskedet av en process. Tyvärr är det
            inte lika enkelt att få personligt stöd och hjälp med skilda problem
            under de år som kommer, framförallt inte för dem som lever med
            skyddad identitet. Det är tyvärr inte bara i det akuta läget det
            uppstår svårigheter, för den som lever med skyddad identitet är
            problemen oändliga. Subventionerad hälso- och sjukvård genom högkostnadsskydd
            fungerar inte, eftersom det exempelvis innebär att identiteten
            blir känd och kopplas till en särskild ort. Att söka bostadsbidrag
            innebär samma risk. Indirekt drabbas även barnen till de utsatta
            kvinnorna på många sätt, det är till exempel omöjligt att delta
            i ett fotbollslag, eftersom man då tvingas uppge personuppgifter.
          </p>
          <p xml:id="i-U9gmLx1L2GVD1c2Uz3HzGa">
            Att leva med skyddad identitet är inte alltid säkert. Alltför
            ofta förekommer det att adressen röjs, vilket leder till ökad
            otrygghet och stora kostnader för ännu en flytt. Skyddad identitet
            måste vara säker, annars fungerar inte skyddet. Många myndigheter
            är medvetna om situationen för personer som lever på detta sätt.
            Risken är stor att skyddade uppgifter av misstag läcker ut till
            följd av ogenomtänkta rutiner och bristande kunskap hos flera
            myndigheter. Länsstyrelserna har i sin tillsyn pekat ut brister
            i allt ifrån bemötande och handläggning till insatser när det
            gäller personer med skyddade personuppgifter. Ofta saknas kommunala
            handlingsplaner för hur stödet till personer i denna situation
            ska ske, något som förhoppningsvis nu kommer att rättas till i
            och med ändringen i socialtjänstlagen. Men kommunernas bemötande
            skiljer sig åt i olika delar av landet, och rent generellt saknas
            det en samsyn om vilken kommun som har ansvaret för att hjälpa
            en person som är kvarskriven och som har skyddat eller tillfälligt
            boende.
          </p>
          <p xml:id="i-TF4VbQk5vKJRVj9hXf2vuq">
            När det gäller det statliga stödet saknas idag en helhetssyn
            i statens stöd till kvinnor med barn som lever under hot. Justitiedepartementet
            har det övergripande ansvaret för skyddad identitet, medan Finansdepartementet
            handlägger kvarskrivningsärenden och det är Socialdepartementet
            och dess myndigheter som ytterst ansvarar för att de sociala rättigheterna
            uppfylls.
          </p>
          <p xml:id="i-RtNiv32KRfLTCJLjFfka9Y">
            Det finns ett behov av särskilt stöd för alla de personer som
            lever under skyddad identitet. Jag kallar dem för skyddsänglar.
            Det ska vara någon centralt placerad vid en lämplig myndighet,
            någon som har som uppgift att vara det bollplank som så många
            av dessa kvinnor och barn saknar och behöver. Skyddsängelns uppgift
            ska vara att fungera som vägvisare och rådgivare åt personer som
            lever med skyddad identitet och också bistå i kontakter med olika
            myndigheter eller institutioner där problem uppstår. Det behövs
            alldeles säkert i början av det nya liv man tvingats välja, men
            också efter flera år, när nya problem uppstår som man tidigare
            inte kunnat föreställa sig.
          </p>
          <p xml:id="i-4oo7KbP68JAT6DM4D1pr6r">
            Regeringen kommer under hösten att presentera en handlingsplan
            för att bekämpa mäns våld mot kvinnor. Där ska också skyddet för
            kvinnor som utsätts för allvarliga former av hot och förföljelse
            behandlas. Jag anser att man också inom ramen för denna handlingsplan
            bör undersöka möjligheten att föreslå ett införande av auktoriserade
            skyddsänglar som ett komplement till andra skyddsåtgärder för
            personer som lever med skyddad identitet.
          </p>
        </div>
        <div type="motSignatures">
          <list>
            <item xml:id="i-VNd8ECUhvCeLuKe7uAN8JD" who="i-JSSYZnWrKjtbfWDmu1qLSb">
              Magdalena Andersson (m)
            </item>
          </list>
        </div>
      </div>
    </body>
  </text>
</TEI>
