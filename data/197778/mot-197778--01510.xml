<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01510">
  <teiHeader>
    <fileDesc>
      <titleStmt>
        <title>om behandlingen av personer med alkoholproblem</title>
        <author>av Jörn Svensson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om behandlingen av personer med alkoholproblem</title>
          <idno type="rdwebb">G1021510</idno>
          <rs type="number">1510</rs>
          <ref type="dokument_url_text">http://data.riksdagen.se/dokument/G1021510/text</ref>
          <ref type="dokument_url_html">http://data.riksdagen.se/dokument/G1021510</ref>
          <ref type="dokumentstatus_url_xml">http://data.riksdagen.se/dokumentstatus/G1021510</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FLBDzcz4ay3mmiAFsAChCd" type="signed"/>
        <correspContext corresp="i-FLBDzcz4ay3mmiAFsAChCd">
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RbKNMUyo9hNCG3nSXBGQAq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1510/mot_197778__1510-001.pdf"/>
      <fw xml:id="i-Ja4ENR7eM8JPqtnydfnzqd">
        Motion 1977/78:1510
      </fw>
      <div xml:id="i-VnKshHyzYzRHiH1vHaet7N" type="motHeader">
        <div xml:id="i-RzN3FQH3EoYrgqE2YGEmQ2" type="motTitle"/>
        <div xml:id="i-Lh7rYrLRpBRK3QZ6x7PkAp" type="motSubmissionInfo"/>
      </div>
      <div xml:id="i-EG5fLKsFzVEDoJtkiFzDLj" type="motBody">
        <div xml:id="i-CDM17RA8FWwi3tp84ToJd6">
          <p xml:id="i-Hyk3aukZF9cKrncJCZJgCR">
            av Jörn Svensson m. fl. om behandlingen av personer med alkoholproblem
          </p>
          <p xml:id="i-BjQVEBaWuoQLKvtPoVWVo5">
            1:
          </p>
          <p xml:id="i-5hEWDJaT13eRF5PP3Lm4Fp">
            Alkoholberoende är, som känt, ett i Sverige mycket utbrett symtom.
            Antalet alkoholproblematiker torde ligga på uppemot en miljon.
            Det kan befaras ha väsentligt ökat i den ekonomiska krisens spår.
            Alkoholberoendet är kvantitativt ett vida mer omfattande problem
            än t. ex. narkotikaberoen- det. De alkoholberoende har, trots
            detta, erhållit långt mindre av seriös behandling av sina problem
            än grupper med motsvarande typer av social problematik. De samhälleliga
            insatserna med sikte på alkoholproblematiker är grovt otillräckliga.
            Endast en ringa minoritet av alkoholproblematikerna ges tillgång
            till någon form av behandling. Behandlingen sker - med några undantag
            — i former som saknar verklig relevans till de alkoholberoendes
            faktiska problem och samhälleliga situation. Inga försök till
            seriös kartlägg- ning av alkoholproblematiken har någonsin gjorts.
            Det existerar därför en omfattande dold alkoholism. Den officiella
            attityden till alkoholproblematiker är dubbelbottnad och pendlar
            i själva verket mellan extremer, vilka i lika mån är ohållbara.
            Å ena sidan tolereras alkoholberoende när det ytligt sett inte
            stör samhällsbilden eller de härskande normerna. Å andra sidan
            blir det sociala föraktet och statsapparatens förtryck oerhört
            grovt när alkoholberoendet antar andra, ytligt sett mer manifesta
            former. Särskilt brutalt framträder denna skillnad i den officiella
            inställningen till alkoholproblematiker från skilda samhälls-
            klasser. Det hårda förtrycket och föraktet är företrädesvis reserverat
            för problematiker ur arbetarklassen. Den officiella alkoholpolitiken
            har gjort total bankrutt. Den grundades inte på någon analys av
            problemets natur. Den är repressiv i sin praktik och cynisk i
            sin otillräcklighet. Den hindrar uppenbarligen inte alls problemets
            utbred- ning. Generellt sett förvärrar den de beroendes situation
            i långt fler fall än den förbättrar den. Denna bankrutterade politik
            måste få ett snabbt slut. Den måste ersättas med en politik som
            utgår från alkoholfrågans verkliga samhälleliga karaktär. En politik
            som mobiliserar de alkoholberoende till aktiv kamp och frigörelse.
            En politik, som ser alkoholberoendet i samhället som en i vidaste
            mening politisk fråga. Experterna har länge nog fått styra alkoholpolitiken.
            Moralis- terna på och utanför socialförvaltningarna har alltför
            länge fått vara dess propagandister. Det är dags för de progressiva
            politikerna, för de alkoholbe- roende själva, för hela arbetarrörelsen
            att börja ta över.
          </p>
          <pb facs="riksdagen-motions-pdf/data/197778/mot_197778__1510/mot_197778__1510-002.pdf"/>
          <fw xml:id="i-LDs5ceitjhoCUmN7JwD8HH">
            Mot. 1977/78:1510 3
          </fw>
          <p xml:id="i-SzorHt6XCjVMXgcLfFMr9b">
            2.
          </p>
          <p xml:id="i-6Xu58ZGeW1GXjN48riRHsg">
            Alkoholberoende är en symtom. Symtomet är uttryck för psykiska
            konflikter, vilka i princip är lika tänkbara utan alkoholsymtom.
            Symtomet förvärrar på sikt den beroendes allmänna situation. Men
            i förhållande till själva den psykiska konflikten kan det vara
            både förvärrande och skyd- dande. Psykiska konflikter och problem
            uppkommer inte innifrån individen, som något slags sjukdom eller
            inneboende svaghet. De ärvs heller aldrig biologiskt. De uppkommer
            i kommunikationerna mellan individ och samhällsomgivning i vid
            mening. De beror alltså inte på individen utan på kommunikationens
            art och inverkan. Denna är i sin tur i hög grad beroende av samhällssystemet,
            dess ekonomiska organisation och ideologiska inne- håll. Vad som
            betecknas som psykisk störning växlar alltså i viss mån med samhällets
            karaktär. Ingen människa föds ”störd” eller med någon bestämd
            uppsättning sociala och moraliska egenskaper. Störningarna har
            alltid sitt ursprung i omgiv- ningen och dess samspel med individen.
            Det är fråga om en process. I ett visst steg av processen blir
            alkoholberoendet ett bland flera tänkbara inslag. Alkoholister
            blir föremål för en ofta brutal social utstötning. Men alkoholberoendet
            som sådant förvärrar på sin höjd en utstötningsprocess, som i
            verkligheten redan är i gång när alkoholberoendet framträder.
            Utstötningen börjar i själva samspelet mellan individ och samhällsomgiv-
            ning. Alkoholberoendet uppträder först som ett steg i en redan
            verksam och upplevd känslomässig och/eller social utstötning.
            Utstötningsprocessens ursprungliga orsaker kan givetvis växla.
            Men de är alltid samhälleliga till sin natur. Arbetslöshet och
            dålig ekonomi är resultatet av ekonomiska processer i ett samhällssystem
            som inte förmår ge alla arbete. Kvinnoförtrycket är en del av
            en samhällelig form för diskriminering — och det dubbla förtrycket
            mot kvinnorna är säkerligen en faktor bakom den mer komplicerade
            problematik som tycks vidlåda kvinnors alkoholberoende. Känslomässig
            svältfödning av barn har alltid ytterst sin rot i samhälleliga
            attityder, vilka slår igenom i behandlingen av barnen — konformism,
            egoism, auktoritetstro, rädsla för känslouttryck eller skräck
            för sexualitet. Utstötning och alkoholberoende är således delar
            i en process, vars karaktär är samhällelig. Därav följer att processer
            i motsatt riktning kan sättas i gång. Detta kräver kamp mot de
            förhållanden som ligger bakom de destruktiva utstötningsprocesserna
            — och det kräver kamp på ett samhälleligt plan mot etablerade
            grunddrag i det bestående samhället. Det finns ett synsätt som
            utmålar alkoholberoende människor som ”svagare” än andra, som
            behäftade med defekter eller belastningar. Detta är ett felaktigt
            och farligt synsätt. Det tjänar att berättiga den faderliga förmyndarattityd
            som är rådande i klassisk svensk alkoholpolitik. De alkoholberoende
            är svaga stackare, som behöver ”hjälp” och ”stöd” från ”oss
          </p>
          <p xml:id="i-WJCmVj5wD8cqAfdcETDffk">
            1" Riksdagen 1977178. 3 saml. Nr 1509-1511
          </p>
          <pb facs="riksdagen-motions-pdf/data/197778/mot_197778__1510/mot_197778__1510-003.pdf"/>
          <fw xml:id="i-JS87sX3jgGipCBPygChY19">
            Mot. 1977/78:1510 4
          </fw>
          <p xml:id="i-DM5T4d3Z9huibDe5WArYGe">
            andra” eller från ”samhället”. Ingenting säger att de alkoholberoende
            inte kan kämpa lika starkt och medvetet som alla andra i den sociala
            kampen. De psykiska problem (med samhällelig bakgrund) vilka kan
            leda in i alkoholberoende blir ”brister” eller ”belastningar”
            bara om de förblir bestående och ständigt fördjupas. Ångest, kontaktlöshet,
            främlingskap, känslohämningar osv. är delar i ett dynamiskt och
            dialektiskt skeende. Likaväl som fattigdom och förtryck kan skapa
            klasskamp för att krossa förtrycket, kan ångest och främlingskap
            vändas till redskap för en kamp som frigör individen. Därför är
            det fel att se alkoholberoende som en defekt. Långvarigt missbruk
            har givetvis en nedbrytande och utarmande verkan på var och en
            som missbrukar. Men för den skull kan alkoholberoende mycket ofta
            uppträda sida vid sida med skapande förmåga, djup känslighet och
            klara insikter. Man måste också skarpt förkasta den moraliserande
            synen på alkoholproblematiker. Det är lätt att hitta alkoholberoende
            människor som är långt hederligare och mer moraliska än det samhälle
            som de lever i.
          </p>
          <p xml:id="i-8LtpMF78A8nHoBFJKCsHWq">
            3
          </p>
          <p xml:id="i-ANWpxMTGzU5dmyyGFPXXUM">
            Traditionell psykiatri och rådande alkoholpolitik saknar alla
            egentliga begrepp om de nu skildrade sammanhangen. De bekämpar
            i stället de utstötta och alkoholberoende. De trycker ner deras
            symtom, i den mån symtomen är besvärande för dem som styr samhället.
            Verklig kamp mot utstötningen och alkoholismen måste utgå från
            fyra huvudprinciper. 1. Förtryck och utstötning kan alltid bekämpas
            och i sista hand upphä- vas. 2. Den utstötte och alkoholberoende
            måste alltid själv aktivt kämpa för sin frigörelse, för att vända
            sina konflikter till ett redskap för frigörelsen. I botten måste
            ligga ett självständigt ställningstagande. 3. Kampen måste ske
            kollektivt och grundas på växande politisk medve- tenhet. 4. De
            alkoholberoendes kamp är en del av den allmänna klasskampen och
            skiljer sig i grunden inte från andra nedtryckta människors kamp
            för frigörelse. Den måste därför med nödvändighet rikta sig mot
            en rad etablerade förhållanden i samhället och kan svårligen bedrivas
            av dem som solidariserar sig med bestående förhållanden, apparater
            och maktstruktur. Den sista punkten leder till en bestämd politisk
            slutsats: var och en som ställer upp för arbetarrörelsens socialistiska
            traditioner, förpliktar sig också att ställa upp i de alkoholberoendes
            frigörelsekamp.
          </p>
          <p xml:id="i-PDeDYkLL4NJUf4xC1DBhp5">
            4.
          </p>
          <p xml:id="i-Wg93Gh9KmwE6zEP1o5kC1T">
            Vilken praktisk politik bör då byggas upp på denna allmänna grundval?
            En ny alkoholpolitik måste helt bryta med den nuvarande. Är kampen
            mot alkoholismen en social och personlig frigörelseprocess, kan
            huvudansvaret för den inte gärna läggas på apparater som utgör
            försvarsverk för härskande
          </p>
          <pb facs="riksdagen-motions-pdf/data/197778/mot_197778__1510/mot_197778__1510-004.pdf"/>
          <fw xml:id="i-SmevTLHod9Cv1m4shPoE2Z">
            Mot. 1977/78:1510 5
          </fw>
          <p xml:id="i-KTCXiSjnSb9N32UctScD5">
            samhällsförhållanden. Inte heller kan frigörelsen ledas av myndighetsperso-
            ner, vilka både objektivt är och själva uppfattar sig som stående
            ovanför dem som skall frigöra sig. De nuvarande alkoholpolitiska
            institutionerna — lagstiftning, förvalt- ningar, ”torkar”, traditionella
            behandlingsformer, flertalet psykiatriska kliniker — måste raseras
            eller fråntas sina hittillsvarande roller. Deras allmänna inflytande
            på problemet får bedömas som väsentligen negativat. Vi skisserade
            ovan några teoretiska principer för kampen mot alkoholism. Vi
            kan utifrån detta formulera fem praktiska principer för dess utform-
            ning.
          </p>
          <p xml:id="i-CQwt9P9Yj1cwQS5a3YZLKL">
            1. Bort med tvång och repression
          </p>
          <p xml:id="i-6TtFwBzvDMJHk5Bo1oo2k6">
            Tvångslagar och administrativt förtryck utgör hinder för social
            och personlig frigörelse. Nykterhetslagstiftning, LSPV och LTO
            bör därför avskaffas. Brottsbalkens regler medger ingripande vid
            akut hot mot andras hälsa och egendom (och är ju inte särskilt
            riktad mot alkoholister). Barnavårdslagen är tillämplig överallt
            där en missbrukare i sitt beteende som förälder utgör en fara
            för barnet —- skyddsåtgärder visavi barnet är således inget argument
            för repression mot föräldern. Slutligen utgör sjukvårdslagen en
            grund för omhändertagande vid akuta förgiftningstillstånd. Registrering
            av alkoholproblematiker bör avskaffas. Förkastande av tvång och
            repression är för oss väsentligt utifrån två viktiga utgångspunkter.
            Som marxister hyser vi inte tron att den nuvarande statsapparaten
            kan socialt frigöra människor. Framför allt anser vi inte att
            man, genom att ge statens repressiva delar större befogenhet,
            skall kunna förbättra de alkohol- beroendes situation eller motverka
            psykiska konflikter. Tvång och övergrepp avskräcker personer från
            att själva söka kontakt och positiv behandling. Tvång och övergrepp
            innebär alltid traumatiska upplevelser för den drabbade. Tvång
            och övergrepp kan aldrig utgöra bas för en frigörande behandling
            eller för självständig befrielsekamp. För det andra är tvång och
            övergrepp aldrig bara riktat mot speciella grupper. Det är allmänt.
            Rop på ökat tvång mot missbrukare stimulerar en allmän benägenhet
            för repression i samhället. I detta ligger alltid ett hot mot
            de allmänna medborgerliga fri- och rättigheterna. LSPV och LTO
            utgör sådana allmänna hot. Den nu pågående privata kampanjen för
            att utsträcka barnavårdslagens giltighet till personer i åldrarna
            upp till 23 år är ett annat exempel.
          </p>
          <p xml:id="i-5bvbPzZK12X4kEvxi2gCKC">
            2. Frihet och krav
          </p>
          <p xml:id="i-FxRah6zhg6NjgUvSekUqEA">
            Det är skillnat på tvång och krav. Att vara emot tvång och repression
            är inte att vara för en slapp och kravlös frihet. Tvärtom. Utan
            tvång och repression ökar kraven. Tvånget ställer ju inga egentliga
            krav utöver kravet på
          </p>
          <pb facs="riksdagen-motions-pdf/data/197778/mot_197778__1510/mot_197778__1510-005.pdf"/>
          <fw xml:id="i-3cT1jCYUWE8wwgmzzdJ44e">
            Mot. 1977/78:1510 6
          </fw>
          <p xml:id="i-9FWMoVEPdgZV4v1RPX5C4C">
            underkastelse. Tvånget reducerar individen och minskar möjligheten
            att ställa verkliga krav. Vi är inte för någon liberal kravlöshet
            — någon sorts ”frihet att supa ihjäl sig”. Vi är inte heller för
            någon skenbar och medhållande ”förståelse” , när en person under
            trycket av sina problem uppträder hänsynslöst mot anhöriga eller
            kamrater. Frigörelsekamp ställer stora krav. Den innebär att den
            utstötte skall ta ansvar för sig själv. Den innebär att varje
            enskild ställer krav på stöd från det kämpande kollektivet. Den
            innebär att kollektivet ställer krav på den enskilde att förändras
            för att kunna kämpa kollektivt och genomföra frigörelse. Den innebär
            att kollektivet måste svara mot den större sociala situationens
            krav — att inte sluta sig inåt, att inte vara en skyddad ö, utan
            en del av en större samhällelig rörelse för social befrielse.
            Att vara en del i en sådan rörelse innebär för ett kollektiv att
            inte stå stilla, att ifrågasätta egna arbetsformer, att inte passivt
            inom sig spegla det bestående samhällets brister och reaktionära
            värderingar.
          </p>
          <p xml:id="i-LY5RLHhxKDKtT13VzwpQ43">
            3. Demokratiskt inriktade behandlingsformer
          </p>
          <p xml:id="i-CdAERFCL8BCPQw7Wkd6tEg">
            Krav och ansvar kan inte utvecklas i auktoritära behandlingsformer.
            Frigörelse kan inte ske, när den alkoholberoendes eget ansvar
            reduceras i en ojämn maktrelation mellan individ och myndigheter.
            Kollektiv frigörelse förutsätter demokratiskt inriktade behandlingsformer.
            Behandlingskollektiv (i öppen verksamhet eller inom ramen för
            kollektivt boende) med stark och utvecklad självstyrelse är den
            form som bäst motsvarar situationens krav. All behandling bör
            därför i princip ske i sådana kollektiv. Politiskt ansvariga instanser
            bör sålunda i resursfrågor endast avgöra totalramen och priorite-
            ringen i förhållande till andra typer av offentlig verksamhet.
            Det övriga bör i princip ankomma på kollektivens självstyrelse.
            Kollektiven styrs av sina deltagare, dvs. gäster och personal.
            Personalen äger inga särskilda befogenheter gentemot gästerna,
            annat än då kollektivens beslut och arbetsformer klart bryter
            mot de grundläggande principer vilka utgör villkor för deras demokratiska
            karaktär.
          </p>
          <p xml:id="i-KPXTzfV24Si9FnfSoU9LaC">
            4. Frigörande och utvecklande behandling
          </p>
          <p xml:id="i-ENx9eo8zX5iw7CptEdmKGG">
            Behandlingen måste syfta till att utveckla de deltagandes personliga
            resurser, känslomässigt och intellektuellt, samt att stärka kontakt
            och solidaritet till förmån för en förståelse av frigörelsens
            samhälleliga innehåll. Psykoterapeutisk behandling, kulturaktiviteter
            och aktivt samhällsarbete utgör stommen i denna process. Erfarenheter
            av behandlingskollektiv av typen ”terapeutiska samhällen” har
            givit värdefullt stoff av både positiv och kritisk natur. Det
            är nödvändigt att man ser behandlingskollektiven och miljöterapin
            som en process, där kritik och förnyelse spelar en viktig roll.
            För att kollektiven skall kunna spela
          </p>
          <pb facs="riksdagen-motions-pdf/data/197778/mot_197778__1510/mot_197778__1510-006.pdf"/>
          <fw xml:id="i-SY3NrbbvUujnPVGtG1XVJK">
            Mot. 1977/78:1510 7
          </fw>
          <p xml:id="i-GqYdTiMz1BE4xdf98MXbZE">
            den aktiva och frigörande roll vi här pekat på, måste de underkastas
            en konstruktiv kritik. Denna kritiska diskussion är en sak både
            för den politiska offentligheten, för vetenskapliga kretsar och
            för de deltagande i kollektiven. Det är nödvändigt med denna kritiska
            och förnyande process, om de demokratiska behandlingskollektiven
            skall kunna hävda sig gentemot auktoritära och repressiva former
            av ”vård”. BI. a. måste följande frågor spela roll för kollektivens
            framtida utveckling. De beteendevetenskaper som ligger till grund
            för nutidens psykoterapi är dåligt relaterade till samhälleliga
            förhållanden och processer. Liksom den klassiska psykoanalysen
            är de starkt personorienterade. Detta utgör en risk för begränsning,
            som menligt kan påverka frigörelsens samhälleliga inrikt- ning.
            Följden kan bli personcentrering och inåtvändhet. Psykoterapin
            i Sverige är vetenskapligt-teoretiskt svagt utvecklad, vilket
            medför risk för ytlighet och dilettantism. Detta är en följd av
            att traditionella medicinska metoder dominerat psykiatrin och
            att man grovt försummat utbildningen av terapeuter. Moderna psykoterapeutiska
            teorier tenderar ibland att utvecklas åt att betona känslan på
            bekostnad av och i konkurrens med intellektet. Den angelägna —
            och ofta primära — uppgiften att frigöra känslolivet får inte
            sättas i motsättning till intellektuell utveckling. Ingen frigörelse
            tjänar på antiintel- lektualism. Personligt och socialt medvetandegörande
            utgör en allsidig och integrerad process hos människan. Demokratiskt
            inriktade behandlingskollektiv uppmärksammar ofta inte rätt följderna
            av att de arbetar i en viss samhällsmiljö. De speglar den bristande
            demokratin och den bristande jämlikheten ute i samhället. På ett
            helt annat sätt än hittills måste de därför ta itu med dessa brister
            inom sig själva. Ett demokratiskt behandlingskollektiv kan inte
            bedriva effektiv terapeutisk behandling samtidigt som man ställer
            sig likgiltig till förekomsten av kvinnodiskriminering eller andra
            former av fördomar och ideologiskt förtryck som avspeglas i kollektivet.
            Det är en del av behandlingen att bekämpa sådana samhällsföreteelser
            också inne i kollektiven. Dessa och andra problem blir angelägna
            uppgifter för de demokratiska kollektiven att ta itu med. Därmed
            kan de bli vad de hittills varit för svaga för att vara: något
            av en kämpande rörelse i samhället, en rörelse som stärker den
            allmänna sociala frigörelsekampen och ger stöd åt alla förtryckta.
          </p>
          <p xml:id="i-H3XmGjXpC24JMxMa8HKUZM">
            5. Aktivt uppsökande
          </p>
          <p xml:id="i-H5YduE4r9QzcxsVEJVWBL1">
            Nuvarande vårdformer är både kvalitativt missriktade och kvantitativt
            utan proportioner till problemets omfång. Frånsett några hundratal
            platser i moderna behandlingskollektiv finns ingen egentlig behandling
            av alkohol- problematiker i Sverige. Den skriande otillräckligheten
            framgår av att de behandlingsbehövande uppgår till flera hundratusen
            och de som brukat bli föremål för den nuvarande ”nykterhetsvårdens”
            undersökningar eller åtgärder ligger på 60 000-70 000.
          </p>
          <pb facs="riksdagen-motions-pdf/data/197778/mot_197778__1510/mot_197778__1510-007.pdf"/>
          <fw xml:id="i-EBF7rtY467EpbyAZ69JAys">
            Mot. 1977/78:1510 8
          </fw>
          <p xml:id="i-Y39F2vCXstdvNu6Xensvao">
            Ett rimligt mål måste vara att tillskapa minst 50 000 platser
            i demokrtiska behandlingskollektiv under de kommande fem åren.
            Behandlingsformerna och självstyrelsen bör utvecklas utöver nuvarande
            nivå. Utbildningen av främst psykoterapeuter med tillräcklig kompetens
            måste byggas ut. Medlemmar i behandlingskollektiven bör aktivt
            ta del i den uppsökande verksamhet som är nödvändig för att nå
            de breda skikten av alkoholproble- matiker. En bred sådan uppsökande
            verksamhet i frihetliga och kamratliga former är oundgänglig.
            Man måste bryta de barriärer utstötningen och den sociala stämplingen
            skapat. Misstron mot myndigheter måste ersättas med förtroende
            för aktiva och kämpande kamrater. Så kan frigörelsekampen bli
            verklighet. 3
          </p>
          <p xml:id="i-4tqi2Wa7f1QSEeKJ8xFRak">
            Det nu skisserade programmet är naturligtvis giltigt också för
            andra grupper av drogberoende än alkoholproblematiker. Den politiska
            inrikt- ningen och de allmänna principerna är tillämpliga också
            för psykiatrisk behandling i allmänhet. Vi har emellertid av praktiska
            skäl här begränsat oss till alkoholproblematiken. Den utgör den
            verkligt stora drogfrågan.
          </p>
          <p xml:id="i-6f1bAaRKQwwihXtmZtuzPW">
            Hemställan
          </p>
          <p xml:id="i-3kFQyZieCREwJVNaF62For">
            Mot bakgrund av vad som anförts föreslås att riksdagen beslutar
            om nya riktlinjer för behandlingen av de alkoholberoendes samhälleliga
            situation innebärande 1. avskaffande av tvång och repression mot
            alkoholproblematiker samt förbud mot registrering, 2. erkännande
            av kampen mot alkoholberoendet som en social och politisk kamp
            mot samhällets utstötning av människor, 3. demokratiskt inriktade
            behandlingsformer, som möjliggör en aktiv kamp för personlig och
            social frigörelse och som baseras på omfattande självstyrelse,
            4. behandlingsmetoder som utvecklar självansvaret och som kopplas
            till ett socialt och politiskt medvetande med samhälls- kritisk
            inriktning, 5. en utbyggnad av 50 000 platser i demokratiskt inriktade
            behand- lingskollektiv fram till 1983, 6. de nuvarande auktoritära
            nykterhetspolitiska arbetsformernas ersättande med en aktiv uppsökande
            verksamhet, ledd från behandlingskollektiven själva och syftande
            till att skapa kontakt med den breda mängden alkoholproblematiker.
          </p>
          <p xml:id="i-ThJRQ4xZQCM5uzVKHffbrd" type="date">
            Stockholm den 25 januari 1978
          </p>
          <div xml:id="i-WPdFNtbL4HG9RST2FUP96C" type="signatureBlock">
            <p who="i-EQSJnvt3y9r5wULtNbkTNu" type="signature">
              JÖRN SVENSSON (vpk)
            </p>
            <p who="i-RPvXiWoVbPvNZBh8bxVvbB" type="signature">
              EVA HJELMSTRÖM (vpk)
            </p>
            <p who="i-RbKNMUyo9hNCG3nSXBGQAq" type="signature">
              OSWALD SÖDERQVIST (vpk)
            </p>
            <p who="i-QRDnfz9zaiXo7A1SpAi1dM" type="signature">
              BERTIL MÅBRINK (vpk)
            </p>
          </div>
        </div>
      </div>
    </body>
  </text>
</TEI>
