<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00101">
  <teiHeader>
    <fileDesc>
      <titleStmt>
        <title>Förlängd tillämpning av allmänna prisregleringslagen</title>
        <author corresp="i-67kiTFbXU3qDiVNVin2wTU">Björn Molin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förlängd tillämpning av allmänna prisregleringslagen</title>
          <idno type="rdwebb">G902101</idno>
          <rs type="number">101</rs>
          <ref type="dokument_url_text">http://data.riksdagen.se/dokument/G902101/text</ref>
          <ref type="dokument_url_html">http://data.riksdagen.se/dokument/G902101</ref>
          <ref type="dokumentstatus_url_xml">http://data.riksdagen.se/dokumentstatus/G902101</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-67kiTFbXU3qDiVNVin2wTU</idno>
            <name>Björn Molin</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-H6rrzni8wdNEWHUXz4FTEZ</idno>
            <name>Margitta Edgren</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-9J1gmLVJSnGBRMzrAVvtvR</idno>
            <name>Anne Wibble</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4BfdTWABvwYtdUHg7su5aZ</idno>
            <name>Lars De Geer</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GkDeHL7kpimFdiPcR1Tdyj" type="signed"/>
        <correspContext corresp="i-GkDeHL7kpimFdiPcR1Tdyj">
          <note type="signatory" corresp="i-67kiTFbXU3qDiVNVin2wTU"/>
          <note type="signatory" corresp="i-H6rrzni8wdNEWHUXz4FTEZ"/>
          <note type="signatory" corresp="i-9J1gmLVJSnGBRMzrAVvtvR"/>
          <note type="signatory" corresp="i-4BfdTWABvwYtdUHg7su5aZ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__101/mot_198586__101-001.pdf"/>
      <fw xml:id="i-5Lpw3w5pLrpuLyxXQzFv4K">
        Mot. 1985/86:101
      </fw>
      <div xml:id="i-HTpL2BwLqrdo4yqKsjjHez" type="motHeader">
        <div xml:id="i-Eu58K7RFPRqAn6iBYidgG5" type="motTitle"/>
        <div xml:id="i-LXbqnRx4vKwQUYPY31NAMs" type="motSubmissionInfo"/>
      </div>
      <div xml:id="i-KEveyVEUEdKRmCgrzoug3F" type="motBody">
        <div xml:id="i-27vBWRKa2K6WHERGQR5G3g">
          <p xml:id="i-T3i4ysE6DMzeKjtuaa5DDV">
            Motion till riksdagen 1985/86:101
          </p>
          <p xml:id="i-6187CZoPpgkTj59LGKa6xX">
            Björn Molin m. fl.
          </p>
          <p xml:id="i-KvetQkcVjY8f3ikwXLafww">
            Förlängd tillämpning av allmänna prisregleringslagen (1956:236)
            (prop. 1985/86:21)
          </p>
          <p xml:id="i-GNQUEgfXWQZx2xZrahRQt2">
            Den allmänna prisregleringslagen är en beredskapslag som trots
            att den är avsedd för extraordinära tider har varit i tillämpning
            sedan 1972 (med undantag för vissa bestämmelser). Våren 1982 påbörjade
            den dåvarande regeringen en avveckling, framför allt av det ”förhandlingssystem”
            och anmälningssystem som funnits. Prisregleringslagen behöver
            inte vara i till- lämpning för att regeringen skall kunna införa
            t. ex. allmänt prisstopp. Det räcker med att regeringen inom en
            månad underställer riksdagen ett sådant prisstoppsbeslut för godkännande.
            Den socialdemokratiska regeringen har tre gånger under den förra
            mandatperioden infört prisstopp. Den första perioden sträckte
            sig från den 9 oktober 1982 till den 28 februari 1983. Den andra
            perioden inföll den 14 april 1984 till den 30 juni 1984 och den
            tredje perioden omfattade tiden mellan den 8 mars 1985 och den
            19 oktober 1985. Under denna treåriga mandatperiod har således
            prisstopp gällt i större eller mindre grad under ca 62 veckor,
            dvs. under mer än en tredjedel av hela mandatperioden. Folkpartiets
            uppfattning är att prisreglering inte är ett effektivt medel för
            att hålla tillbaka prisstegringar, annat än i form av ett selektivt
            prisstopp under en kort period. Vi anser tvärtom att längre perioder
            med prisreglering medför negativa verkningar på företagsamheten
            och på konkurrensläget mellan olika företag. Svenska liksom internationella
            undersökningar om prisregleringars effek- ter visar att de praktiskt
            taget alltid har negativa effekter på resursernas användning,
            leder till att marknadsmekanismerna fungerar sämre och inte heller
            varaktigt dämpar inflationen. Prisregleringskommittén har genomfört
            en utvärdering av den svenska prisregleringspolitiken. I betänkandet
            Prisreglering mot inflation? (SOU 1981:40) konstaterar utredningen
            att regleringsåtgärderna från tid till annan använts som ett reguljärt
            inslag i den ekonomiska politiken. Detta har emellertid inte haft
            någon varaktig effekt på inflationstakten. Denna slutsats stöds
            också av de senaste årens erfarenheter av prissteg- ringarna i
            Sverige. Inflationstakten i Sverige har visserligen dämpats under
            det senaste halvåret, men detta har skett även i utlandet. Skillnaden
            i prisstegringstakt mellan Sverige och våra åtta viktigaste konkurrentländer
            är t.ex. fortfarande mellan 3,5 och 4 procentenheter till Sveriges
            nackdel. Denna skillnad har varit i stort sett lika stor under
            hela den gångna treårsperioden, oberoende av om prisstopp har
            gällt eller inte. Prisregleringspolitiken har i stället negativa
            verkningar på resursalloke-
          </p>
          <pb facs="riksdagen-motions-pdf/data/198586/mot_198586__101/mot_198586__101-002.pdf"/>
          <p xml:id="i-RLmsht9KMpEf7u4G8yczhq">
            ringen. I ett marknadsekonomiskt system förekommer alltid förändringar
            i de relativa priserna för olika varor och tjänster. Sådana förändringar
            fungerar som signaler om ändrade efterfråge- och utbudsförhållanden.
            En prisreglering innebär att sådan information via prissystemet
            försvåras eller helt uteblir, vilket leder till effektivitetsförluster
            för hela ekonomin. Den förhandlingsverksamhet som med hjälp av
            prisregleringslagen kunnat ske mellan statens pris- och kartellnämnd
            (SPK) och enskilda företag eller företrädare för företag inom
            en viss bransch om hur stora prisökningar som skall tillåtas,
            ser vi som ett sådant skadligt ingrepp i marknadsmekanismerna.
            Följande citat från finansplanen 1983 (prop. 1982/83:100, bil.,
            s. 16) anser vi vara värt att upprepas: ”En utgångspunkt [för
            SPK:s övervakning, vår anmärkning] bör därvid vara att företagen
            själva skall avgöra vilka priser som skall tillämpas. Ingripanden
            från det allmännas sida i syfte att påverka prissättningen i enskilda
            fall bör ske sparsamt.” Som framgått ovan har den socialdemokratiska
            regeringen emellertid inte levt upp till denna uppfatt- ning.
            Prisstopps- och prisförhandlingar har skett med enskilda företag
            under mer än ett års tid under de tre senaste åren. Regeringens
            motiv till att föreslå en förlängning av tillämpningen av prisregleringslagen
            är att det krävs ”fortsatt vaksamhet och en handlingsbe- redskap
            att ingripa om pris- och kostnadsutvecklingen inte håller sig
            inom vad samhällsekonomin tål”. Detta tyder på att prisstopp även
            framöver kommer att tillgripas som ett medel inom den ekonomiska
            politiken. Att på detta sätt alternera mellan perioder med och
            perioder utan prisstopp menar vi riskerar att verka prishöjande,
            eftersom företagen under perioder utan prisstopp kan känna sig
            tvungna att höja priserna mer än vad som eljest vore motiverat
            ”för säkerhets skull”. Föredragande statsråd påstår också i propositionen:
            ”Den förda politiken har hittills varit framgångsrik och prisökningstakten
            i Sverige har kunnat dämpas.” Som vi har anfört ovan är det visserligen
            sant att prisstegringstak- ten har dämpats i Sverige, men det
            beror i första hand på en sjunkande dollarkurs, sjunkande oljepriser,
            sjunkande råvarupriser och inte på den ekonomiska politik som
            den svenska regeringen har fört. För att varaktigt dämpa prisstegringarna
            i Sverige till den nivå som råder i våra viktigaste konkurrentländer
            krävs en helt annan ekonomisk politik, vilket folkpartiet har
            påpekat vid en rad tillfällen.
          </p>
          <p xml:id="i-dMeTSGQn2rjUsijAtDnuR">
            Hemställan
          </p>
          <p xml:id="i-4mXu9DovUeRGCCDCBiv1AM">
            Med hänvisning till ovanstående hemställs att riksdagen avslår
            proposition 1985/86:21.
          </p>
          <p xml:id="i-6ZHN6KLjbAafaduYedBEUw">
            Stockholm den 11 november 1985 Björn Molin (fp)
          </p>
          <p xml:id="i-BN8HBBsA3q1m4mmLsAsPgc">
            Margitta Edgren (fp) Anne Wibble (fp) Lars De Geer (fp)
          </p>
        </div>
      </div>
    </body>
  </text>
</TEI>
