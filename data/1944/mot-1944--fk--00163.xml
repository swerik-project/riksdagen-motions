<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__fk__163/mot_1944__fk__163-001.pdf"/>
      <fw xml:id="i-YXjA6AipABPo77dS9bATpi">
        Motioner i Första kammaren, nr 163. 1
      </fw>
      <div type="motHeader" xml:id="i-QSbLHLAAiDTu83LH6EioHr">
        <div type="motTitle" xml:id="i-3uVLw7fxwpgMcfVsjF4BzJ"/>
        <div type="motSubmissionInfo" xml:id="i-SzbbaRTK4CdJFyEDekri2u"/>
      </div>
      <div type="motBody" xml:id="i-KkKJtX9o6bAV4j9rwLm6A6">
        <div xml:id="i-RssrmymYkJPYKDcKYgCn82">
          <p xml:id="i-Aq1ko6VwfPa73YNchLYGwG">
            Nr 163.
          </p>
          <p xml:id="i-WcEeHkTgDBkuD5qaF3W5ML">
            Av herr Lindblom m. fl., om ökat anslag till upplysningsarbete
            rörande mellanfolkligt samarbete och utrikespolitiska
          </p>
          <p xml:id="i-7ueTtuuJpm1syqJWf48T5a">
            frågor.
          </p>
          <p xml:id="i-7522xo5pHSHCM2hzUA3QKK">
            Riksdagen har under en följd av år lämnat anslag till det av
            skilda orga- nisationer i vårt land bedrivna upplysningsarbetet
            i fredsfrågor. Under åt- skilliga år uppgick detta anslag till
            30 000 kronor. Genom riksdagens beslut har anslagets titel och
            ändamål från och med år 1942 ändrats till Upplys- ning rörande
            mellanfolkligt samarbete och utrikespolitik. På grund av krigs-
            utbrottet och den efterföljande krisen nedsattes anslagsbeloppet
            år 1940 till 10 000 kronor men har sedermera höjts till 12 000
            kronor. Det torde med skäl kunna antagas, att vi inom kort gå
            in i en period av förnyade och fördjupade strävanden till mellanfolkligt
            samarbete. Av allt att döma kommer kriget i Europa inom en jämförelsevis
            snar framtid att upphöra och avlösas av ett tillstånd, om vilket
            man blott vet, att det kommer att rymma problem av så svårartad
            och invecklad natur, att de endast kunna lösas i samverkan mellan
            nationerna. Att Sveriges folk önskar och känner sig förpliktat
            att därvid göra en insats, avpassad efter dess förut- sättningar
            och de förhandenvarande omständigheterna, torde med visshet kunna
            sägas. Regering och riksdag ha genom att anslå ett hundra miljoner
            kronor till återuppbyggnadsarbete efter krigets slut demonstrerat
            svenska folkets intresse och redobogenhet att taga på sig de offer
            en dylik insats kan kräva. Undersökningar, avsedda att utröna
            hur vårt folk på bästa sätt må kunna fylla sin andel av de mångahanda
            uppgifter, som komma att möta på detta område, äro redan i gång.
            På grundval av beslut vid 1943 års riksdag ha officiella utredningar
            igångsatts, vilka efter hand kunna väntas framlägga ett omfattande
            material rörande skilda efterkrigsproblem. Det är av synnerlig
            vikt, att resultatet av detta utredningsarbete så snart som möjligt
            blir känt bland den stora allmänheten och utnyttjat inom de svenska
            folkrörelserna. Detsamma gäller det rika studiematerial om efter-
            krigsplanering, som publiceras på olika håll i världen. Det måste
            anses vara en första rangens folkbildningsuppgift och samtidigt
            en betydelsefull gren av vår efterkrigsberedskap att ta hand om
            detta material, sovra och bearbeta detsamma och ställa det till
            folkbildningsorganisationers och andra sammanslutningars förfogande.
            Behovet av fortlöpande sakliga informatio- ner om det pågående
            arbetet på världens organisering för fred är synnerligen stort.
            En utvidgning av arbetet på detta fält är därför ett vitalt samhälls-
            Bihang till riksdagens protokoll 1944. 3 saml. 163—172. 1
          </p>
          <pb facs="riksdagen-motions-pdf/data/1944/mot_1944__fk__163/mot_1944__fk__163-002.pdf"/>
          <fw xml:id="i-TcE1vbTPv1Gg3fx1uGdtG2">
            2 Motioner i Första kammaren, nr 163.
          </fw>
          <p xml:id="i-NQNvwveYq4pRLAxaWSHZiC">
            intresse och står utan tvivel i djupaste samklang med de ovan
            nämnda av statsmakterna beslutade åtgärderna. Upplysningsverksamhet
            om mellanfolkliga problem bedrives i första hand av de folkliga
            organisationer, som sedan länge haft fredsfrågor på sitt pro-
            gram. Under de förflutna krigsåren har denna verksamhet, främst
            på grund av bristande ekonomiska resurser, ej kunnat bedrivas
            i den utsträckning som varit önskvärd och erforderlig för att
            vårt folk i tillräcklig grad skulle kunna bilda sig en realistisk
            och objektiv uppfattning i dessa frågor. Genom ökat ekonomiskt
            stöd från statens sida skulle dessa organisationer få större möjlighet
            såväl att tillgodogöra sig det nu tillgängliga studiemate- rialet
            som att förmedla detta till sina medlemmar och den stora allmänheten
            1 övrigt. Det måste också anses vara av stor betydelse för det
            kommande rekon- struktionsarbetet, att fredsorganisationer i ett
            neutralt land få ökade möjlig- heter att, när tiden är inne, återknyta
            förbindelserna med motsvarande kraf- ter i andra länder. Genom
            att deltaga i möten, kurser och konferenser kunna dessas representanter
            få tillfälle att medverka till en utjämning och folkför- soning.
            Vårt folk, som under en lång tid levat i hägnet av en fredlig
            ut- veckling, torde ha större förutsättningar än de i kriget invecklade
            folken att lidelsefritt, med tolerans och saklighet dryfta samhällsfrågor
            — såväl natio- nella som internationella — och sålunda även kunna
            ge ett värdefullt bidrag till försöken att bygga upp ett internationellt
            rättssamhälle till fredens och frihetens tryggande. Under krigsåren
            har det kanske förefallit lönlöst att söka åstadkomma ett mellanfolkligt
            samarbete och nedsättning av anslaget kan därför ha ansetts befogad.
            Då nu emellertid den tid kommit då förberedelser för ett mellanfolkligt
            samarbete måste anses vara trängande nödvändigt, torde det vara
            berättigat att förvänta ett större stöd av statsmakterna. I fråga
            om fördelningen mellan olika organisationer av här ifrågasatta
            anslag har det varit brukligt att riksdagen härvidlag överlämnat
            detta åt regeringen utan närmare specificering. Statsutskottet
            uttalade sig dock 1938 på följande sätt: »Beträffande användningen
            av anslaget vill utskottet som sin mening framhålla, att särskilt
            sådana sammanslutningar borde erhålla understöd, vilka i vårt
            land vilja sprida upplysning om fredsarbetets mål och medel eller
            hava till uppgift att samarbeta med motsvarande organisa- tioner
            i utlandet.&gt; Detta uttalande bifölls av riksdagen. Utan att direkt
            påyrka någon ändring i fråga om sättet för medlens ut- delning
            skulle vi dock vilja framhålla önskvärdheten av att en del av
            an- slaget tilldelas Nordiska fredsförbundet, som är en sammanslutning
            mellan riksorganisationer av fredsföreningar i Sverige, Norge,
            Danmark och Fin- land. Under den närmaste tiden torde detta förbund
            komma att få en mycket stor uppgift, då det gäller upplysningsverksamheten
            i de nordiska länderna. Ett anslag till detta förbund synes också
            stå i god överensstäm-
          </p>
          <pb facs="riksdagen-motions-pdf/data/1944/mot_1944__fk__163/mot_1944__fk__163-003.pdf"/>
          <fw xml:id="i-MQaJB5iHnMJS1kFfwYQgWM">
            Motioner i Första kammaren, nr 163. 3
          </fw>
          <p xml:id="i-GgngCu6scyQJ24fMeTEy1a">
            melse med vad riksdagen 1938 uttalade. Förbundets sekretariat
            är för när- varande förlagt till Sverige, och på den grund har
            under hela kriget icke ringa arbete kunnat utföras för upprätthållandet
            av förbindelserna mellan berörda länder. Genom de nationella organisationerna
            är Nordiska freds- förbundet även anknutet till internationella
            fredsbyrån i Gen&amp;ve, vilken byrå å sin sida är ytterst beroende
            av de nordiska fredsorganisationernas insatser. Under åberopande
            av det anförda tillåta vi oss att hemställa,
          </p>
          <p xml:id="i-3dDpYk4x5hC1vwd8wPehLo">
            att riksdagen måtte till upplysningsarbete rörande mellan- folkligt
            samarbete och utrikespolitiska frågor för budgetåret 1944—1945
            anvisa ett anslag av 30 000 kronor. Stockholm i januari 1944.
          </p>
          <p xml:id="i-NMkoJdZibwmX1eWcQGjLJQ">
            E. A. Lindblom. Lage Svedberg. Karl H. Andersson.
          </p>
          <p xml:id="i-EkKWBKNFFgnvp8r9a48kst">
            John Björck. Einar Persson. P. J. Näslund.
          </p>
        </div>
      </div>
    </body>
  </text>
</TEI>
