<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-03178">
  <teiHeader>
    <fileDesc>
      <titleStmt>
        <title>Trähusbyggande</title>
        <author corresp="i-Mf3zjD1SVGBHTEHbp1Vz4A i-TigPaPfe7eBTgfMXr1phgo">av Helena Bouveng och Mats Green (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3178 av Helena Bouveng och Mats Green (båda M)</title>
          <idno type="rdwebb">H9023178</idno>
          <rs type="number">3178</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9023178/text</ref>
          <ref type="dokument_url_html">http://data.riksdagen.se/dokument/H9023178</ref>
          <ref type="dokumentstatus_url_xml">http://data.riksdagen.se/dokumentstatus/H9023178</ref>
          <ref type="docx">http://data.riksdagen.se/fil/684C18E4-939E-4F6B-88CA-04E23AA995BB</ref>
          <ref type="pdf">http://data.riksdagen.se/fil/5654323C-FC18-410B-96C4-99BD560242DD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Mf3zjD1SVGBHTEHbp1Vz4A</idno>
            <name>Helena Bouveng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TigPaPfe7eBTgfMXr1phgo</idno>
            <name>Mats Green</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QA1jHaX2ziz1BHg1zimiQr" type="signed"/>
        <correspContext corresp="i-QA1jHaX2ziz1BHg1zimiQr">
          <note type="signatory" corresp="i-Mf3zjD1SVGBHTEHbp1Vz4A"/>
          <note type="signatory" corresp="i-TigPaPfe7eBTgfMXr1phgo"/>
        </correspContext>
        <correspAction type="submitted" xml:id="i-EPXuLSKyA6JnDhQo1nSyLY">
          <date when="2021-10-04"/>
          <time when="15:10:25"/>
        </correspAction>
        <correspAction type="reviewed" xml:id="i-LmQEfJqLNjxuqrtqkQ2EHe">
          <date when="2021-10-04"/>
          <time when="17:29:41"/>
        </correspAction>
        <correspAction type="referred" xml:id="i-RYaS3Fe5RsRy1MespuUdUK">
          <date when="2021-10-14"/>
        </correspAction>
        <correspAction type="assigned" xml:id="i-MLyEckSReCD5SPWUh8EQGL">
          <date when="2022-10-13"/>
          <time when="16:26:49"/>
        </correspAction>
        <correspContext corresp="i-MLyEckSReCD5SPWUh8EQGL">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-Pwyt95VuNsfzjrTkc15AKW"/>
        <correspContext corresp="i-Pwyt95VuNsfzjrTkc15AKW">
          <ref type="uppgift">2021/22:CU10</ref>
          <ref type="ref_dok_id">H901CU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU10</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:3178 av Helena Bouveng och Mats Green (båda M) Trähusbyggande</div>
      </div>
      <div type="motBody">
        <div type="motProposal" subtype="förslag">
          <head xml:id="i-Lpc7nbWBQCDvA74cGBNarp">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-KhnGpn79qTtqn6u9EnWNCz">
              Riksdagen ställer sig bakom det som anförs i motionen om vikten
              av att underlätta ett ökat trähusbyggande och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-PDfVRVG4tAkcpNPh6N14YR">
            Motivering
          </head>
          <p xml:id="i-4pX3KWX88eLF6A35BcGn4L">
            Sverige har gått från en situation med bostadsbrist till bostadskris.
            Orsaken till den på sina håll akuta bostadssituationen är ett
            under många år kroniskt investeringsunderskott i nya bostäder
            kombinerat med en stark befolkningstillväxt under senare år och
            en kraftig urbaniseringstrend.
          </p>
          <p xml:id="i-MX99W2BShtTywmuKNwB3Gy">
            Byggandet i Sverige har ökat rejält för att nu ligga på nivåer
            som vi inte skådat sedan slutet av 80-talet, men på en marknad
            där investeringarna i nya bostäder varit låga i två decennier
            är behovet stort. Även om Sverige nu ligger på historiskt höga
            nivåer, cirka 50 000 nya bostäder/år, tack vare alliansregeringens
            förenklingsreformer behöver vi enligt Boverket påbörja 70–80 000
            nya bostäder per år för att möta behovet. Till 2025 bedöms behovet
            av nya bostäder till 700 000.
          </p>
          <p xml:id="i-Q65EEojH23hFaDTUzWM2CX">
            Utmaningarna är således stora, för att inte säga gigantiska.
            I debatten florerar en mängd olika lösningar. En sak är dock klar:
            Bostadspolitik utgör en komplex och ibland svåröverblickbar väv
            av orsakssamband. Det finns ingen quick fix för att nå de nivåer
            som anses behövas. Åtgärder måste vidtas på flera olika områden
            – skattepolitiken, förenklad bygg- och planlagstiftning, förbättrad
            infrastruktur.
          </p>
          <p xml:id="i-SCYv5MQdgBvfwMnkm3Ayob">
            Det räcker dock inte att öka nyproduktionen av bostäder. De flesta
            är överens om att rörligheten på bostadsmarknaden måste öka; det
            gäller såväl hyres- som ägandemark­naden. Svensk träbyggnadsindustri
            är en del av samhällsbyggnadssektorn. Av detta följer också att
            åtgärder som vidtas för att öka byggandet generellt också har
            effekter för produktionen av hus med trästomme.
          </p>
          <head type="h2" xml:id="i-4u65YtyfLtQV8XNG8pSHcV">
            Effektivt industriellt byggande i trä
          </head>
          <p xml:id="i-8Bvd43SjmNykWo1FoBK9PP">
            Modernt, industriellt träbyggande är smart. Det visas i synnerhet
            av våra många hustillverkare i Jönköpings län. Tack vare att byggprocessen
            flyttas till en högeffektiv fabrik kan byggtiderna förkortas betydligt.
            Volym och planelement färdigställs i fabrik och levereras som
            byggsatser. Ett volymbyggt femvåningshus i trä kan exempelvis
            stå klart på tio veckor efter det att grundplattan är gjuten.
            När stora delar av byggarbets­platsen flyttas till fabrik blir
            den tidsödande byggarbetsplatsen ett minne blott. Den ersätts
            istället med en montageplats på ungefär samma sätt som man sedan
            länge bygger enfamiljshus. Logistiken och organisationen blir
            mycket smidigare och störningarna på omgivningen mindre. Genom
            att flytta stora delar av byggprocessen till fabrik kan också
            organisationerna slimmas. Fler hus kan byggas med samma resursinsats
            i form av personal och utrustning.
          </p>
          <head type="h2" xml:id="i-4CHxRzp1SgSjRRDNPMzZwX">
            Ett ökat modernt träbyggande
          </head>
          <p xml:id="i-VjszS4vFgUxvPzwVWHNsT7">
            Ett stort fokus har under senare decennier lagts på att minska
            energiförbrukningen i nyproducerade byggnader. Samtidigt har koldioxidutsläppen
            från uppvärmning av bostäder minskat med 90 procent sedan 1990
            och svarade 2014 för endast två (2) procent av de samlade svenska
            koldioxidutsläppen. Detta har skett på grund av att svensk såväl
            fjärrvärme- som elproduktion i dag är i stora delar fossilfria.
          </p>
          <p xml:id="i-62qabSbP7tewhGqvA9bP4n">
            Ska koldioxidutsläppen från bostads- och byggsektorn minska måste
            vi vidta åtgärder för att minska koldioxidutsläppen som genereras
            i bygg- och materialfasen, vars klimatpåverkan är större än vad
            många tidigare trott. Ett ökat modernt träbyggande är positivt
            i strävan att minska byggsektorns klimatpåverkan. Trä är det enda
            förnybara byggnadsmaterialet och det binder koldioxid såväl i
            skogen som på huset/byggnaden.
          </p>
          <head type="h2" xml:id="i-WhqZQGiWtpfdEWSCEHH9tK">
            Styrmedel
          </head>
          <p xml:id="i-RfENqZzQYiqcVBSkD4zkyv">
            Boverket utreder för närvarande om det är möjligt att ta hänsyn
            till byggandets klimatpåverkan i byggreglerna, BBR. När du köper
            ett nytt hus borde det vara lika självklart att få reda på hur
            mycket CO2 byggandet av huset har genererat som energiförbrukningen
            du får reda på i energideklarationen. Tack vare fjärrvärmen och
            en i stort sett fossilfri elproduktion svarar uppvärmningen av
            våra hus 2014 för endast två (2) procent av de svenska koldioxidutsläppen.
            Tyvärr har dock stora delar av debatten fastnat i energieffektivitet
            i nya hus. Större fokus måste riktas mot bygg- och materialfasen.
          </p>
          <p xml:id="i-SZmxPxNMdtttmYnMgkDB9x">
            Ökat fokus bör också generellt läggas på så kallad livscykelanalys.
            Byggmaterial­industrin har enats om en metod, Robust LCA, så metoden
            finns redan framme.
          </p>
          <head type="h2" xml:id="i-HwHXNteB3Wseo5qUNxD8XK">
            Utred modell med typhusbyggande
          </head>
          <p xml:id="i-8ZgeZ4Y5NdwLq6rW6nK1WD">
            Om Sverige överhuvudtaget ska klara av att bygga 700 000 bostäder
            till och med 2025 är det nödvändigt att det industriella moderna
            träbyggandet ökar. Det leder till kortare byggtid, högre kvalitet,
            lägre klimatpåverkan och lägre resursåtgång. Vi anser därför att
            tankarna på en form av typhusgodkännande är intressanta och bör
            utredas omgående. En hustyp som av exempelvis Boverket blivit
            typgodkänd skulle snabbare kunna passera bygglovsprocessen och
            leda till pressade byggkostnader.
          </p>
        </div>
        <div type="motSignatures">
          <list>
            <item xml:id="i-VHkmTc25PdkFMGwTfVvHYn">
              Helena Bouveng (M)
            </item>
            <item xml:id="i-C1U5GdpaT43NAzWhYRvabE">
              Mats Green (M)
            </item>
          </list>
        </div>
      </div>
    </body>
  </text>
</TEI>
