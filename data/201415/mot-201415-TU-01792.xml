<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-TU-01792">
  <teiHeader>
    <fileDesc>
      <titleStmt>
        <title>Unionsled mellan Moss och Karlstad</title>
        <author corresp="i-W1SpeP85RXQTDYN2miQfXU">av Daniel Bäckström (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1792 av Daniel Bäckström (C)</title>
          <idno type="rdwebb">H2021792</idno>
          <rs type="number">1792</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H2021792/text</ref>
          <ref type="dokument_url_html">http://data.riksdagen.se/dokument/H2021792</ref>
          <ref type="dokumentstatus_url_xml">http://data.riksdagen.se/dokumentstatus/H2021792</ref>
          <ref type="docx">http://data.riksdagen.se/fil/5FB5A518-F82D-427E-84ED-060A52391805</ref>
          <ref type="pdf">http://data.riksdagen.se/fil/D978867A-98E2-4CE0-BE28-4AFBB2525244</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KPXDn2GS9t2nzyojubgQJN" type="signed"/>
        <correspContext corresp="i-KPXDn2GS9t2nzyojubgQJN">
          <note type="signatory" corresp="i-W1SpeP85RXQTDYN2miQfXU"/>
        </correspContext>
        <correspAction type="submitted" xml:id="i-NWHU74CwAgFnf4Mp1xC7um">
          <date when="2014-11-10"/>
          <time when="10:54:24"/>
        </correspAction>
        <correspAction type="referred" xml:id="i-KwuEMEBVVN5tkq7qCx7bDd">
          <date when="2014-11-12"/>
        </correspAction>
        <correspAction type="assigned" xml:id="i-94bWCU9EnWvBJJhf8n9xUt">
          <date when="2016-04-27"/>
          <time when="14:01:47"/>
        </correspAction>
        <correspContext corresp="i-94bWCU9EnWvBJJhf8n9xUt">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-WLwoXgAsTCTsEYNHHheyAx"/>
        <correspContext corresp="i-WLwoXgAsTCTsEYNHHheyAx">
          <ref type="uppgift">2014/15:TU5</ref>
          <ref type="ref_dok_id">H201TU5</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU5</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:1792 av Daniel Bäckström (C) Unionsled mellan Moss och Karlstad</div>
      </div>
      <div type="motBody">
        <div type="motProposal" subtype="förslag">
          <head xml:id="i-71Jxf55YXSr6iB3T6e8DMJ">
            Förslag till riksdagsbeslut
          </head>
          <list style="ol">
            <item xml:id="i-FH75J8F2YnVYev1m9Lgzm9">
              Riksdagen tillkännager för regeringen som sin mening vad som
              anförs i motionen om att främja cykelturism och en unionsled mellan
              Moss och Karlstad.
            </item>
          </list>
        </div>
        <div type="motContent">
          <head type="h1" xml:id="i-QGTeKtcudP2xxLbkNKUXfN">
            Motivering
          </head>
          <p xml:id="i-NLa719viNxRYozVEbomnmU">
            Gränskommittén Värmland-Østfold är en organisation som består
            av 15 kommuner inom Värmland, Dalsland och Østfold samt Region
            Värmland och Østfolds Fylkeskommune. Gränskommitténs huvuduppgift
            är att aktivt medverka till och främja samarbetet mellan medlemskommunerna
            samt över gränsen mellan Sverige och Norge, inom områdena näringslivsutveckling,
            infrastruktur och kompetensutveckling.
          </p>
          <p xml:id="i-QmwHTeKuc4wMro5NDv99WN">
            I år är det 200 år sedan Norge och Sverige slöt fred genom Mosskonventionen
            som undertecknades på konventionsgården i Moss den 14 augusti
            1814. Mosskonventionen innebar en kompromiss där Norge fick rätt
            till sin egen grundlag och ett storting med självbestämmande rätt
            och att länderna skulle ha en gemensam kung. Denna union upplöstes
            1905 genom förhandlingar i Frimurarlogen vid Stora Torget i Karlstad.
          </p>
          <p xml:id="i-5zKoTGaGsvx66X9f7p3iGU">
            Gränskommittén Värmland-Østfold lyfter fram 200-årsjubileumet
            av freden i Moss genom att initiera frågan om en framtida unionsled
            mellan Moss och Karlstad. En led för turism och rekreation genom
            två länder där historia, kultur, turistattraktioner, matupplevelser,
            sevärdheter och naturområden marknadsförs. På många håll i Europa
            ökar turism där aktiv fritid kombineras med kultur och besök i
            intressanta miljöer.
          </p>
          <p xml:id="i-VHm75agUyB24i9whXZ27bA">
            En gränsöverskridande cykelled för rekreation och turism ligger
            alltså i tiden och har blivit ett populärt alternativ. Antalet
            regionala, nationella och transnationella cykelleder ökar i Europa,
            vilket ökat efterfrågan på cykelsemestrar. Med en växande marknad,
            med ca 4 procent per år, beräknas cykelturismen omsätta minst
            40 miljarder kronor per år och 2025 antas den ha fördubblats till
            80 miljarder. Internationell statistik visar att cykelturister
            omsätter mer pengar per dag än bilturister och de mest besökta
            cykelturistlederna ger intäkter på flera hundra miljoner varje
            år.
          </p>
          <p xml:id="i-5w5CExQZJpcUTspcTPAr1V">
            I Sverige beräknas cykelturismen idag omsätta mellan 150 och
            200 miljoner kronor varje år. Den svenska turistnäringens omsättning
            utgör ca 2,6 procent av den europeiska och om andelen är oförändrad
            beräknas cykelturismen omsätta ca 2 miljarder i Sverige år 2025.
            Detta ger en mycket stor potential till företagsutveckling och
            goda möjligheter till att stärka cykelturismen som näringsgren
            i Sverige. Erfarenheter visar att cykelturismen också kan spela
            en viktig roll för den lokala ekonomin, inte minst på landsbygden.
          </p>
          <p xml:id="i-CgU2kcMKiiZSsrFwLEnHXB">
            Användandet av cykel i samband med semester och fritid ökar även
            i Norge och allt fler väljer att tillbringa sin ferie som cykelturist.
            Marknaden utvecklas och med gemensam organisation, information
            och marknadsföring kan Sverige och Norge lyfta cykelturismens
            betydelse betydligt och skapa riktigt goda förutsättningar genom
            att bygga ändamålsenlig infrastruktur.
          </p>
          <p xml:id="i-T8J21FijUVwkTZym2BynmQ">
            Värmland-Østfold gränskommitté har i samverkan med Region Värmland,
            Østfold Fylkeskommune, Trafikverket, Statens Vegvesen, Sykklist
            Velkommen, Oslofjordens Friluftsråd och berörda turistorganisationer
            nu genomfört en förstudie som delfinansierats med stöd från regionala
            Partnerskapsfonden. Syftet med rapporten är att studera möjligheten
            att anlägga en gränsöverskridande cykel- och rekreationsled av
            hög internationell standard i regionerna Värmland-Østfold. Målet
            med förstudien är att övergripande redovisa turistiska och praktiska
            förutsättningar för cykelleder samt ge ett underlag till Gränskommittén
            inför kommande beslut om ett huvudprojekt.
          </p>
          <p xml:id="i-Ft3WArc6Ftu9HEciP99BnW">
            Genom att utveckla sammanhängande cykelleder med hög kvalitet
            kan man skapa ett flertal möjligheter i närområdet. Boende längs
            med eller i närheten av en led kan flitigt använda och ha glädje
            av den under en stor del av året i jämförelse med turister som
            oftast utnyttjar den från mitten av maj till början av september.
            Ofta är det lättare att få människor att börja använda cykel för
            utflykter än för arbetspendling och erfarenheter från andra europeiska
            länder visar att rekreationscykling kan få stor betydelse för
            de lokala transporterna. Rekreationscykling kan vara första steget
            mot mera regelbundna cykel- och levnadsvanor, vilket är bra för
            både hälsan och miljön, och har en positiv betydelse för lokal
            och regional utveckling. Investeringar i cykel- och rekreationsleder
            kan ge följande samhällsekonomiska effekter:
          </p>
          <head type="h1" xml:id="i-MvtkjJBiY5HAQLA3MKbDRu">
             Bättre folkhälsa
          </head>
          <head type="h1" xml:id="i-MwH7NDFcVPYj2gPap7NcQo">
             Minskat bilanvändande
          </head>
          <head type="h1" xml:id="i-Jr6cJ9xHX9hHDouBDNGgCE">
             Ökad tillgänglighet (närbelägna orter, utflyktsmål, badstränder
            m.m.)
          </head>
          <head type="h1" xml:id="i-BJ9MP2dzfM4SKkMuk5Q4TH">
             Lokal affärsutveckling (boendeanläggningar, restauranger, besöksmål
            m.m.)
          </head>
          <head type="h1" xml:id="i-WyYiB9GisAgMRp3GW1hbLu">
             Arbetspendling med cykel kan öka
          </head>
          <head type="h1" xml:id="i-7ugUpSS3x4sVmM38o2Z5GJ">
             Landsbygdsutveckling
          </head>
          <p xml:id="i-JyhpL1Kmx9QPi2bXjWS2kC">
            På nationell nivå i både Sverige och Norge finns ett stort intresse
            att påskynda utvecklingen för att öka cyklingen. Detta har även
            påverkat de regionala infrastrukturplanerna. I norska Östfold
            ingår cykling i den regionala transportplanen och i Värmland finns
            en regional cykelplan.
          </p>
          <p xml:id="i-G18fP6vrtx2R6RA4VJGe4U">
            En unionsled mellan Moss och Karlstad bedöms ha goda förutsättningar
            att bli en attraktiv turistled i Europa och profilera sig som
            en gränsregion för cykelturism och rekreation.
          </p>
          <p xml:id="i-BtDDUYGfK9ieSRVHhigZF2">
            Jag föreslår därför att regeringen undersöker förutsättningarna
            för svensk-norska cykelvägar och tillkomsten av en unionsled mellan
            Moss och Karlstad.
          </p>
        </div>
        <div type="motSignatures">
          <list>
            <item xml:id="i-6fTga6mjUuA1BrSEPM9dRT">
              Daniel Bäckström (C)
            </item>
          </list>
        </div>
      </div>
    </body>
  </text>
</TEI>
