<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_231/mot_200405_MJ_231-0001.pdf"/>
      <pb facs="riksdagen-motions-pdf/data/200405/mot_200405_MJ_231/mot_200405_MJ_231-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ231 pnr: m1294
          </p>
          <p>
            Motion till riksdagen 2004/05:MJ231
          </p>
          <p>
            av Jeppe Johnsson (m)
          </p>
          <p>
            Fiskebyråkratin
          </p>
          <p>
            Förslag till riksdagsbeslut
          </p>
          <p>
            Riksdagen begär att regeringen ser över den kontrollapparat som
            omger det svenska yrkesfisket i enlighet med vad som anförs i
            motionen.
          </p>
          <p>
            Motivering
          </p>
          <p>
            Enligt en kartläggning som gjorts av Sveriges televisions regionala
            program Västnytt, finns det i stort sett lika många ”fiskebyråkrater”
            som det finns aktiva yrkesfiskare. Byråkratin kring yrkesfisket
            beräknas kosta lika mycket som förstahandsvärdet av havsfisket.
            Enlig uppgifterna i Västnytt bedriver ungefär 1.000 yrkesfiskare
            sin näring på båtar, som är större än tolv meter. I stort sett
            lika många personer i olika yrkeskategorier från olika myndigheter
            arbetar i dag med att övervaka dessa 1.000 fiskare. Den personal
            som man räknar in kommer från Kustbevakningen, Fiskeriverket,
            länsstyrelserna och Jordbruksdepartementet. Kostnaderna för de
            uppräknade tjänstemännen uppgår enligt kartläggningen till 879
            miljoner kronor, vilket skall jämföras med de 969 miljoner kronor
            fisket inbringade då utredningen gjordes. Men det kan bli ännu
            mer byråkrati och kostnader för denna. EU har långt framskridna
            planer på att tvinga på enskilda fiskefartyg inspektörer, som
            bland annat skall kontrollera att det inte fastnar tumlare i garnen.
            Detta trots att det i de delar av Östersjön där svenska laxfiskare
            fiskar har det, enligt en samstämmig fiskekår, inte förekommit
            tumlare på ett halvt århundrade. De tumlare som fanns tidigare
            försvann definitivt under de stränga isvintrarna på 40-talet.
            En annan bidragande orsak till att tumlarna försvann för 50 år
            sedan synes vara att man började med storskaliga oljetransporter
            i Östersjön med allt vad det drog med sig av utsläpp från tankrengörningar
            m.m. tillsammans med andra miljöstörande föroreningar. Visserligen
            arbetar Fiskeriverket också med forskning och utveckling, vård
            av fiskevatten m.m. Även de andra myndigheterna har naturligtvis
            andra
          </p>
          <pb facs="riksdagen-motions-pdf/data/200405/mot_200405_MJ_231/mot_200405_MJ_231-0002.pdf"/>
          <p>
            2004/05:MJ231
          </p>
          <p>
            uppgifter än den direkta fiskekontrollen. Alla ingår dock i den
            statliga byråkrati som omger yrkesfisket. Det är naturligtvis
            viktigt, nödvändigt och önskvärt att fisket kontrolleras, men
            det kan inte vara rimligt att detta sker med nuvarande stora kontrollapparat.
            Rimligen kan kontrollarbetet göras enklare och effektivare. Ansvariga
            politiker och myndigheter bör ta en allvarlig funderare på vad
            som är på väg att ske inom det svenska yrkesfisket. Jag anser
            att regeringen skyndsamt skall utreda hur den kontrollapparat
            som omger det svenska fisket skall se ut i framtiden. Med den
            utveckling som skett de senaste åren är hela fiskebyråkratin på
            väg att spåra ur.
          </p>
          <p>
            Stockholm den 27 september 2004
          </p>
          <p>
            Jeppe Johnsson (m)
          </p>
        </div>
      </div>
    </body>
  </text>
</TEI>
