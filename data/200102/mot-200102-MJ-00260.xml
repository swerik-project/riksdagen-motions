<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0260/mot_200102_MJ_0260-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ260 pnr: fp434
          </p>
          <p>
            Motion till riksdagen 2001/02:MJ260
          </p>
          <p>
            av Elver Jonsson (fp)
          </p>
          <p>
            Miljövänliga insatser
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad som
            i motionen anförs om att gynna verksamheter som motverkar den
            samlade miljöförstöringen. 2. Riksdagen tillkännager för regeringen
            som sin mening vad som i motionen anförs om att tillåta mer fullskalig
            kalkning i område där bufferkapaciteten är svag på grund av s.k.
            sur berggrund. 3. Riksdagen tillkännager för regeringen som sin
            mening vad som i motionen anförs om att biobränslen har hög och
            ren kvalitet och inte är besmittade av impregnering med för miljön
            skadliga ämnen. 4. Riksdagen tillkännager för regeringen som sin
            mening vad som i motionen anförs om att stimulans av investering
            och bruk av förnybara energibränslen skall utmynna i ett aktivt
            miljöprogram. 5. Riksdagen tillkännager för regeringen som sin
            mening vad som i motionen anförs om att s.k. grön skatteväxling
            håller de reala kvalitetskraven genom en aktiv kontroll över bränslenas
            kvalitet och garanti att de är obesmittade av miljöfarliga inslag.
          </p>
          <p>
            Motivering
          </p>
          <p>
            På miljöpolitikens område har vi med regler och lagstiftning
            kommit långt i Sverige. Även om tillsynen av regelverket ibland
            kan ifrågasättas har vi i en internationell jämförelse kommit
            långt. I den politiska debatten framförs — sällan styrkt eller
            underbyggt — populistiskt önsketänkande som inte är vare sig realistiskt
            eller genomförbart. Vi måste inse att vi har belastat vår miljö
            både genom påfrestningar i klimatet och genom det praktiska beteendet
            i vårt samhälle. Vår miljöskuld går också att se i ren samhällsekonomi,
            vilket leder till att miljöpolitik också handlar om pengar.
          </p>
          <pb facs="riksdagen-motions-pdf/data/200102/mot_200102_MJ_0260/mot_200102_MJ_0260-0002.pdf"/>
          <p>
            2001/02:MJ260
          </p>
          <p>
            På skuldkontot finns framför allt förorenad luft, mark och vatten.
            Det görs mycket, men kanske ännu mer återstår att göra. I många
            år har det pågått kalkning av sjöar och vattendrag och man har
            på så sätt räddat våra småsjöar från en säker död. Det var en
            akut räddningsåtgärd när effekterna av luftburet svavel och kväve
            började märkas. Under senare år har dessa anslag för kalkning
            varit i fara, men eftersom det fortfarande inte finns något egentligt
            alternativ till denna kalkning är det angeläget att verksamheten
            kan pågå. Fullt ut har vi ju inte lyckats komma åt orsaken till
            olika typer av försurning. I våra marker lagras ju decenniers
            utsläpp som ett slags ”försurningsminne”. Vattnet uppehåller sig
            mångdubbelt längre tid i mark än i vattendrag och det är när vattnet
            drar sig genom marklagren som vattenkvaliteten danas. Sur mark
            ger surt vatten i våra vattendrag och sjöar. Sur mark läcker dessutom
            näringsämnen och metaller, framför allt organiskt löst aluminium,
            till våra vattendrag som i förlängningen påverkar både grundvatten
            och vattentäkter. Organiskt aluminium kan inte renas med dagens
            teknik utan det går också i vårt dricksvatten. Höga aluminiumhalter
            i råvattnet är t.ex. vanligt förekommande vid många vattenverk.
            Genom att kalka skogsmarken i områden med högt nedfall av luftburna
            föroreningar kan man motverka onaturlig markförsurning och återställa
            vattenkvalitet i bäckar och sjöar. Det finns god forskning och
            försöksverksamhet och det är relativt väl känt vilka områden som
            är i störst behov av åtgärder och metoder. Ett av de mest behövande
            områdena i landet är området från gränstrakterna Sjuhärad/Småland/Halland
            upp till Fyrstadsområdet i nordvästra Västergötland och delar
            av Bohuslän. Högt nedfall och berggrund med låg buffertkapacitet,
            dvs. sur berggrund, gör områdena särskilt känsliga. Men fortfarande
            har inte någon insats i stor skala genomförts. Regeringen bör
            snarast se över en åtgärdslista för att kunna komma igång med
            en skogsmarkskalkning mer fullskaligt i detta område och andra
            liknande områden med försurningsproblem.
          </p>
          <p>
            Använd rena biobränslen
          </p>
          <p>
            Skogsavfall i form av flis och annan träflis från rent trä ger
            en utmärkt fin aska och kan återföras till skogsmarken. Aska har
            högt ph och innehåller de spårämnen som växande skog tar upp och
            som lagras i såväl finkvistar som barren. Efter avverkning kan
            en ristäkt ge spårämnen ned i markerna som utarmas i betydligt
            högre grad än vid vanlig stamvedsskörd. Askåterförening i kombination
            med kalk är en utmärkt form för vitalisering av försurad skogsmark.
            Kalken motverkar försurningen samtidigt som askan tillför de näringsämnen
            som urlakats ur marken eller försvunnit genom skörd av virke.
            En lämplig giva torde vara 4—5 ton per hektar över en 20-årsperiod.
            De flesta människor torde vara tilltalade av att man talar om
            kretsloppet med biologisk energiproduktion. Det finns dock problem
            genom t.ex. att importera energiflis från kontinenten. Denna träflis
            eller energiflis behöver
          </p>
          <pb facs="riksdagen-motions-pdf/data/200102/mot_200102_MJ_0260/mot_200102_MJ_0260-0003.pdf"/>
          <p>
            inga särskilda kontroller eller deklarationer. Det som borde
            vara rent träflis är inte sällan osorterat träavfall med alla
            typer av behandlat virke i, såväl tryckimpregnerat som kreosotimpregnerat
            i en allsköns blandning. Sådan aska från sådan flis innehåller
            höga halter av tungmetaller och föroreningar som gör att den egentligen
            borde deponeras. Flera värmeverk i landet har eldat med sådan
            typ av flis utan att vare sig känna ansvar för eller ta reda på
            om man rent av begår miljöbrott. Det torde vara angeläget att
            flis som innehåller höga halter av föroreningar inte skall få
            eldas i våra värmeverk. Det påstås t.o.m. att många försäljare
            av orent flis exporterar till Sverige därför att i de kontinentala
            länderna hade de råkat ut för höga deponeringsavgifter för ”skräpet”
            som där betraktas som miljöfarligt avfall. Då känns det bestickande
            att det dyker upp som billig råvara i svenska värmeverk. Denna
            form av miljöstörning borde regeringen omedelbart granska.
          </p>
          <p>
            God miljövård är lönsamt
          </p>
          <p>
            Liksom kalkning av sjöar och sura marker förhindrar miljöstörning
            så har de också en ”intäktssida”. Det innebär att effekterna på
            fisket av insatser som görs med kalkning betalar sig redan nu
            mycket snabbt. Samordnad kalkning av vattendrag med skydd av skogsmark
            och grundvattnet gör att vi får mer för pengarna. Det leder till
            ett långsiktigt skydd mot andra och i dag oförutsedda skador orsakade
            av försurningen. Detta har vi inte råd att avstå ifrån. Metoder
            för att kretsloppsanpassa tekniken är fortfarande alltför svagt
            utvecklad på bioenergiområdet. Det känns angeläget att utvecklingen
            ytterligare stimuleras genom att man ser Över forskningsanslag
            och de långsiktigt samhällsekonomiska och miljöpolitiska plussidor
            som sådan verksamhet kan ge. Även investeringsbidragen till anläggningar
            som bygger på förnybara energikällor bör genomlysas. De investeringsbidrag
            som nu ges för att t.ex. bygga bort elberoende borde också kunna
            vidgas till anläggningar som har garanterat ren råvara i bränslet
            eller där förnybar energi tillföres.
          </p>
          <p>
            Hävda miljöbalansen
          </p>
          <p>
            Det har givits stor publicitet åt den s.k. gröna skatteväxlingen.
            Men det är viktigt att se upp så att det inte leder till fel resultat.
            Dieselskatten påstås vara en miljöskatt men då är det viktigt
            att få våra grannländer, EU-länderna, att ha liknande beskattning
            annars kan det bli så att vi köper bränslet utomlands. Resultatet
            blir att man straffar miljövänlig inhemsk produktion. Trots att
            regeringen för flera år sedan lovat se över dieselskatten och
            hur den slår mot jordbruket har man inte tagit itu med frågan.
            Det innebär att många jordbrukare/småföretagare har ca 25 000
            kronor högre dieselkostnader för en ordinär gård med animalisk
            och vegetabilisk produktion.
          </p>
          <p>
            2000/01:c999
          </p>
          <pb facs="riksdagen-motions-pdf/data/200102/mot_200102_MJ_0260/mot_200102_MJ_0260-0004.pdf"/>
          <p>
            2001/02:MJ260
          </p>
          <p>
            En annan skatt som belastar jordbruksproduktionen är den s.k.
            kväveskatten som är helt unik för Sverige. Vad regeringen borde
            göra är att lansera ett program där växtnäringsbalansen på gården
            kunde upprätthållas. Sådana försök har med framgång skett i Danmark.
            Man redovisar hur mycket kväve som går in och hur mycket som går
            ut. Tyvärr har regeringen inte låtit sådana planer iscensättas.
            Det som skulle vara angeläget för regeringen att engagera sig
            för vore en miljöbalans i den meningen att man bromsade skadliga
            inslag och gynnade de som tydligt verkar i miljöförbättrande riktning.
            Grön skatteväxling får inte bara bli ett ordmantra utan måste
            fyllas med realiteter som leder till de mål som finns stor uppslutning
            kring i vårt land. Men då gäller det att ha formler och regler
            så att inte det bästa blir det godas fiende. Regeringen bör snarast
            lägga ett sådant program som gynnar en god miljöbalans inom produktion
            och annat samhällsliv.
          </p>
          <p>
            Stockholm den 2 oktober 2001
          </p>
          <p>
            Elver Jonsson (fp)
          </p>
        </div>
      </div>
    </body>
  </text>
</TEI>
