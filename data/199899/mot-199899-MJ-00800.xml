<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0800/mot_199899_MJ_0800-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ800 MJ800
          </p>
          <p>
            Motion till riksdagen
          </p>
          <p>
            1998/99:MJ800
          </p>
          <p>
            av Gudrun Lindvall (mp) Soptippar och gifter
          </p>
          <p>
            Inledning
          </p>
          <p>
            Runt om i Sverige finns flera tusen soptippar, en del nedlagda
            sedan årtionden, andra fortfarande i drift. På de flesta finns
            hushållsavfall blandat med industriavfall. Vad som kemiskt sker
            i upplagen vet man mycket lite om, men att lakvattnet ofta innehåller
            hela periodiska systemet och en mängd kemiska föreningar har man
            fått erfara från flera håll. Oväntade miljöproblem, ofta mycket
            svåra att åtgärda, visar att soptipparna är tickande miljöbomber.
          </p>
          <p>
            Vad finns i lakvattnet?
          </p>
          <p>
            Väckarklockan var uppgifterna från Dalarna om att reproduktionsförmågan
            hos upp till 80 procent av abborrhonorna i sjön Molnbyggen utanför
            Leksand skadats, skador som misstänks ha uppstått till följd av
            okända utsläpp från den närbelägna soptippen. Det finns över 2
            000 soptippar i Sverige som tillsammans släpper ut cirka 50 miljoner
            kubikmeter förorenat lakvatten. I många fall kräver kontrollprogrammen
            mycket få analyser och det som brukar tas är pH, kväve och metaller.
            Greenpeace har nu startat analyser av vad som läcker ut och här
            följer några exempel.
          </p>
          <p>
            Molnbyggen i Leksand
          </p>
          <p>
            Naturvårdsverket och Leksands kommun har nu beslutat att bilda
            en gemensam arbetsgrupp för att granska Lindbodarnas soptipp utanför
            Leksand. Soptippen har länge misstänkts vara källan till att 80
            procent av abborrhonorna i sjön Molnbyggen inte utvecklar romsäckar.
            Hittills har kommunen och forskare enbart ägnat sig åt att studera
            fisken i sjön, medan tippen har fortsatt att läcka lakvatten.
            På tisdag den 20 oktober håller Naturvårdsverket ”journalistdag”
            då man bland annat ska berätta om ”hur undviker vi fler Molnbyggen?”.
          </p>
          <pb facs="riksdagen-motions-pdf/data/199899/mot_199899_MJ_0800/mot_199899_MJ_0800-0002.pdf"/>
          <p>
            Kovikstippen i Nacka
          </p>
          <p>
            Prover som miljöorganisationen Greenpeace har tagit i lakvattnet
            från Kovikstippen i Nacka visar förekomst av ett flertal ökända
            miljögifter och ett antal naturfrämmande ämnen vilkas miljö- och
            hälsoeffekter inte är undersökta. Bland gifterna finns flera ämnen
            som tagits upp på såväl nationella som internationella ”svartlistor”.
            Flera av ämnena anses vara cancerogena, allergiframkallande och
            reproduktionsstörande. Dessutom finns ett antal ämnen som inte
            har undersökts, men som också kan vara skadliga för människa och
            miljö. Proverna togs i lakvattendammen i Kovik den 30 september
            och har analyserats av Institutet för vatten- och luftvårdsforskning
            (IVL) i Stockholm. Exempel på ämnen i lakvattnet från Kovik: Metylfenol,
            Bisfenol A, Dimetylftalat, Dietylftalat, Dibutylftalat, Butylbenzylftalat,
            Di(2- etylhexyl)-ftalat (DEHP), Dioktylftalat, Kamfer m fl.
          </p>
          <p>
            Tippar i Skellefteå och Storuman
          </p>
          <p>
            Prover från Degermyrans soptipp i Skellefteå och Luspnäsets soptipp
            i Stor- uman. Tipparna skiljer sig från varandra vad gäller storlek,
            innehåll etc, men gemensamt för dem är att de håller en mycket
            låg standard. Man gör överhuvudtaget inga försök att samla in
            lakvattnet, utan det tillåts rinna rakt ut i naturen, trots att
            inga prover för farliga kemikalier tagits. I Storuman visade det
            sig att man inte ens tagit de föreskrivna proverna (kväve, pH,
            metaller etc.) på sju år.
          </p>
          <p>
            Vad är det för ämnen?
          </p>
          <p>
            Det är inga trevliga ämnen det handlar om. Detta visar verkligen
            att kemikaliesamhället har mycket otrevliga baksidor. Det som
            finns i varor och som hamnar på tipp försvinner inte — det kommer
            tillbaka och orsakar miljöproblem. Här följer information om några
            av de ämnen man funnit. Uppgifterna är hämtade från Greenpeace.
          </p>
          <p>
            Metylfenol (m-cresol)
          </p>
          <p>
            Användningsområden: M-cresol används i fotoframkallningsvätska,
            sprängämnen, petroleum, ärg, desinfektionsmedel, insektsmedel
            och i jordbruksindustrin. På grund av barkbehandling har ämnet
            återfunnits i vindruvor, mandlar, valnötter, äpplen, päron, aprikoser,
            körsbär, persikor och plommon. Effekter: Ämnet klassas som möjligen
            cancerogent på människor, baserat på studier på möss.
          </p>
          <p>
            Mot. 1998/99MJI800
          </p>
          <p>
            14
          </p>
          <pb facs="riksdagen-motions-pdf/data/199899/mot_199899_MJ_0800/mot_199899_MJ_0800-0003.pdf"/>
          <p>
            Mot. 1998/99MJ800
          </p>
          <p>
            15 4,4(1-metyletyliden)-bisfenol
          </p>
          <p>
            Användningsområden: Bisfenol A används vid tillverkning av plaster,
            epoxylim, färg, glas och keramik. Ämnet används också på insidan
            av konservburkar och i plasttandfyllningar. Effekter: Bisfenol
            A kan ge allergiska reaktioner. Vid djurförsök har ämnet orsakat
            leukemi och lymfom, men testerna har hittills inte ansetts tillräckliga
            för att klassa Bisfenol A som cancerframkallande. Ämnet försämrar
            förmågan hos möss att få ungar och kan också påverka utvecklingen
            av foster hos samma djur. Bisfenol A har effekter som liknar det
            kvinnliga könshormonet östrogen, vilket gör att hormonbalansen
            i kroppen kan störas. Det finns också rapporter om att antalet
            spermier är färre hos råttungar vilkas föräldrar matats med låga
            halter av Bisfenol A.
          </p>
          <p>
            Dimetylftalat
          </p>
          <p>
            Användningsområden: Dimetylftalat används vid plast- och gummitillverkning
            samt i mygg- medel, hårspray och kosmetika. Effekter: Kroniska
            ekologiska effekter av ämnet kan vara förkortad livslängd, fortplantningssvårigheter,
            lägre = fertilitet och förändrat beteende. Dimetylftalat har visat
            sig ge upphov till fosterskador på djur och anses därför kunna
            ha samma effekt på människor. Bioackumulationen anses vara moderat
            baserat på studier av fiskvävnad.
          </p>
          <p>
            Dietylftalat
          </p>
          <p>
            Användningsområden: Dietylftalat används i första hand som mjukgörare
            i plaster och finns i tandborstar, bildelar, verktyg och matförpackningar.
            Ämnet finns också i insektsmedel, aspirin, kosmetika, hårspray,
            nagellack, nagellacksborttag- ningsmedel, tvättmedel, aftershave
            och hudlotion. Effekter: Kroniska ekologiska effekter av ämnet
            kan vara förkortad livslängd, fortplantningssvårigheter, lägre
            fertilitet och förändrat beteende. Inga tester för att kontrollera
            om ämnet är cancerogent har påträffats. Det finns vissa
          </p>
          <p>
            bevis för att ämnet kan ge fosterskador hos djur. Bioackumulationen
            anses vara moderat baserat på studier av fiskvävnad.
          </p>
          <p>
            DEHP
          </p>
          <p>
            Användningsområden: Di(2-etylhexyl)-ftalat (DEHP) används vid
            plast- och gummitillverkning och återfinns i leksaker, insektsmedel,
            flytande tvål, tvättmedel, bläck, industrioljor, film, kosmetika
            och vid papperstillverkning.
          </p>
          <pb facs="riksdagen-motions-pdf/data/199899/mot_199899_MJ_0800/mot_199899_MJ_0800-0004.pdf"/>
          <p>
            Effekter: Kroniska ekologiska effekter av ämnet kan vara förkortad
            livslängd, fortplantningssvårigheter, lägre fertilitet och förändrat
            beteende. Ämnet har vid tester visat sig ge levercancer hos djur.
            Inga tester har gjorts på människa. Vidare anses ämnet troligen
            kunna ge upphov till fosterskador. Bioackumulationen anses vara
            mycket hög baserat på studier av fiskvävnad.
          </p>
          <p>
            Kamfer
          </p>
          <p>
            Användningsområde: Kamfer används som mjukgörare i bl.a. oljor.
            Effekter: Kamfer uppges kunna framkalla kramper och medvetslöshet
            vid förtäring av små mängder. Ämnet har orsakat dödsfall i små
            doser vilket tyder på att ämnet bör betraktas som gift. Ämnet
            upptas via huden och bör betraktas som giftigt med symptom bl.a.
            från nervsystemet.
          </p>
          <p>
            Undersökningar och åtgärder nödvändiga!
          </p>
          <p>
            Greenpeaces undersökningar visar med all önskvärd tydlighet att
            detta måste åtgärdas. Det finns över 300 soptippar i drift och
            över 2 000 gamla nedlagda tippar. De som är i drift idag har kontrollprogram
            som uppenbarligen inte är tillräckliga. Lakvattnet hanteras inte
            alls på det sätt som innehållet kräver. Det är helt oacceptabelt
            att alla dessa giftiga ämnen rinner ut i naturen. Regeringen måste
            skyndsamt ge Naturvårdsverket i uppdrag att undersöka vilka gifter
            som finns i lakvattnet från soptippar och föreslå åtgärder för
            att få bukt med läckaget. Hanteringen av lakvattnet måste ske
            på ett sådant sätt att gifterna inte kommer ut i naturen. Detta
            bör ges regeringen till känna.
          </p>
          <p>
            Hemställan
          </p>
          <p>
            Med hänvisning till det anförda hemställs 1. — att riksdagen
            som sin mening ger regeringen till känna vad i motionen anförts
            om att Naturvårdsverket snarast bör få i uppdrag att undersöka
            vilka gifter som finns i lakvatten från soptippar, 2. att riksdagen
            som sin mening ger regeringen till känna vad i motionen anförts
            om att problemet bör åtgärdas.
          </p>
          <p>
            Stockholm den 26 oktober 1998
          </p>
          <p>
            Gudrun Lindvall (mp)
          </p>
          <p>
            Elanders Gotab, Stockholm 2025
          </p>
          <p>
            Mot. 1998/99MJI800
          </p>
          <p>
            16
          </p>
        </div>
      </div>
    </body>
  </text>
</TEI>
