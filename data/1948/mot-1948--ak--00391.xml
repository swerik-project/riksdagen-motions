<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--ak--00391">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__391/mot_1948__ak__391-001.pdf"/>
      <fw xml:id="i-2LkDc39hLxcsMGZxisXnNn">
        6 | Motioner i Andra kammaren, nr 391.
      </fw>
      <div xml:id="i-X5CRVydc1Zxh2TnvV91DHo" type="motHeader">
        <div xml:id="i-HYRRsBYeKmMJQcPmFauyuq" type="motTitle"/>
        <div xml:id="i-W4jwLyrrGwU8cKRYCcXzCF" type="motSubmissionInfo"/>
      </div>
      <div xml:id="i-DUwPCDBPhsN1A3yybbYVCs" type="motBody">
        <div xml:id="i-UPewkNpdz21pwUZVoHh9B5">
          <p xml:id="i-Cbd53fDhyaRzUqaPHMie5M">
            Nr 391.
          </p>
          <p xml:id="i-88a91uqMExMq5FDXTbw7QH" type="titleString">
            Av herr Skoglund i Doverstorp m. fl., i anledning av Kungl. Maj:ts
            proposition, nr 54, med förslag till lag om fortsatt giltighet
            av allmänna förfogandelagen den 22 juni 1939 (nr 293).
          </p>
          <p xml:id="i-VHCJ6jC8YzAGXYiZSXmP7a">
            »Erfarenheterna från det senaste världskriget giva vid handen,
            att det vid krig eller krigsfara eller eljest av krig föranledda
            utomordentliga förhållanden kan vara nödvändigt att företaga ingripande
            åtgärder av olika slag i syfte att reglera produktion och konsumtion
            av förnödenheter, som äro av vikt för folk- eller krigshushållningen.&gt;
            Med dessa ord inledde föredragande departe- mentschefen de allmänna
            synpunkter, han anförde som motivering till det för- slag till
            allmän förfogandelag, som 1939 framlades för riksdagen. Genomgående
            för hela motiveringen är, att lagen endast beräknades vara nödvändig
            i utom- ordentliga situationer. Departementschefen anförde sålunda:
            »Lagstiftningen bör emellertid komma till användning endast i
            utomordentliga situationer och på grund av starka skäl.» Uppenbart
            är, att förslagsställarna tänkt sig den allmänna förfogandelagen
            som en beredskapslagstiftning, vilken endast då särskilda omständigheter
            före- lågo skulle sättas i kraft. Ingen torde ha föreställt sig
            allmänna förfogandelager såsom rättslig grund för ett mer eller
            mindre bestående system av inskränk- ningar i den enskildes rätt
            och frihet att disponera över sin egendom. Under kriget restes
            knappast några allvarligare gensagor mot lagen, även om betänkligheter
            mot lagens tillämpning mer än en gång yppades. Vårt lands beträngda
            läge godtogs som bärande skäl för en fullmaktslagstiftning, mot
            vilken man under normala förhållanden principiellt och av påtagliga
            praktiska orsaker skulle ha reagerat. I en ansvarsmedvetet demokratisk
            uppfattning ingår beredvillighet att i utomordentliga situationer
            ge avkall på eljest självklara rät- tigheter och överlämna vittgående
            förfoganderätt åt den verkställande makten. Detta betyder emellertid
            icke detsamma som att, då särskilda omständigheter icke längre
            föreligga, vidmakthålla fullmakter, som icke äro förenliga med
            ett fritt på rättsordningens grund uppbyggt samhälle — speciellt
            icke då rege- ringsfullmakterna icke äro bestämt avgränsade. I
            de propositioner, enligt vilka man efter andra världskrigets avslutande
            be- gärt förlängning av förfogandelagen, har motiveringen inskränkts
            till några allmänt formulerade omdömen om världens och landets
            ekonomiska läge. I proposition till 1946 års riksdag anför departementschefen
            härom, att »man torde ha att räkna med att denna knapphet, åtminstone
            beträffande vissa av
          </p>
          <pb facs="riksdagen-motions-pdf/data/1948/mot_1948__ak__391/mot_1948__ak__391-002.pdf"/>
          <p xml:id="i-8VtQ44Y1Bo6d5M9NPAXpbi">
            -—-
          </p>
          <fw xml:id="i-R5HL8KDrrByPXPxa8UcxKp">
            Motioner i Andra kammaren, nr 391.
          </fw>
          <p xml:id="i-KMsZ3LkDFukjLnNz1X3ieG">
            förnödenheterna i fråga, kommer att bestå även efter den 30 juni
            1946 under en tid som för närvarande icke kan beräknas». År 1947
            påpekar departements- chefen, att »på åtskilliga för folkförsörjningen
            betydelsefulla förnödenheter föreligger alltjämt knapphet, vilken
            i viktiga hänseenden säkerligen kommer att bestå även efter den
            30 juni 1947 under tid, som för närvarande icke kan be- räknas».
            I proposition nr 54 till innevarande års riksdag har departementsche-
            fen som skäl för förlängning av lagen i huvudsak anfört, att »nu
            gällande beslag och därpå grundade regleringar torde med säkerhet
            i stort sett bliva erforder- liga även efter den 30 juni 1948».
            Någon synpunkt på den tidrymd, under vilken ifrågavarande knapphetssituation
            kan beräknas kvarstå, anför departements- chefen icke. Markant
            är den förskjutning i de åberopade grunderna för lagens fortbe-
            stånd, som uppenbarligen ägt rum. Krig eller krigsfara, vari riket
            befinner sig, åberopas numera icke, däremot tydligen eljest utomordentliga
            av krig föran- ledda förhållanden trots att krig f. n. icke pågår.
            Förfogandelagen tenderar att förvandlas från ett instrument för
            ingripanden i utomordentliga fall till följd av krig till ett
            medel i och en förutsättning för en under obestämd tid enligt
            de makthavandes mening nödvändig politik. Villkoret för fullmaktslagens
            tillämpning — »utomordentliga av krig föran- ledda förhållanden&gt;
            — har numera givits sådan tolkning att praktiskt taget vilka samhällsekonomiska
            svårigheter som helst kunna åberopas. Detta kan icke vara förenligt
            med de krav på fasthet i rättsordningen och den maktbe- gränsning
            för administrativa instanser, som rättssäkerheten fordrar. De
            fullmakter förfogandelagen giver den verkställande makten äro
            synner- ligen vidsträckta. De möjliggöra såväl generella ingripanden
            som åtgärder i enskilda fall. Icke minst denna senare kompetens
            är ur många synpunkter betänklig, särskilt som några egentliga
            begränsningar av rätten att ingripa i enskilt fall icke finnas,
            åtminstone icke några som skapa rättsskydd åt den en- skilde.
            Detta synes hava medverkat till skapandet av en allmän osäkerhetskänsla,
            som icke kan verka befordrande på viljan att göra en produktiv
            insats. Attsom faktisk grund för ett bibehållande av en lagstiftning
            av utomordentlig karaktär åberopa brist på samhällsekonomisk balans
            är ur principiella syn- punkter ohållbart. Någon objektiv möjlighet
            att fastställa när balansen är åter- vunnen finns icke. En lagstiftning
            som endast borde få gälla när objektivt fastställbara extraordinära
            förhållanden föreligga — i detta fall krig — skulle med denna
            motivering kunna således förlängas så länge den bedömes vara lämplig
            ur de styrandes egen synpunkt. Det förtjänar påpekas att förra
            världskrigets förfogandelag upphörde att gälla år 1921. Enligt
            motionärernas mening tala principiella skäl för att riksdagen
            redan i år borde avslå Kungl. Maj:ts förslag om förlängning av
            förfogandelagen. Riksdagen borde på så vis nu börja avveckla krigsårens
            fullmaktssystem.
          </p>
          <pb facs="riksdagen-motions-pdf/data/1948/mot_1948__ak__391/mot_1948__ak__391-003.pdf"/>
          <fw xml:id="i-JgVTJygo7tks87fSXpNkgZ">
            8 Motioner i Andra kammaren, nr 391.
          </fw>
          <p xml:id="i-UoQQ9KR5o7iePJyMFx4Bsa">
            Varje tendens att under åberopande av icke längre aktuella omständigheter
            förlänga befogenheter, som äro nödvändiga under krigsförhållanden,
            bör av- visas. I propositionen åberopas emellertid som skäl det
            faktum att hela vårt ran- soneringssystem bygger på förfogandelagens
            befogenheter. Även om vi anse tiden vara inne för en översyn av
            hela detta system och en sakprövning såväl av hela systemet som
            varje enskild del av det befogad, torde icke ännu möj- lighet
            föreligga att fråntaga Kungl. Maj:t möjligheter att söka åstadkomma
            rimlig fördelning av varor på vilka extraordinär knapphet råder.
            Å andra sidan kan det icke i längden godtagas att behovet av att
            reglera förbrukningen av vissa varor åberopas som grund för en
            utomordentligt omfattande full- maktslagstiftning med de risker
            för enskild säkerhet och demokratisk prövning detta medför. Regeringen
            bör därför enligt vår mening så snart ske kan för riksdagen framlägga
            förslag om lagstiftning som ger grund för ingripanden i akuta
            situationer utan att den rättsosäkerhet åstadkommes som följer
            med en allmän förfogandelag. Möjligheter borde snart uppstå att
            överblicka den ekonomiska situationen och att bedöma vilka ingripanden
            denna gör nödvändiga. Därmed skapas också möjligheter att fixerat
            angiva de oumbärliga varor som böra kunna förfogas över genom
            direkta beslag och vilkas förbrukning bör underkastas fortsatt
            reglering och ransonering. Genom att förfoganden i fortsättningen
            knytas till vissa förnödenheter, vinnes dels en omsorgsfullare
            prövning från riksdagens sida av direkta ingrepp i enskilds rätt
            att fritt råda över sin egendom, dels en önskvärd begränsning
            av fullmaktslagstiftningen. Härigenom återställes på ett synnerligen
            viktigt område den rättssäkerhet, som är så nödvändig för att
            ett fritt näringsliv skall kunna blomstra. De lagstiftningsåtgärder,
            som äro erforderliga för att ersätta den nuvarande fullmaktslagstiftningen,
            torde emel- lertid kräva någon tid att förbereda. Till 1949 års
            riksdag torde dock goda möj- ligheter föreligga att hinna överse
            det nuvarande beslags- och regleringssystemet och utarbeta erforderliga
            lagförslag i det syfte som här angivits. På grund av vad vi ovan
            anfört få vi hemställa,
          </p>
          <p xml:id="i-XBXUd8GDYozAdxwDGbJ3L4">
            att riksdagen måtte bifalla Kungl. Maj:ts proposition nr 54,
            dock med den ändringen att giltighetstiden för allmänna för- fogandelagen
            endast förlänges till den 1 mars 1949.
          </p>
          <p xml:id="i-C5U7xuDnyciQBbuC6iikTL" type="date">
            Stockholm den 17 februari 1948.
          </p>
          <div xml:id="i-UWpo4hTawscU1HTP7Q4jUD" type="signatureBlock">
            <list xml:id="i-S4wPmdvxu8nW8dKw7gpsfA">
              <item xml:id="i-8kVThBRugp7gRqVHyQsdKT" who="i-TgGh4sLEipttrpG4XAgn6h" type="signature">
                Martin Skoglund
              </item>
              <item xml:id="i-X6xTjbugKD77RAhqkCmqJ4" who="unknown" type="signature">
                Karl Magnusson
              </item>
              <item xml:id="i-CeK4xvc1u4RJLL3QQ4Tcms" who="i-5QJsEUravEgVPFV6wHts4r" type="signature">
                Erik Hagberg
              </item>
            </list>
          </div>
          <p xml:id="i-7Dc3cjLwsk1Nonhczp9FyA">
            Gunnar Falla. Åke Wiberg.
          </p>
        </div>
      </div>
    </body>
  </text>
</TEI>
