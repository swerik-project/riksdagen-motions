<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0226/mot_200001_MJ_0226-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            26
          </p>
          <p>
            2000/01 mnr: MJ226 pnr: c438
          </p>
          <p>
            Motion till riksdagen 2000/01:MJ226
          </p>
          <p>
            av Lena Ek och Agne Hansson (c)
          </p>
          <p>
            Riktat vallstöd och REKO-stöd till Gotland
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att införa riktade vall- och REKO-stöd till Gotland.
          </p>
          <p>
            Motivering
          </p>
          <p>
            Dagens jordbruk påverkar omgivningen. Påverkan har skett i all
            tid vilket vi t.ex. kan se idag i form av mycket artrika slåtterängar.
            Idag fokuseras mycket vid negativ påverkan och miljöbelastning
            orsakad av kemiska bekämpningsmedel, handelsgödsel och fossila
            bränslen. Arbetet med att minska de negativa effekterna av dagens
            jordbruksproduktion måste ständigt fortgå. Den framtida jordbruksproduktionen
            bör ske på ett sätt som bevarar naturresurserna för att på lång
            sikt minska risken för miljöförstöring, resursbrist och därmed
            stigande miljökostnader. Centerpartiet strävar efter att uppnå
            ett kretsloppsanpassat jordbruk. För att uppnå det krävs olika
            åtgärder både nationellt och lokalt. Gotland har alldeles speciella
            förutsättningar för jordbruksproduktion med tanke på miljöpåverkan.
            Dels är förutsättningarna för näringsläckage mycket påtagliga
            i och med att all åkermark ligger nära/relativt nära havet, dels
            är öns berggrund fylld av sprickor och är på många håll täckt
            endast med ett mycket tunt jordlager. Detta gör att det finns
            en påtaglig risk för att bekämpningsmedelsrester kommer ned i
            grundvattnet, något som har konstaterats vid ett flertal tillfällen
            på Gotland. Hela Gotland är klassat som riksintresse för friluftslivet.
            En grundförutsättning för att bibehålla riksintressets reella
            värde är att det öppna andskapet fortlever. Jordbruket skapar
            det öppna odlingslandskapet, som har en unik biologisk mångfald
            och unika kulturvärden. Kulturlandskapet är betydelsefullt ur
            natur- och miljösynpunkt och bör bevaras. En
          </p>
          <pb facs="riksdagen-motions-pdf/data/200001/mot_200001_MJ_0226/mot_200001_MJ_0226-0002.pdf"/>
          <p>
            2000/01:MJ226
          </p>
          <p>
            27
          </p>
          <p>
            grundförutsättning för att kunna hålla kulturlandskapet i hävd
            är en livskraftig jordbruksnäring med betande djur. Vallodling
            är en förutsättning för att kunna hålla betesdjur. Vall är en
            gröda med många fördelar. Användningen av bekämpningsmedel är
            liten och genom att ha en lång växtsäsong reducerar vall näringsläckaget.
            Genom att införa ett riktat vallstöd till Gotland skapar man förutsättningar
            för vallodlingen att konkurrera med den mer intensiva spannmålsodlingen,
            och därmed uppnår man både miljö- och naturvinster. Användningen
            av bekämpningsmedel inom livsmedelsproduktionen måste fortlöpande
            minskas. Det kan ske genom ökad information/rådgivning och genom
            övergång till ekologiska odlingsformer. Ekoodlingen är i stadig
            ökning på Gotland, den utgör snart 10 96 av åkerarealen. Det är
            rimligt att tro att 20 26 av arealen kan vara ekoodlad år 2010.
            Men övriga 80 96 påverkar givetvis miljön också. Under åren 1998-1999
            fanns det möjlighet för lantbrukare att ansluta sig till miljöstöd
            för REsurshushållande KOnventionellt jordbruk (REKO). Stödet skapade
            tydliga incitament för lantbrukaren att göra åtgärder som minskade
            växtnäringsförluster och bekämpningsmedelsanvändningen. REKO är
            en mycket lämplig form för att minimera den negativa miljöpåverkan
            som jordbruket skapar på Gotland på den del av arealen som inte
            är ekoodlad. Genom att införa ett riktat vallstöd och ett riktat
            REKO-stöd till Gotland är det möjligt att minimera den totala
            miljöpåverkan från jordbruket på Gotland. Gotland är klassat som
            en ö med Ö-status enligt EU:s artikel 158. Den gör det möjligt
            för staten att utfärda lokala särlösningar utan att det bryter
            mot den fria marknadens principer. Riktat vall- och REKO-stöd
            är ett mycket lämpligt sätt att fylla Ö-statusen med ett konkret
            innehåll.
          </p>
          <p>
            Stockholm den 2 oktober 2000
          </p>
          <p>
            Lena Ek (c) Agne Hansson (c)
          </p>
        </div>
      </div>
    </body>
  </text>
</TEI>
