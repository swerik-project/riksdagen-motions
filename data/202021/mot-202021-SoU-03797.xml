<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-03797">
  <teiHeader>
    <fileDesc>
      <titleStmt>
        <title>med anledning av prop. 2020/21:79 En tillfällig covid-19-lag</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M, C, KD, L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3797 av Camilla Waltersson Grönvall m.fl. (M, C, KD, L)</title>
          <idno type="rdwebb">H8023797</idno>
          <rs type="number">3797</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8023797/text</ref>
          <ref type="dokument_url_html">http://data.riksdagen.se/dokument/H8023797</ref>
          <ref type="dokumentstatus_url_xml">http://data.riksdagen.se/dokumentstatus/H8023797</ref>
          <ref type="docx">http://data.riksdagen.se/fil/E9F7E276-BE37-424E-8DB4-7614DE67C3DD</ref>
          <ref type="pdf">http://data.riksdagen.se/fil/1EF80BD4-41C9-4A59-9EE7-43F438F017B4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-AztMVLti5hapQ8yJnkFbgD</idno>
            <name>Sofia Nilsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Au3P3oHMENLt4updz9KAxV" type="basedOn"/>
        <correspContext corresp="i-Au3P3oHMENLt4updz9KAxV">
          <ref>Proposition 2020/21:79</ref>
        </correspContext>
        <correspAction xml:id="i-AoQUxN9BHCiXKN7Jwgkufe" type="signed"/>
        <correspContext corresp="i-AoQUxN9BHCiXKN7Jwgkufe">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-AztMVLti5hapQ8yJnkFbgD"/>
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-HzxR5drvvumXGW3Fi7DiXX"/>
        </correspContext>
        <correspAction xml:id="i-AZScLQgs3Q8LL95k6mTtj9" type="referred">
          <date when="2021-01-05"/>
        </correspAction>
        <correspAction xml:id="i-LgHikEx1vHukRaK4o4pBfc" type="dismissed">
          <date when="2021-01-05"/>
        </correspAction>
        <correspAction xml:id="i-5Gx1CUQuE84doMDAAuxtx1" type="submitted">
          <date when="2021-01-05"/>
          <time when="16:55:17"/>
        </correspAction>
        <correspAction xml:id="i-Ue8ZXydTy71a12ebCrXr7H" type="reviewed">
          <date when="2021-01-05"/>
          <time when="18:05:36"/>
        </correspAction>
        <correspAction xml:id="i-7CQZhDM8TuRtmvwph3hqus" type="assigned">
          <date when="2022-01-26"/>
          <time when="14:34:09"/>
        </correspAction>
        <correspContext corresp="i-7CQZhDM8TuRtmvwph3hqus">
          <ref type="assignedTo">Socialutskottet</ref>
        </correspContext>
        <correspAction xml:id="i-7QpC317GbP8crVyrGjLq92" type="behandlas_i"/>
        <correspContext corresp="i-7QpC317GbP8crVyrGjLq92">
          <ref type="uppgift">2020/21:SoU23</ref>
          <ref type="ref_dok_id">H801SoU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU23</ref>
          <ref type="ref_dok_titel">En tillfällig covid-19-lag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KPsgpvotDAro7cTJcgP9v1" type="motHeader">
        <div xml:id="i-RBy5UeTToiLJZTyPqdmAVS" type="motTitle">
          Motion till riksdagen 2020/21:3797 av Camilla Waltersson Grönvall
          m.fl. (M, C, KD, L) med anledning av prop. 2020/21:79 En tillfällig
          covid-19-lag
        </div>
      </div>
      <div xml:id="i-HronBYzQf6azXFb4otM924" type="motBody">
        <div xml:id="i-UQCT6SixWBSsv3viMH1WST" type="motProposal" subtype="förslag">
          <head xml:id="i-6UVAbAhZFEFELjF78C1TYc">
            Förslag till riksdagsbeslut
          </head>
          <list xml:id="i-RCyDm7MB23s6EWrTjqF7WZ" style="ol">
            <item xml:id="i-7XGAjnpzEEgc9VSYFpnncg">
              Riksdagen ställer sig bakom det som anförs i motionen om att
              regeringen ska återkomma med förslag som innebär att verksamheter
              som drabbas av en föreskrift som meddelas med stöd av bemyndigande
              i denna lag, eller lagen (2020:56) om tillfälliga smittskyddsåtgärder
              på serveringsställen, som huvudregel ska ersättas, och detta tillkännager
              riksdagen för regeringen.
            </item>
            <item xml:id="i-F7jEviGtWqPYfnMdq518NE">
              Riksdagen ställer sig bakom det som anförs i motionen om att
              regeringen ska informera riksdagens partier löpande då arbete
              pågår inom Regeringskansliet med att ta fram nya föreskrifter
              med stöd av bemyndigandet och tillkännager detta för regeringen.
            </item>
          </list>
        </div>
        <div xml:id="i-AAMjM8r9zZCT8K1QZuWmNX" type="motContent">
          <head xml:id="i-X3x4CQKjFSxxb1hP7YWgUa" type="h1">
            Motivering
          </head>
          <p xml:id="i-FoDLPYr4xY6zwY5kpAq17p">
            I regeringens proposition föreslås en ny lag om särskilda begränsningar
            för att förhindra spridning av sjukdomen covid-19. Covid-19-lagen
            är avsedd att möjliggöra mer träff­säkra åtgärder som inte i onödan
            hindrar sådan verksamhet som kan genomföras på ett ur smittskyddssynpunkt
            säkert sätt. Det finns ett stort behov av att kunna vidta fler
            adekvata åtgärder och det ställer krav på lagstiftning som möjliggör
            att dessa ska kunna verkställas. Det innebär att Moderaterna,
            Centerpartiet, Kristdemokraterna och Liberalerna accepterar regeringens
            proposition under vissa förutsättningar som utvecklas nedan i
            denna motion där vi redogör för vår gemensamma inställning principiellt
            och i sak.
          </p>
          <head xml:id="i-E4WeKC5MoEoWY1WS1xZfPZ" type="h2">
            Ärendets behandling
          </head>
          <p xml:id="i-5hpNpwsNmbXbH5RDZQoZeE">
            Redan när regeringen lade fram sitt förslag om den s.k. bemyndigandelagen
            (de till­fälliga bemyndigandereglerna i smittskyddslagen med anledning
            av det virus som orsakar covid-19 ) under våren 2020 var kritiken
            mot regeringens hantering hård. Flera remissinstanser var också
            kritiska, och Lagrådet ifrågasatte om regeringsformens beredningskrav
            verkligen hade respekterats. Efter vissa korrigeringar röstade
            riksdagen emellertid igenom propositionen (prop. 2019/20:155).
            Regeringen använde sig dock aldrig av de tillfälliga bemyndigandereglerna,
            som upphörde att gälla den 30 juni 2020.
          </p>
          <p xml:id="i-BMYnd98S9AC3qYgL35X3Du">
            Med hänsyn till den pågående pandemin – och den kritik som tidigare
            lagstiftning föranlett – var det förstås rimligt att förvänta
            sig att regeringen utnyttjade tiden fr.o.m. våren 2020 när bemyndigandelagen
            röstades igenom till att förbereda en ny och mer ändamålsenlig
            lagstiftning för att hantera pandemin. Det står dock klart att
            arbetet med pandemilagen som nu läggs på riksdagens bord dröjt
            alltför länge. Trots den pågående pandemin och att det varnades
            för en andra våg från flera olika håll prioriterade regeringen
            uppenbarligen inte arbetet med en ny effektiv pandemilagstiftning.
          </p>
          <p xml:id="i-6XemxBYqmAkm5ZMFprUtyP">
            Det är också noterbart hur regeringen, efter påtryckningar från
            riksdagen, flyttat fram lagens ikraftträdande: från början var
            det sommaren 2021, sedan mars 2021 och nu är förslaget den 10
            januari 2021.
          </p>
          <p xml:id="i-84N2xdWCT9QtbbEw9pzswo">
            Det är följaktligen regeringens senfärdighet som är huvudorsaken
            till att remiss­instanserna, Lagrådet och riksdagens partier nu
            på nytt tvingas ta ställning till ett lag­förslag på alldeles
            för kort tid. Förslagen i propositionen innebär att betydande
            makt förskjuts från riksdagen till regeringen, dessutom på ett
            område där beslut kan bli mycket ingripande för enskilda. Det
            är därför djupt otillfredsställande att oppositionen i riksdagen,
            remissinstanserna och Lagrådet på nytt haft så kort tid på sig
            att analysera förslagen och komma med relevanta synpunkter.
          </p>
          <p xml:id="i-SqyjdLjt2DWeyyqGBqc9Nn">
            Regeringens senfärdighet äventyrar på så sätt både kvaliteten
            och legitimiteten på lagstiftning som borde ha kommit på plats
            för länge sedan, något som hade kunnat undvikas med bättre framförhållning
            och en anständig författningsberedskap. Regeringen bör därför
            omedelbart vidta åtgärder för en mer stabil och långsiktig planering
            framåt.
          </p>
          <p xml:id="i-6Eupf7JAMpyy5KiqiiUeTX">
            Det bör också påpekas att regeringens senfärdighet har påverkat
            möjligheterna att motverka konsekvenserna av den andra våg som
            drabbat Sverige sedan några månader tillbaka. Regeringen har vidare,
            trots att det funnits möjlighet till det, valt att inte till­fälligt
            återinföra bemyndigandelagen i avvaktan på att den nya lagen kan
            komma på plats trots att partier i riksdagen erbjudit sitt stöd
            för en sådan lösning. Det är svårt att tolka regeringens passivitet
            på annat sätt än att regeringen inte sett någon anledning att
            införa nya stramare restriktioner under den andra vågen – något
            som sannolikt påverkat den eskalerande smittspridning vi sett
            i Sverige även under hösten 2020. Detta är anmärkningsvärt med
            tanke på Coronakommissionens övergripande bedömning att det är
            den allmänna smittspridningen i samhället som haft störst inverkan
            på antalet sjuka och avlidna tillsammans med strukturella brister
            inom äldreomsorgen.
          </p>
          <p xml:id="i-NDdB1sSEZ1hnv7k1M6N9KB">
            Moderaterna, Centerpartiet, Kristdemokraterna och Liberalerna
            tänker fortsätta att göra vad vi kan för att stoppa och hindra
            den allvarliga smittspridningen av covid-19, så att Sveriges hälso-
            och sjukvård, invånare och företagare snart kan lägga pandemin
            bakom sig.
          </p>
          <head xml:id="i-W1gMu9LRpAyQchGHwJQ2Bq" type="h2">
            En ny lag behövs
          </head>
          <p xml:id="i-SEQKPxjuknU6U9P2pTSxPJ">
            Sverige saknar i dag lagstiftning om civila kriser. För att stärka
            Sveriges civila beredskap, lade våra partier lade redan under
            sommaren 2018 fram förslag om att Sverige skulle införa särskild
            lagstiftning om hur civila kriser ska hanteras. Regeringen har
            dock inte vidtagit några åtgärder för att sådan lagstiftning ska
            komma på plats.
          </p>
          <p xml:id="i-J15KhtfPCAmudBeMKqXyvd">
            För att möta de problem och utmaningar som covid-19 innebär finns
            det därför ett rättmätigt behov av att komplettera lagstiftningen
            för att nödvändiga åtgärder ska kunna sättas in i rätt tid och
            på rätt plats. Det innebär att Moderaterna, Centerpartiet, Kristdemokraterna
            och Liberalerna kan acceptera regeringens proposition under vissa
            förutsättningar som utvecklas nedan.
          </p>
          <p xml:id="i-6kJ8tT9YwgTWibDwNRhV4N">
            Moderaterna, Centerpartiet, Kristdemokraterna och Liberalerna
            vill dock på nytt lyfta behovet av att, när aktuell kris är över,
            under lugna och genomarbetade former ta fram en lagstiftning som
            går att använda vid civila kriser på samma sätt som det finns
            lagstöd i samband med höjd beredskap eller väpnad konflikt.
          </p>
          <head xml:id="i-EdcCcXytHZXiFjWAL7CTp2" type="h2">
            Underställandemekanismen
          </head>
          <p xml:id="i-LsNhB6hsUm9v7S4RN4GW3K">
            Enligt bemyndigandelagen skulle de föreskrifter som regeringen
            meddelade med stöd av lagen underställas riksdagen. Detta skulle
            ske genom en proposition till riksdagen där regeringen föreslog
            att riksdagen godkände regeringens föreskrifter. Efter starka
            invändningar från såväl riksdagen som Lagrådet och ett antal remissinstanser
            föreslog regeringen att underställandet skulle ske ”omedelbart”,
            dvs. normalt sett samma dag eller senast efterföljande veckodag.
            Regeringen angav i propositionen att föreskrifter meddelande enligt
            de nya bemyndigandereglerna ”mycket skyndsamt bör underställas
            riksdagen”.
          </p>
          <p xml:id="i-SuCQEL1QcB8rhgFkNxyDEm">
            Vid pressträffen när regeringen presenterade propositionen framhöll
            vidare både statsminister Stefan Löfven och socialminister Lena
            Hallengren att de nya reglerna gav regeringen möjlighet att ”agera
            snabbt” och att det ”blivit en bra balans mellan att kunna vara
            snabba men samtidigt ha en bra förankring i riksdagen”. Trots
            det kom de tillfälliga bemyndigandereglerna i smittskyddslagen,
            som nämnts, aldrig att användas av regeringen.
          </p>
          <p xml:id="i-48tpCmf7eZdyVoHtdP7d1M">
            Även den nya covid-19-lagen innebär att betydande makt förskjuts
            från riksdagen till regeringen. Därför är det helt nödvändigt
            att lagen är tidsbegränsad. Vidare måste regeringens föreskrifter
            som beslutas med stöd av lagen alltid hålla sig inom de gränser
            som ges av bl.a. våra grundlagar och Europakonventionen. Regeringen
            måste därtill bedöma om föreskrifter som antas är lämpliga, nödvändiga
            och proportionerliga i för­hållande till det syfte som ska uppnås.
          </p>
          <p xml:id="i-KNWc1hLdLhxrtqW2yceDqA">
            I ljuset av ovanstående är det därför anmärkningsvärt att regeringen
            i framtagandet av denna proposition först föreslog att underställandet
            skulle ske inom 30 dagar, men att man efter kritik ändrade sig
            till 14 dagar och att regeringens förslag efter Lagrådets yttrande
            om att en underställning bör ske inom en vecka från den dag föreskriften
            beslutades till slut blev 7 dagar.
          </p>
          <p xml:id="i-XZXQz9y83CiLpvXHYGRZ77">
            När det gäller underställandemekanismen i covid-19-lagen bör
            underställandet därför alltid ske snarast möjligt och allra högst
            inom en vecka från det att föreskriften beslut­ades. Att ett krav
            på ett skyndsamt underställande skulle leda till en orimlig arbetsbörda
            för Regeringskansliet är inte korrekt. Det rör sig inte om någon
            komplicerad process; i liknande fall har det handlat om att kort
            utveckla skälen för nedstängningen (jämför bl.a. prop. 2011/12:146).
          </p>
          <head xml:id="i-CJFQbmnhjy3BrSTkpr29Sb" type="h2">
            Ersättningsfrågan
          </head>
          <p xml:id="i-Pvz4Lt45FFeEhij8L3itb4">
            Av riksdagens tillkännagivande från den 17 december 2020 framgick
            att den efter­frågade pandemilagen skulle innefatta förslag till
            reglering om att kompensation ske ges till berörda verksamheter.
            Det är uppenbart att de särskilda föreskrifter som regeringen
            och bemyndigad myndighet kan besluta om med stöd av den föreslagna
            lagen kan komma att medföra betydande inskränkningar. Det är grundläggande
            för den här typen av regelverk att tydligt reglera möjligheterna
            till ersättning för de verksamheter som drabbas av regeringens
            föreskrifter.
          </p>
          <p xml:id="i-HWuuLNpvqj9zwM7Q1qEfdM">
            Moderaterna, Centerpartiet, Kristdemokraterna och Liberalerna
            konstaterar att ett stort antal remissinstanser instämmer i bedömningen
            att ersättning bör utgå till de en­skilda företag som drabbas
            av regeringens föreskrifter. Det framgår av remissvaren att det
            stora flertalet av de remissinstanser som uttalar sig om ersättningsfrågor
            är kritiska till regeringens förslag.
          </p>
          <p xml:id="i-AvpuT9DFPGLdD2qdwYvSGF">
            Ett flertal remissinstanser anser att det i den tillfälliga covid-19-lagen
            bör införas regler om ersättning för den som träffas och ekonomiskt
            drabbas av begränsningar till följd av förordningar och föreskrifter
            som kan komma att meddelas. De menar vidare att det av den tillfälliga
            covid-19-lagen ska framgå hur ersättningen ska bestämmas.
          </p>
          <p xml:id="i-3TBFg3jhtgzNS8LqBtsTrd">
            Regeringens bedömning är dock att frågan om ekonomisk ersättning
            med anledning av de förordningar som meddelas med stöd av den
            föreslagna lagen kommer att hanteras i samband med att sådana
            förordningar tas fram. Regeringen avser att återkomma till riksdagen
            med förslag om ersättningar inom ramen för de rutiner som gäller
            för budgetprocessen. Regeringen har dock i propositionen – efter
            tydliga krav från våra partier – visserligen angett att det finns
            ett behov av att ”vidta kompenserande åtgärder”.
          </p>
          <p xml:id="i-V14GFXmDGeQgK4vj3aGvrp">
            Regeringen anför emellertid även i propositionen att ”de åtgärder
            som bemyndigandena ger möjlighet till är mycket differentierade,
            allt ifrån att en viss typ av verksamhet ska hållas stängd till
            mindre ingripande åtgärder som till exempel ett krav på att tillhandahålla
            handdesinfektion. Det innebär att det inte låter sig göras att
            i ett särskilt ersättningssystem reglera frågan om, och i så fall
            i vilken mån, ersättning ska lämnas till dem som omfattas av en
            föreskrift som har meddelats med stöd av den föreslagna lagen
            eller ett beslut enligt lagen. Regeringen bedömer alltså att det
            inte är möjligt att, som Fastighetsägarna Sverige och andra remissinstanser
            efterfrågar, i den föreslagna covid-19-lagen införa bestämmelser
            om ekonomisk ersättning.”
          </p>
          <p xml:id="i-4QkuSAJVUbeBbuwkyuj5y5">
            Enligt vår mening är detta inte tillräckligt. Rätten till ersättning
            bör göras mycket tydligare. Moderaterna, Centerpartiet, Kristdemokraterna
            och Liberalerna anser att en verksamhet som drabbas av regeringens
            föreskrifter som fattas med stöd av den nya covid-19-lagen, eller
            11 § i lagen om tillfälliga smittskyddsåtgärder på serveringsställen
            som huvudregel ska ersättas. I vilken form, på vilket sätt och
            i vilken omfattning ersättning ska utgå får övervägas vidare i
            samband med att föreskrifterna tas fram.
          </p>
          <head xml:id="i-Thak6sqLc8C1xUSeGhmgdH" type="h2">
            Regeringens ansvar för den fortsatta processen
          </head>
          <p xml:id="i-U7wyByoQFR52j1aYGYnq9Q">
            Det bör tydliggöras att regeringen löpande ska informera riksdagens
            partier när arbete pågår inom Regeringskansliet med att ta fram
            nya föreskrifter som är tänkta att beslutas med stöd av den nya
            lagstiftningen och bemyndigandet. Vi vill också understryka betydelsen
            av samordning och informationsgivning även efter det att föreskrifter
            har meddelats.
          </p>
        </div>
        <div xml:id="i-USfDw44KJbq8jWDeobjA51" type="signatureBlock">
          <list xml:id="i-CbLPmmpH5fr3oJN4TBxL92">
            <item xml:id="i-VKxgrGPVw8undRurb5Fb7q" type="signature">
              Camilla Waltersson Grönvall (M)
            </item>
            <item xml:id="i-6TZzbzsbV9ht3KsXv7QSgQ" type="signature">
              Sofia Nilsson (C)
            </item>
            <item xml:id="i-GJF1votg79ZEwbJqZJm1DZ" type="signature">
              Acko Ankarberg Johansson (KD)
            </item>
            <item xml:id="i-4dhepWyb3HgDVcSycSJ9m1" type="signature">
              Lina Nordquist (L)
            </item>
          </list>
        </div>
      </div>
    </body>
  </text>
</TEI>
