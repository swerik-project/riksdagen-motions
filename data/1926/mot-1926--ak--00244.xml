<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1926--ak--00244">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1926/mot_1926__ak__244/mot_1926__ak__244-001.pdf"/>
      <fw xml:id="i-UG3h2wcyN7Sz9dcD1F5uRd">
        Motioner i Andra kammaren, Nr 244. 3
      </fw>
      <div xml:id="i-RUr3rUuj6jriDHGLSbJLU4" type="motHeader">
        <div xml:id="i-8zGfF21bR7xoBimJVbTp6a" type="motTitle"/>
        <div xml:id="i-SrvHFj2Gme8XxGCWfRnzqe" type="motSubmissionInfo"/>
      </div>
      <div xml:id="i-9jP3SxniNyELvMBGn9TGrr" type="motBody">
        <div xml:id="i-NCE675kScZYyGWAy1qAYY">
          <p xml:id="i-Ei7M7C6iUiXnYUyqcWVTTJ">
            Nr 244,
          </p>
          <p xml:id="i-FvWQXru74GAgn2jzcaosmv">
            Av herrar Holmdahl och Wagnsson, om resestipendier åt lärare
            vid folk- skoleseminarierna.
          </p>
          <p xml:id="i-C5ie2JjSkSnuateaPA26wJ">
            Skola folkskoleseminarierna i vårt land fylla sin viktiga uppgift
            i den svenska folkbildningens och den svenska folkskolans tjänst,
            är det uppenbarligen av stor betydelse, att den praktiska lärarutbildningen
            sker med hänsyn till de olika slag av folkskolor inom Sverige,
            som faktiskt förefinnas och i vilka den blivande läraren skall
            utföra sin uppgift. En av förutsättningarna härför är emellertid,
            att seminariernas lärare själva äga en mera ingående bekantskap
            med folkskolan och de skiftande villkor, under vilka denna arbetar
            i olika delar av vårt land. Med de högre krav, som numera ställas
            på seminarielärarnas teoretiska och allmänpedagogiska utbildning,
            kan man icke förutsätta, att de före sitt tillträde till sina
            tjänster i allmänhet haft tillfälle förvärva sig någon på självsyn
            grundad kännedom om folkskolans arbetssätt, särskilt i de mindre
            gynnsamma skolformerna. Under sådana förhållanden är det av vikt
            för semi- narieutbildningens praktiska resultat, att seminarielärarna
            genom studie- resor kunna förskaffa sig eller förnya och fördjupa
            en dylik kännedom. Kungl. Maj:t och riksdag hava också erkänt
            betydelsen av det syftemål, som dessa studieresor skulle tjäna.
            Såsom bidrag till bestridande av kost- naderna för studiebesök
            vid folkskolor, vilka av lärare vid folkskoleseminarierna företagas
            för att inhämta kännedom om folkskolor av olika slag inom Sverige,
            har riksdagen på extra stat för vartdera av åren 1918—1921 anvisat
            ett förslags- anslag, högst 3,000 kronor. Och i anledning av Kungl.
            Maj:ts framställning till 1921 års riksdag om ett till 6,000 kronor
            förhöjt reservationsanslag anvisade riksdagen för år 1922 för
            ändamålet ett reservationsanslag av 4,000 kronor. Skolöverstyrelsens
            hemställan om ett reservationsanslag till oförändrat be- lopp
            för samma ändamål för tiden 1 januari—30 juni 1923 vann emellertid
            icke Kungl. Maj:ts bifall. I statsverkspropositionen till 1922
            års riksdag, åttonde huvudtiteln sid. 382, uttalade föredragande
            departementschefen, att han med hänsyn till de dåvarande statsfinansiella
            svårigheterna ånsåge sig icke böra tillstyrka, att framställning
            då gjordes till riksdagen om anvisande av anslag för ifrågavarande
            studieresor. Skolöverstyrelsen, som förnyade sin ovan nämnda hemställan
            beträffande budgetåren 1923—1924, 1924—1925 och 1925—1926, har
            även funnit sig böra göra framställning om anslagets återupptagande
            för budgetåret 1926—1927.. I statsverkspropositionen till innevarande
            riksdag har emellertid denna fram- ställning icke bifallits och
            något anslag för ifrågavarande ändamål icke upptagits
          </p>
          <pb facs="riksdagen-motions-pdf/data/1926/mot_1926__ak__244/mot_1926__ak__244-002.pdf"/>
          <fw xml:id="i-Fo9pxmikKqbz8vVbS93X2u">
            4 Motioner i Andra kammaren, Nr 244.
          </fw>
          <p xml:id="i-Ew8D1q5DnDV7inFsxNjhgp">
            I sin sist nämnda hemställan framhåller skolöverstyrelsen, att
            det är av stor vikt, att den omedelbara förbindelse med arbetet
            i folkskolorna, som anslaget haft till syftemål att möjliggöra
            för folkskoleseminariernas lärare, icke må allt- för länge avbrytas.
            Betydelsen av att åtgärder vidtagas för att åvägabringa en närmare
            förbindelse mellan folkskolan och lärarutbildningsanstalterna
            har -Överstyrelsen funnit ytterligare bestyrkt vid de överläggningar,
            överstyrelsen haft tillfälle hålla med folkskoleinspektörer från
            skilda delar av riket. Över- styrelsen framhåller därjämte, att
            då syftet med anslaget i fråga måste anses vara av väsentligen
            annan natur än som avses med andra resestipendier, det torde kunna
            anvisas, även om förhållandena icke skulle medgiva beviljandet
            av Övriga tidigare utgående anslag till resestipendier. Då angelägenheten
            av att anslag för ifrågavarande ändamål ånyo beviljas synes oss
            till fullo styrkt, få vi hemställa,
          </p>
          <p xml:id="i-E8CoPQwuqJVK4Quw23AG7K">
            att riksdagen såsom bidrag till bestridande av kostnaderna för
            studiebesök vid folkskolor, vilka av lärare vid folkskole- seminarierna
            företagas för att inhämta kännedom om folk- skolor av olika slag
            inom Sverige, måtte anvisa för budgetåret 1926—1927 ett extra
            reservationsanslag av 4,000 kronor.
          </p>
          <p xml:id="i-PcdZM83MMGLNaZELzrrm2b" type="date">
            Stockholm den 21 januari 1926.
          </p>
          <p xml:id="i-QrmQpkD5cdytgKfwGmxrg7" type="signatureBlock">
            0. Holmdahl. Ruben Wagnsson.
          </p>
        </div>
      </div>
    </body>
  </text>
</TEI>
