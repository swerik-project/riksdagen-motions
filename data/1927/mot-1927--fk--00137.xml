<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__fk__137/mot_1927__fk__137-001.pdf"/>
      <div type="motHeader" xml:id="i-VoKgDSLGTUpuT6NqbUBsc8">
        <div type="motTitle" xml:id="i-KpJrnvBj1A3CMhDHp5bP85"/>
        <div type="motSubmissionInfo" xml:id="i-W9zPJvVs9n1TikCuahuo2D"/>
      </div>
      <div type="motBody" xml:id="i-EMSEidYBZqqNoBYPiSZZLU">
        <div xml:id="i-Eqs7bq7FEYamAQgjTzBUcf">
          <p xml:id="i-9GKMcs8m2NwLQzZrRLGFMX">
            Motioner i Första kammaren, Nr 137. 1
          </p>
          <p xml:id="i-DqBvkQMUWQLQSey2b4bRTz">
            Nr 137.
          </p>
          <p xml:id="i-Eswy7SJsYg8RxQJssv4u5B">
            Av herr Bärg, om höjda anslag till kostnader för taxe- ring till
            skatt å inkomst och förmögenhet samt till kostnader för fastighetstaxering
            år 1928.
          </p>
          <p xml:id="i-L53URy8hftxbxofyHdmerJ">
            I årets statsverksproposition har Kungl. Maj:t under sjunde huvudtiteln
            äskat, bland annat, dels ett ordinarie förslagsanslag å 2,800,000
            kronor till kostnader för taxering till skatt å inkomst och förmögenhet,
            dels ett extra förslagsanslag å 1,000,000 kronor till kostnader
            för fastighetstaxering år 1928. Båda dessa anslag :beteckna en
            sänkning i förhållande till vad som tidigare förekommit. Då enligt
            vad som av motiven för sänkningen synes framgå, avsikten torde
            vara att få till stånd en sänkning av arvodena till taxerings-
            nämndsordförandena och en dylik sänkning enligt vår på erfarenhet
            grun- dade uppfattning knappast kan undgå att medföra en försämring
            av taxerings- arbetet, vida mer betydelsefull än den besparing,
            varom här skulle vara fråga, anse vi en höjning av nämnda anslag
            böra ske. Beträffande det förra anslaget synes det gamla beloppet,
            3,000,000 kronor, ingalunda för högt. Beträffande det senare anslaget
            åter utgår departementschefen från en sam- manlagd kostnadssumma
            av 1,600,000 kronor. Då enligt vår mening detta belopp torde vara
            minst 300,000 kronor för lågt men kostnaden tänkts för- delad
            på två år, synes för närvarande en höjning med 200,000 kronor
            även å detta anslag böra ske. Såsom saklig motivering bedja vi
            att få åberopa bifogade skrivelse till Konungen från länsstyrelsen
            i Malmöhus län, vilken i anledning av stats- verkspropositionen
            i berörda punkt uttalar allvarliga bekymmer. Jag får alltså hemställa,
          </p>
          <p xml:id="i-HKgK4mx5bfzN3Y7mynmjzy">
            att riksdagen måtte besluta, att förslagsanslagen till kost-
            nader för taxering till skatt å inkomst och förmögenhet samt till
            kostnader för fastighetstaxering år 1928 måtte i riksstaten för
            budgetåret 1917—1928 upptagas med 3,000,000 resp. 1,200,000 kronor.
          </p>
          <p xml:id="i-2rbuCgG8Yj5wBdgebxpeUy">
            Stockholm den 21 januari 1927. A. J. Bärg.
          </p>
          <p xml:id="i-QbQDAWThppWeG4duRM64Y3">
            Bihang till riksdagens protokoll 1927. 3 saml. 34 häft. (Nr 137—139.)
          </p>
          <pb facs="riksdagen-motions-pdf/data/1927/mot_1927__fk__137/mot_1927__fk__137-002.pdf"/>
          <p xml:id="i-Vqoc4yRoWfuGTuD9x8z5cG">
            2 Motioner i Första kammaren, Nr 137.
          </p>
          <p xml:id="i-L58AdW5jaZMP6cbjZ7NJLu">
            Bilaga.
          </p>
          <p xml:id="i-XtNkgKe3tHqprrruehWT4M">
            Till Konungen.
          </p>
          <p xml:id="i-A3drwSEsRTSXT9YqT1rGvh">
            Härmed vågar länsstyrelsen i underdånighet giva uttryck åt de
            bekymmer, som länsstyrelsen icke kunnat undgå att känna vid genomläsning
            av statsverks- propositionen angående de föreslagna anslagen under
            sjunde huvudtiteln (23 och 24) till kostnader för taxering till
            skatt å inkomst och förmögenhet, samt till kostnader för fastighetstaxering
            år 1928. Helt naturligt kan länsstyrelsen icke äga den överblick
            över förhållandena för hela riket, som egentligen borde förutsättas
            för ett rätt bedömande av dessa anslags tillräcklighet eller otillräcklighet,
            vadan länsstyrelsens synpunkter på frågan givetvis begränsas till
            det egna länet, men icke desto mindre har läns- styrelsen i känsla
            av eget ansvar för det mera eller mindre tillfredsställande sätt,
            på vilket taxeringsapparaterna här i länet funktionera, icke kunnat
            till- bakatränga en önskan att i underdånighet inför Eders Kungl.
            Maj:t framlägga sina synpunkter på frågan.
          </p>
          <p xml:id="i-MvKr2ZtFAUYibPZH7ty6dk">
            Vad först angår ordinarie förslagsanslaget till kostnader för
            taxering till skatt å inkomst och förmögenhet, har detta förut
            varit upptaget till 3,000,000 kronor, men har under budgetåret
            1925—1926 överskridits med nära 77,000 kro- nor. Oaktat detta
            överskridande fick länsstyrelsen i fjol sitt förslag till andel
            av beloppet nedprutat med icke mindre än 11,6 procent. Men vad
            värre var: det länsstyrelsen tilldelade beloppet förslog icke
            för bestämmande av ungefär- ligen samma arvoden, som utgått år
            1925, utan en allmän nedsättning av arvo- dena nödvändiggjordes
            med omkring 10 procent, och detta huvudsakligen på den grund,
            att nya taxeringsdistrikt nödvändiggjorts. Det må väl under sådana
            förhållanden vara förlåtligt, om länsstyrelsen med verklig oro
            motser följderna av anslagets nedsättning i statsverkspropositionen.
            Chefen för Eders Kungl. Maj:ts finansdepartement har i sitt anförande
            till statsrådsprotokollet påvisat utgifternas stegring, som framför
            allt inträdde år 1920, och han synes hava — vilket ju kan förefalla
            rätt naturligt — därav dragit den slutsatsen, att stegringen av
            utgifterna inträtt såsom en följd av, bland annat, penningvärdets
            sjunkande under de ifrågavarande åren. Och med denna utgångspunkt
            är det också alldeles följdriktigt, att han nu ”med hänsyn till
            penningvärdets stegring funnit en sådan avvägning av ersättningarna
            för taxeringsarbetet böra kunna genomföras, att en jämkning nedåt
            av anslaget kan vidtagas”. Länsstyrelsen vågar emellertid i underdånighet
            betvivla, att utgångspunkten för nämnda resonemang är så alldeles
            oantastbar. Åtminstone vill länssty- relsen i underdånighet göra
            gällande, att utgiftsbehovets stegring inom detta län hade helt
            andra orsaker, samt att penningvärdet icke ens i någon mån spelat
            in vid länsstyrelsens förslag till ersättningar. De faktorer,
            som härvid varit för länsstyrelsen avgörande, hava uteslutande
            sin grund dels i genomförandet av de i jämförelse med vad som
            dittills gällt rätt så krångliga skattelagarna, vilka ställt synnerligen
            stora krav på kvalifikationer hos ordförandena samt framför allt
            på deras uppoffring av tid och arbete för deklarationernas om-
            sorgsfulla granskning, på det att icke alltför mycket av statens
            skatteintäkter skulle tillspillogivas, dels ock i synnerhet däruti,
            att undan för undan nöd- vändiggjorts taxeringsdistriktens uppdelning
            i flera distrikt, eftersom vid kro- noombudets hos prövningsnämnden
            granskning av taxeringsarbetet inom länet visat sig, att distrikten
            varit för stora och en omsorgsfull granskning av dekla-
          </p>
          <pb facs="riksdagen-motions-pdf/data/1927/mot_1927__fk__137/mot_1927__fk__137-003.pdf"/>
          <p xml:id="i-Qhd8duCcWjuQZYHZPyJ3sF">
            Motioner i Första kammaren, Nr 137. 3
          </p>
          <p xml:id="i-TNZxPu9ay2DQudryAwG5G7">
            rationerna därför icke kunnat inom taxeringsnämnderna medhinnas.
            Det är således uteslutande omsorgen om taxeringsväsendet och dess
            uppbringande på högsta möjliga nivå, som här i länet föranlett
            utgifternas stegring. Icke ett ögonblick skulle länsstyrelsen
            tveka att medgiva, att ifrågavarande ersättningar kunde tåla en
            ytterligare nedprutning, om länsstyrelsens ansvars- känsla icke
            lade hinder i vägen från att låta taxeringsapparaten i första
            in- stans nedsjunka till att åter bliva vad den tidigare i stor
            omfattning varit, näm- ligen en inregistreringsapparat för införande
            utan vidare i taxeringslängderna av deklarerade belopp. Finge
            taxeringsnämndsordförandenas arbete inskränka sig härtill, kunde
            de anses över hövan betalta med nu utgående arvoden. Något bekymmer
            för rekryteringen av ordförandeplatserna behövdes icke heller,
            ty aspiranter finnas alltid och prövningen av deras lämplighet
            kunde inskränkas till huvudsakligen deras skrivkunnighet samt
            förmågan att inlära tekniska handgrepp. Men utan att nu hava gjort
            en undersökning av vad taxeringsappa- ratens förändring till en
            inregistreringsapparat skulle betyda, vågar länssty- relsen dock
            bestämt påstå, att den siffra, som i statsverkspropositionen beräk-
            nats såsom utbyte av inkomst- och förmögenhetsskatten, skulle
            behöva väsent- ligt nedbringas, i händelse taxeringsnämnderna
            skulle eftersätta den nog så behövliga granskningen av deklarationerna.
            Vad en sådan granskning betyder kan i någon mån bedömas därav,
            att kronoombudets eftergranskning här i länet aldrig lämnat så
            litet belopp, som hela taxeringsväsendet här i länet kostat. Länsstyrelsen
            har också i sin tid vid avgivande av underdånigt utlåtande över
            ett förslag till ny taxeringsförordning, att föreläggas årets
            riksdag, fått det starkaste intryck av förslagets syfte att söka
            rycka upp taxeringsappara- ten till att bliva vad den borde vara,
            nämligen en verkligt granskande myn- dighet med hela sitt arbete
            inriktat på åstadkommande av taxeringar, vilka så vitt möjligt
            borde avspegla de verkliga förhållandena. I sådant syfte skulle
            taxeringsmyndigheterna kunna bemyndigas att i förekommande fall
            erhålla tillgång till skattskyldigas bokföringar och för dessas
            granskning påkalla bi- träde av bokföringsexperter. Om förslaget
            till en sådan ny taxeringsförordning vunnit Eders Kungl. Maj:ts
            nådiga gillande, synes detta i och för sig hava krävt en ökning
            av det ifrågavarande anslaget i stället för en minskning, helst
            som förslaget måste föranleda en ytterligare minskning av taxeringsdistriktens
            storlek och motsvarande ökning av dessas antal, så vitt taxeringsnämnderna
            skola medhinna att tillfredsställande utföra allt det arbete,
            som fordras av dem. En sådan ökning av distriktens antal blir
            i allt fall nödvändig redan på grund av tillämpningen av de nya
            skattelagar, vilka också torde komma att föreläg- gas årets riksdag.
            Dessa komma nämligen att ställa ytterligare krav på taxe- ringsnämndernas
            arbetskrafter och kvalifikationer. Länsstyrelsen anser sig äga
            desto större anledning till oro över anslagets minskning, som
            redan den omständigheten att nya skattelagar införas, enligt länsstyrelsens
            tidigare erfarenhet kommer att medföra en betydande mängd av-
            sägelser från dugliga taxeringsnämndsordförande, vilka med hänsyn
            till otill- fredsställande betalning draga sig för det betydande
            arbete, som otvivelaktigt blir förenat med att sätta sig in uti
            en ny lagstiftning och tillämpa den. Även ur denna synpunkt synes
            anslagets minskning just nu vara rätt så betänklig. För en länsstyrelse
            med 175 taxeringsdistrikt blir det sannerligen icke lätt att rekrytera
            två platser i varje taxeringsdistrikt, därest avsägelserna komma
            mass- vis, åtminstone om rekryteringen skall ske på sådant sätt,
            att icke allt för myc- ket av statens skatteintäkter skola genom
            bristfälliga taxeringar tillspillogivas. Sparsamhetssynpunkter
            äro för länsstyrelsen ingalunda främmande, men i
          </p>
          <pb facs="riksdagen-motions-pdf/data/1927/mot_1927__fk__137/mot_1927__fk__137-004.pdf"/>
          <p xml:id="i-BJVquejzyCCpHyovxPaGxB">
            4 Motioner i Första kammaren, Nr 137.
          </p>
          <p xml:id="i-D2hWmnN8RkwiEiznN9Befj">
            ett fall som detta kan sparsamheten bliva mångdubbelt dyrbarare
            än vad som besparas.
          </p>
          <p xml:id="i-LafgyVZmjMpsSDDV84cA58">
            Samma betänkligheter, som nyss anförts, gälla icke i fråga om
            anslaget till en allmän omtaxering av fast egendom år 1928. Blir
            denna taxering mera eller mindre otillfredsställande, kan detta
            allenast i mindre avsevärd grad inverka på statens skatteintäkter.
            För kommunalbeskattningen ävensom jämväl i andra avseenden, vilka
            icke här behöva omnämnas, är fastighetstaxeringens jämnhet och
            likformighet dock utav mycket stor betydelse. I sitt anförande
            till statsrådsprotokollet har chefen för finansdepartementet meddelat,
            att 1922 års allmänna omtaxering kostade 2,167,000 kronor, samt
            därvid uttalat, att lika stort anslagsbehov torde man icke nu
            behöva räkna med. Vissa för 1922 års allmänna fastighetstaxering
            verkställda förarbeten torde icke i samma utsträckning bliva nödvändiga
            vid den för år 1928 ifrågasatta fastighetstaxeringen. På grund
            därav har anslaget beräknats till 1,600,009 kronor. Det är ju
            icke uteslutet, att chefen för finansdepartementet härvid syftat
            på ”vissa förarbeten”, som utförts annorstädes än ute i orterna
            och som med an- slaget betalts. Men om därmed åsyftats sådana
            förarbeten, som utförts hos länsstyrelserna och taxeringsmyndigheterna
            ute i orterna, så vågar länssty- relsen i underdånighet även beträffande
            detta anslag uttala sina betänkligheter. Även om länsstyrelsen
            vågar tro, att 1922 års allmänna omtaxering av fastigheter åtminstone
            i detta län slagit i stort sett väl ut, så måste man dock komma
            ihåg, att en sådan taxering aldrig kan påräknas bliva fullt tillfreds-
            ställande, då nya taxeringsgrunder första gången tillämpas. Vidare
            får icke glömmas, att fastighetsvärdena vid den tidpunkt, då 1922
            års fastighetstaxe- ring verkställdes, icke vunnit stabilitet
            utan befunno sig i ett läge, då pendeln svängde med krisartad
            hastighet från en toppunkt nedåt, utan att någon kunde uträkna,
            varest den slutligen skulle stanna. I sistberörda avseende torde
            år 1928 kunna antagas bliva en lyckligare tidpunkt för ett allvarligt
            försök till åstadkommande av en jämn och likformig fastighetstaxering.
            Länsstyrelsen för sin del har således i underdånighet den föreställningen,
            att alla de förar- beten, som kunna göras för utrönande av fastighetsvärdenas
            stabila läge, bliva än viktigare och nödvändigare år 1928 än 1922.
            Därtill kommer, att tiden förra gången endast delvis medgav möjligheter
            att i taxeringslängderna identifiera fastigheterna genom införande
            av noggranna jordregisterbeteckningar och arealer. Detta arbete
            måste vid 1928 års fastighetstaxering fullföljas samt för övrigt
            kompletteras jämväl på grund av nya jordstyckningar. Enligt länssty-
            relsens underdåniga förmenande blir således detta taxeringsarbete
            år 1928 minst lika arbetssamt och krävande som år 1922, om icke
            än mera. I varje hän- delse blir det på nyss anförda skäl mera
            maktpåliggande.
          </p>
          <p xml:id="i-4DmNKj4AEMu3q8ryVJoNup">
            Malmö i landskontoret den 20 januari 1927.
          </p>
          <p xml:id="i-EbAxJmf9Xs34b5kogyCuwb">
            Fredrik Ramel.
          </p>
          <p xml:id="i-3F9jqjd95sxcaboKDE1tda">
            G. V. Eiserman.
          </p>
        </div>
      </div>
    </body>
  </text>
</TEI>
