<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-NU-00306">
  <teiHeader>
    <fileDesc>
      <titleStmt>
        <title>Företagspolitik</title>
        <author corresp="i-TUvkLNfgGDFH5c5z5RL7Kw i-TUvkLNfgGDFH5c5z5RL7Kw">av Tredje vice talman Christer Eirefelt m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Företagspolitik</title>
          <idno type="rdwebb">GL02N306</idno>
          <rs type="number">N306</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GL02N306/text</ref>
          <ref type="dokument_url_html">http://data.riksdagen.se/dokument/GL02N306</ref>
          <ref type="dokumentstatus_url_xml">http://data.riksdagen.se/dokumentstatus/GL02N306</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TUvkLNfgGDFH5c5z5RL7Kw</idno>
            <name>Tredje vice talman Christer Eirefelt</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NFZydMJZ1urVXKsZJTsWka</idno>
            <name>Torsten Gavelin</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-TUvkLNfgGDFH5c5z5RL7Kw</idno>
            <name>Tredje vice talman Christer Eirefelt </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-NFZydMJZ1urVXKsZJTsWka</idno>
            <name>Torsten Gavelin </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg </name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BS3nXWpdGzbHWfNkVg59br" type="signed"/>
        <correspContext corresp="i-BS3nXWpdGzbHWfNkVg59br">
          <note type="signatory" corresp="i-TUvkLNfgGDFH5c5z5RL7Kw"/>
          <note type="signatory" corresp="i-AvtuWmW4WHMDrctQKwDQuR"/>
          <note type="signatory" corresp="i-NFZydMJZ1urVXKsZJTsWka"/>
          <note type="signatory" corresp="i-TUvkLNfgGDFH5c5z5RL7Kw"/>
          <note type="signatory" corresp="i-NFZydMJZ1urVXKsZJTsWka"/>
          <note type="signatory" corresp="i-AvtuWmW4WHMDrctQKwDQuR"/>
        </correspContext>
        <correspAction type="referral" xml:id="i-Q3fhr6dn271PafowUWXD1s">
          <date when="1997-10-10"/>
        </correspAction>
        <correspAction type="dismissal" xml:id="i-DzuqZorUaeXQNc7HBckV7q">
          <date when="1997-10-10"/>
        </correspAction>
        <correspAction type="submission" xml:id="i-Suh8XPD2qJwDNoSJCYkgPC">
          <date when="1997-10-06"/>
        </correspAction>
        <correspAction type="referral" xml:id="i-XeymdqkvhojtMFZAx7LFx1">
          <date when="1997-10-10"/>
        </correspAction>
        <correspAction type="dismissal" xml:id="i-9WcbNiZ5fK8vFLn86bFdw6">
          <date when="1997-10-10"/>
        </correspAction>
        <correspAction type="submission" xml:id="i-UMfbM3cvazuVir9WZCmhGS">
          <date when="1997-10-06"/>
        </correspAction>
        <correspAction type="assigned" xml:id="i-MLZVh3cnikLhjs5QUsQtgT"/>
        <correspContext corresp="i-MLZVh3cnikLhjs5QUsQtgT">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_N_0306/mot_199798_N_0306-0001.pdf"/>
      <div type="motHeader" xml:id="i-HNbzd2JttFRyhtnmvaKAvc">
        <div type="motTitle" xml:id="i-9JezxVXKKvqbV3LjMv9U8e"/>
        <div type="motSubmissionInfo" xml:id="i-3ksh94jvzaDcF25EqXUAPA"/>
      </div>
      <div type="motBody" xml:id="i-7PSbxVwizVoQLAkekD5EVp">
        <div xml:id="i-5PACXRC7egr8f11NbYLHi2">
          <p xml:id="i-ErdCqD6Xs9ufhNQbZcph3n">
            1997/98 N306 N304-306
          </p>
          <p xml:id="i-QPmvBsnbY4c4D9kZ6DWoAh">
            Motion till riksdagen
          </p>
          <p xml:id="i-SsWPbz5SMMAyfvR6UUgKrM">
            18077
          </p>
          <p xml:id="i-6hzoZeNArouhwA8LYmJLHp">
            av tredje vice talman Christer Eirefelt m.fl. (fp) Företagspolitik
          </p>
          <p xml:id="i-S8q4UU89aVXGs8n3r4rDZF">
            Motionen delad mellan flera utskott
          </p>
          <p xml:id="i-6szwLfYJ8FCLGhTTeXXXH7">
            Sverige behöver fler och växande småföretag. Folkpartiet vill
            att företagandet ska bli ett naturligt val för många människor.
            Då krävs omedelbara insatser för att förbättra villkoren för företagarna.
            Vår politik innebär bland annat att: « Arbetsgivaravgifterna i
            den privata tjänstesektorn sänks med 18 miljarder, eller ca sex
            procentenheter. e Arbetsgivaravgifterna för tjänster riktade mot
            hushållen slopas helt. e - Fåmansbolagen får nya skatteregler.
            e Riskkapitalförsörjningen förbättras, bland annat slopas dubbelbeskatt-
            ningen på aktier. e - NUTEK får 18 miljoner kronor mer till s.k.
            såddfinansiering. e Krånglet minskar bland annat genom att en
            förenklad självdeklaration för företagare införs, reglerna för
            F-skatten förenklas och en ny förenklingskommission tillsätts
            — med hög politisk prioritet. « Arbetsmarknadslagarna anpassas
            efter småföretagens behov, med ändrade turordningsregler och slopad
            facklig vetorätt mot entrepre- nader. e Trygghetssystemen anpassas
            efter småföretagarens villkor. +» De selektiva företagsstöden
            minskar och etableringshinder undanröjs e Företagandet sätts på
            schemat. « Kommunala och statliga bolag avvecklas.
          </p>
          <p xml:id="i-GLwGKtBozkNuWf2SRu975j">
            2Ny kurs för småföretagarna
          </p>
          <p xml:id="i-N2U7phQ5nE2fACzHRQDWj3">
            I massarbetslöshetens Sverige sätter många hoppet till småföretagarna.
            Det är med fler och växande småföretag som massarbetslösheten
            skall knäckas. Vi liberaler är övertygade om att detta går att
            klara men att det kräver en radikalt annorlunda politik än den
            som idag förs av regeringen i samarbete med Centerpartiet. Efter
            valet 1994 har nyföretagandet minskat. 1994 nyregistrerades enligt
            Jobbs &amp; Society 68 604 företag. Två år senare hade siffran sjunkit
            till 58 795. Och nedgången fortsätter hittills under 1997. Vi
            vill visa att det finns ett alternativ till dagens politik.
          </p>
          <pb facs="riksdagen-motions-pdf/data/199798/mot_199798_N_0306/mot_199798_N_0306-0002.pdf"/>
          <p xml:id="i-Uu6iVh1sjTcQeLeEEVozBP">
            Vår politik bygger på övertygelsen att det varken råder någon
            brist på affärsidéer eller på kreativa människor som kan tänka
            sig att bli företagare och arbetsgivare. Däremot har det under
            flera decennier rests hinder för företagandet. I tron att näringslivet
            är en självgående maskin som producerar välstånd har Socialdemokraterna
            lagt börda efter börda på de människor som dristat sig till att
            vilja starta och driva företag. Nu är det dags att undanröja de
            hinder som har rests. Sverige behöver en ny ekonomisk kultur.
            Hundratusentals enskilda människor ska känna att det är mödan
            värt att starta företag eller expandera ett företag som redan
            finns. Ingen politiker kan veta vilka dessa människor är, vilka
            uppslag de kan ha eller vilka affärsidéer som kan visa sig bärkraftiga.
            Politikernas uppgift är att skapa generellt goda villkor för företagandet,
            med goda och stabila spelregler. Regeringens fram- och tillbakapolitik
            har skapat osäkerhet och försvårat planeringsförutsätt- ningarna
            för i synnerhet de mindre företagen. I denna motion presenterar
            vi våra förslag för vad som genast borde göras för att underlätta
            jobb genom företagande, och vi skissar på den väg framåt som ska
            ge Sverige ett bättre företagarklimat.
          </p>
          <p xml:id="i-VdTkwX8iT4LPtNMAAgC7aG">
            3Företagande som livsstil
          </p>
          <p xml:id="i-WDgbx9BahsR8je2N2zgnw5">
            Minst lika viktigt som att förändra t.ex. skatter och andra regler
            är att örändra attityderna till företagandet. Det måste bli ett
            naturligt val att starta öretag. Så kan man kanske sammanfatta
            det som utgör målet för en svensk kulturrevolution. För väldigt
            många är företagande ganska främmande och okänt. För arbetarrörelsen
            har denna bild varit en viktig grund för dess maktposition. Genom
            att spela på motsättningen mellan arbete och kapital har man framställt
            rollen som anställd som det normala och företagaren som något
            främmande. Känslan av att det är så finns fortfarande hos många
            svenskar. Om Sverige ska komma ur massarbetslöshetens grepp måste
            många öntagare bli företagare. Skall vi klara sysselsättningen
            måste en betydande del av dem som idag är arbetslösa anställa
            sig själva — och gärna några till. Företagarrollen måste bli lika
            naturlig som löntagarrollen. För att föra människor närmare företagarrollen
            är det viktigt att integrera öretagandet mer i utbildningen. Företagarkunskap
            på högstadiet och gymnasiet, samt entreprenörskurser på högskolor
            och universitet borde vara en naturlig utveckling. Att det finns
            stora skillnader i företagarkultur blir väldigt uppenbart när
            man studerar varför en del områden präglas av småföretagande och
            andra inte. Det finns ofta inga speciella skillnader i företagandets
            ekonomiska villkor och liknande utan det som gör skillnad är den
            inlärda synen på företagande. Där det har blivit ett naturligt
            och vanligt förekommande alternativ fortsätter nya generationer
            på den inslagna vägen. När vi liberaler diskuterar företagandets
            skattevillkor ser vi inte spekulanter och klippare. Vi ser människor
            av kött och blod som gör en samhällsnyttig insats och — om de
            får rätt uppmuntran — kan skapa jobb och välstånd. För socialdemokratin
            är det annorlunda. Den politik som förs visar att de ser företaget
            men inte människan bakom och allra helst tycks de vilja
          </p>
          <p xml:id="i-DFYT3pzVCZNRTVR61G7BPq">
            Mot. 1997/98N306
          </p>
          <pb facs="riksdagen-motions-pdf/data/199798/mot_199798_N_0306/mot_199798_N_0306-0003.pdf"/>
          <p xml:id="i-VvwrBcshUiiEh3YHW3cqiF">
            3
          </p>
          <p xml:id="i-8xw6KwfubXRdehMURv2KD6">
            ha rika företag men fattiga företagare. Då blir det heller inga
            jobb. Företag utan företagare finns inte. Socialdemokraterna tycker
            det är rimligt att begära av företagare att de betalar in moms
            till staten innan de fått betalt av sin kunder. Skulle någon acceptera
            att löntagare tvingades betala skatt innan de fått sin lön? Skall
            vi klara jobben måste vi våga se företagarna som personer och
            förstå deras problem, drömmar och drivkrafter. Detta handlar självfallet
            om att stimulera innovatörer och nya entrepre- nörer. Men det
            är minst lika viktigt att skapa en annan förståelse för och inlevelse
            i de redan verksamma småföretagarnas situation. När politiken
            utformas måste man ta hänsyn inte bara till företaget utan också
            till hur det som sker påverkar människan bakom verksamheten. Det
            ligger dessvärre nära till hands för politiker att se företagarna
            som instrument; ”vi vill ha jobb, se till att ni skapar dem.”
            Den företagarkultur vi liberaler vill medverka till ser annorlunda
            ut. Där är även levebrödsföre- tagandet — att driva en liten verksamhet
            utan planer eller önskan att expan- dera — accepterat, uppskattat
            och utbrett. Där är företagandet en livsstil — ett sätt att leva.
            Vi tror nämligen att det bara är i ett sådant positivt och uppskattande,
            samhällsklimat som tillräckligt många vågar ta steget, som tillräckligt
            många får egna förebilder, som tillräckligt många kommer in i
            sådana sociala nätverk som vi vet har betydelse för ”gnosjöandan”.
            Möjligheterna är stora — inte minst bland invandrare, bland kvinnor
            och bland ungdomar. Men villkoren måste bli annorlunda och bättre.
          </p>
          <p xml:id="i-J4M8Fb9JFT9uz9kkZqNuA7">
            4Skattepolitik för fler småföretagare
          </p>
          <p xml:id="i-9wUipTsA1oj1mG4qB2MaxU">
            Sverige har ett av världens högsta skattetryck. Både skatternas
            nivå och deras utformning bidrar till att hämma människors vilja
            — och praktiska möjligheter — att starta och driva företag. Den
            politik som förts sedan 1994 har i flera avseenden varit förödande
            för småföretagen. Höjda arbetsgivaravgifter, höjd skatt på fåmansbolag,
            dubbelbeskattning på aktier, förtida momsinbetalning, återställare
            på arbetsmarknaden, förlängd sjuklöneperiod osv. — listan på företagarfientliga
            insatser kan göras lång. När nu regeringen anser sig ha tiotals
            miljarder att spendera har man bara råd med förbättringar på marginalen
            för småföretagarna. De halvhjärtade återställarna kompenserar
            inte på långa vägar för de försämringar som redan genomförts.
            Att den förlängda sjuklöneperioden sent omsider togs tillbaka
            är naturligtvis positivt, men tekniken för att ”förbättra” manar
            inte till efterföljd. Med sådan teknik uppnås förbättringar genom
            att nyss beslutade försämringar upphör att gälla. Samtidigt avslöjar
            ”fram- och tillbakapolitiken” att småföretagsamhetens villkor
            är och förblir regeringspartiets blinda fläck.
          </p>
          <p xml:id="i-EobkmKCxKQUXstkhHfQeaR">
            Mot. 1997/98N306
          </p>
          <pb facs="riksdagen-motions-pdf/data/199798/mot_199798_N_0306/mot_199798_N_0306-0004.pdf"/>
          <p xml:id="i-SLxHQtRaqMU9nf86JVUgfu">
            4.1Sänk arbetsgivaravgifterna
          </p>
          <p xml:id="i-2qTdCs5ZFFCm62Mf8tSfiv">
            Folkpartiet föreslår en omedelbar sänkning av arbetsgivaravgifterna.
            Eftersom vi bedömer att den största potentialen för nyföretagande
            finns i den privata tjänstesektorn anser vi att hela sänkningen
            på 18 miljarder kronor i ett första steg bör riktas mot denna
            del av ekonomin. Det är också i den privata tjänsteproduktionen
            som de höga skatterna bedöms ställa till med störst skada för
            jobben. Vårt förslag innebär att arbetsgivaravgifterna kan sänkas
            från ca 33 procent till ca 27 procent redan 1998 för företagarna
            i tjänstesektorn. För egenföretagarna genomförs motsvarande sänkning
            av egenavgifterna. Våra skattesänkningar är finansierade, bland
            annat genom minskade selektiva företagsstöd med ca 12 miljarder.
            De selektiva stöden snedvrider konkurrensen inom branscher och
            ofta är det småföretagen som drabbas när konkurrenten på orten
            plötsligt kommer i åtnjutande av någon form av offentligt stöd.
            Det höga skatteuttaget för privata tjänster riktade till hushållen
            har i praktiken lagt en död hand över den vita marknaden för t.ex.
            barnpassning, städning, trädgårdsskötsel m.m. När inkomstskatter,
            arbetsgivaravgifter och moms ska läggas på priset blir det så
            högt att få anser sig ha råd att köpa privata tjänster. I många
            fall måste man arbeta sex, sju timmar eller mer för att kunna
            köpa en timmes arbete. Folkpartiet föreslår därför att arbetsgivaravgifterna
            för s.k. hushållsnära tjänster slopas helt, under en fyraårig
            försöksperiod, för att stimulera nyföre- tagandet inom denna sektor.
            Tillsammans med vårt förslag om införande av s.k. servicecheckar,
            som underlättar för köpare som vill vara hederliga, borde den
            vita marknaden kunna växa avsevärt.
          </p>
          <p xml:id="i-TGbsGfGfhcWqLwJwaEQyWS">
            4.2Slopa den förtida momsen
          </p>
          <p xml:id="i-UEk9ziwBYG452VP3dVDCpY">
            Den förtida momsinbetalningen bör slopas. De nya reglerna för
            betalning av mervärdesskatt innebär att företagaren inte hinner
            få betalt från sina kunder innan den mervärdesskatt han debiterat
            för statens räkning skall redovisas och betalas in. Detta har
            lett till stora likviditetsproblem i många företag, högre kostnader
            och ökad administration. Folkpartiet anser att det borde vara
            en grundläggande princip att reglerna utformas på ett sådant sätt
            att företagen inte behöver betala in skatten innan betalningen
            erhållits. Detta borde kunna lösas smidigt inom ramen för ett
            nytt system för s.k. skattekonton. Regeringen bör snarast förelägga
            riksdagen ett sådant förslag.
          </p>
          <p xml:id="i-7e2w12rNH4398VPN4WPmEW">
            4.3Bättre villkor för fåmansbolagen
          </p>
          <p xml:id="i-Ez8kN5jYQLjAQxe9EBskiD">
            Skattevillkoren för fåmansbolagen måste förbättras. De har i
            decennier diskriminerats jämfört med de börsnoterade företagen.
            Regelverket upplevs på goda grunder som orättvist och snårigt.
            De sk 3:12-reglerna, som innebär att fåmansbolagen träffas av
            strängare skatteregler när det gäller reavinster och skatt på
            utdelningen, måste åtgärdas.
          </p>
          <p xml:id="i-HwETt4AULijZVtLXqrFXMp">
            Mot. 1997/98N306
          </p>
          <p xml:id="i-VFjBmpP7PVcXVX6o1dFtMJ">
            10
          </p>
          <pb facs="riksdagen-motions-pdf/data/199798/mot_199798_N_0306/mot_199798_N_0306-0005.pdf"/>
          <p xml:id="i-YcHCHKiWivHvyJLyWFivn8">
            11
          </p>
          <p xml:id="i-ABECc2GYCCEvfGfXzzxRU">
            En lösning som för närvarande diskuteras i Holland är att all
            utdelning i fåmansbolaget — efter det att ägaren tagit ut en lön
            motsvarande ungefär vad en anställd i branschen tjänar — beskattas
            som kapitalinkomst. Vi tycker att förslaget är värt att pröva
            också i Sverige. En sådan regel skulle kunna införas omgående,
            i avvaktan på en mer grundlig översyn av hela regelverket för
            fåmansbolagen.
          </p>
          <p xml:id="i-ENafzvnck9Q8bvuJJr75aQ">
            4.4Bättre marknad för riskkapital
          </p>
          <p xml:id="i-NivsrNdHMDfgFqx3LvG7V6">
            En ständig källa till problem är kapitalförsörjningen. I synnerhet
            gäller detta riskkapital för mindre tillväxtföretag. En orsak
            är att Sverige saknar en väl fungerande marknad för privat riskkapital.
            Olika försök har gjorts att kompensera detta med hjälp av offentliga
            satsningar men utan någon större framgång. Den viktigaste åtgärden
            är att avskaffa dubbelbeskattningen på aktier. Denna fungerar
            som en straffskatt på riskvilligt kapital och därmed på de nya
            jobben. Vi noterar att labourregeringen i ett av de få länder
            som fortfarande har dubbelbeskattning — Storbritannien — nu aviserar
            att den skall bort. Dessutom måste förmögenhetsskatten sänkas
            och på sikt avskaffas helt. I det allra tidigaste skedet av en
            företagsetablering kan emellertid offent- liga insatser vara motiverade.
            Ofta är det mycket svårt för en innovatör att skaffa det kapital
            som krävs för att gå från idé till produktion. Närings- och teknikutvecklingsverkets
            (NUTEK) innovationsfrämjande insatser genom s.k. såddfinansiering
            har visat sig ge god samhällsekonomisk utdelning. I dag finns
            exempel på flera framgångsrika, snabbväxande företag inom bland
            annat IT-branschen som på detta sätt fått sitt första startkapital.
            Folkpartiet föreslår därför att anslaget till NUTEK:s såddfinansiering
            bör öka. I vårt budgetalternativ skjuter vi till 18 miljoner kronor.
            För nya snabbväxande företag borde också möjligheterna att använda
            egna vinstmedel för expansionen kunna öka. Idag bromsas ofta denna
            möjlighet av stora skattebetalningar. En utredning bör syna om
            inte företag kunde få uppskov med bolagsskatten så länge det inte
            sker några utdelningar utan vinsten återinvesteras i företaget.
            En naturlig del av ett dynamiskt näringsliv är att företag faktiskt
            både föds och dör. Genom konkurser avvecklas olönsamma företag
            och kapitalet kan lösgöras och användas någonstans där man får
            mer nytta för pengarna. Tyvärr händer det också att i grund och
            botten livskraftiga företag tvingas i konkurs helt i onödan. Genom
            att förändra förmånsrättsordningen vill vi ge kreditinstituten
            ett starkare intresse att medverka till rekonstruktion snarare
            än konkurs. För närvarande arbetar en utredning med bland annat
            denna fråga. Vi anser att beredningsarbetet bör påskyndas.
          </p>
          <p xml:id="i-6gL56CndAPgN1LX2YHEXuj">
            SMindre krångel
          </p>
          <p xml:id="i-Q62jUbyhEgxQ3Evn1iP3n6">
            Många mindre företag upplever administrationen kring den egna
            verksamheten som alltför omfattande. Regler, förordningar, deklarationer
            och ständigt ökande krav på uppgiftslämnande till myndigheter
            ställer stora
          </p>
          <p xml:id="i-Xz6q2KvuvSE2gKWHYdi2ue">
            Mot. 1997/98N306
          </p>
          <pb facs="riksdagen-motions-pdf/data/199798/mot_199798_N_0306/mot_199798_N_0306-0006.pdf"/>
          <p xml:id="i-ERqzYXBiE6CgFe5rBGBcEC">
            krav på kunskaper hos företagaren. Det omfattande uppgiftslämnandet
            och redovisandet kan också uppfattas som ett slags misstroende
            mot dem. Utöver de faktiska svårigheterna upplever många denna
            ”misstänksamhet” från myndigheternas sida som påfrestande. Ett
            antal mindre lyckade försök med s.k. blankettkommissioner har
            gjorts. Vi vill tillsätta en ny förenklingskommission — med uppgift
            att granska, slopa eller förenkla, varje blankett som företagare
            är skyldiga att fylla i. En förutsättning för att den skall lyckas
            är att kommissionens arbete ges en väsentligt högre politisk prioritet
            än vad som tidigare varit fallet. När regeringens småföretagardelegation
            velat få förslag på förenklingar från departementen, bland annat
            Finansdepartementet, har flera inte ens brytt sig om att svara!
            Sverige behöver fler entreprenörer och växande företag. Då måste
            det också bli lättare att ”bli sin egen”. Den avskräckande effekten
            av omfattande administrativt arbete, myndighetskontakter m.m.
            ska inte underskattas när det gäller människors vilja att välja
            eget företagande framför anställning. Många goda företagsidéer
            stupar på att skattemyndigheten inte beviljar
          </p>
          <p xml:id="i-c9BCdhqPJ13e8DAwfmonp">
            F-skattsedel. Kriterierna för avslag på en ansökan sammanfaller
            dessvärre med kännetecknen på en enmansföretagare i tjänstesektorn.
            Man bör t.ex. inte ha varit anställd hos uppdragsgivaren tidigare,
            man bör inte bedriva verksamhet av ”allmän karaktär”, man får
            inte använda uppdragsgivarens utrustning osv. Regeringen flaggar
            i höstbudgeten för någon form av översyn. Finansdepartementet
            har hastat fram en lagrådsremiss, som dessvärre inte innehåller
            några konkreta förslag för att lösa problemen. Folkpartiet anser
            att det vore mycket enkelt att låta människor själva avgöra om
            de bedriver näringsverksamhet eller är uppdragstagare. Alla som
            vill ha F-skattsedel borde få en, såvida de inte har näringsförbud.
            Konstigare än så bör det inte vara. Varför skall skattemyndigheten
            överpröva affärsidéerna? Många egenföretagare har hemmet som arbetsplats.
            Utvecklingen av informationstekniken gör detta val allt lättare,
            rationellare och vanligare. I skattesystemet finns ett antal regler
            som försvårar för företagare att driva verksamheten från den egna
            bostaden, i synnerhet gäller detta för dem som bor i egen villa.
            Mer än halva ytan i bostaden måste användas för företagen för
            att den ska anses vara näringsfastighet. Annars får endast kostnader
            som uppkommit särskilt på grund av verksamheten dras av i företaget,
            alla andra slags utgifter anses ha uppkommit ändå. Folkpartiet
            anser att avdragsmöjligheterna behöver förbättras och anpassas
            till det nya företagandets behov. Reglerna behöver ses över i
            syfte att åstadkomma detta. Mycket av dagens regelverk är illa
            anpassat efter det moderna tjänsteföretagandet. Skatte- och deklarationsregler
            är t.ex. i stor utsträckning formade efter tillverkande, kapital-
            och materialintensiva företag. Bland de nya entreprenörerna är
            det många som säljer framförallt sin tid och sitt kunnande, och
            som har ganska små omkostnader. Vi anser att de bör kunna välja
            att avge en förenklad företagardeklaration, precis som en löntagare
            kan välja förenklad självdeklaration. Om fler människor ska vilja
            ta steget till eget företagande får de inte mötas av en mur av
            byråkrati. Det måste vara vars och ens egen ambition och
          </p>
          <p xml:id="i-GQYUv9j1q4ZJq9wnU8NZHd">
            Mot. 1997/98N306
          </p>
          <p xml:id="i-ChTFDKogXjbgSdTMXCQ7eS">
            12
          </p>
          <pb facs="riksdagen-motions-pdf/data/199798/mot_199798_N_0306/mot_199798_N_0306-0007.pdf"/>
          <p xml:id="i-NgXTVxVd9jQkswKdTUb1T4">
            13
          </p>
          <p xml:id="i-Tado9xRTHKp9t1YGcpDsAJ">
            förmåga som avgör om man lyckas, inte om man lyckas forcera byråkratin.
            I dag kan framkörningssträckan till eget företagande vara lång.
            Rader av blanketter skall beställas och fyllas i, myndigheter
            kontaktas — väntan på besked om tillstånd etc. kan bli lång. Lika
            smidigt som det är att gå in på Posten och hämta ett kuvert för
            ”Postens-flytt-kom-ihåg” lika lätt borde det vara för en blivande
            entreprenör att gå till skattekontoret och hämta ”Starta-eget-boxen”.
            Den skulle t.ex. kunna innehålla en beställningskupong för F-skattsedel,
            en begriplig informationsskrift om = regler för beskattning, en
            förenklad företagardeklaration, en enkel kassabok och instruktioner.
          </p>
          <p xml:id="i-Fbi3h4A3nPNyt3F8TdSw7D">
            6Rättvisa trygghetssystem
          </p>
          <p xml:id="i-DWQk4FB7Jo5sswux73CJWm">
            Ensamföretagare betalar avgifter till socialförsäkringssystemen
            som alla andra, men är inte berättigade till samma förmåner. Reglerna
            varierar också beroende på i vilken företagsform verksamheten
            bedrivs. Den som driver aktiebolag har i ett uppbyggnadsskede
            t.ex. sämre inkomstskydd mot sjukdom än den som driver handelsbolag
            eller enskild firma. De senare har möjlighet att under de första
            åren, då inkomsten vanligtvis är mycket låg, erhålla en ersättning
            grundad på en fiktiv inkomst, motsvarande ungefär vad en anställd
            skulle ha fått. Denna möjlighet finns inte för den som startar
            aktiebolag. För anställda beräknas ersättningen vid vård av barn
            och nära anhörig på inkomsten utslagen på årsarbetstiden, dvs.
            260 dagar per år. Egenföretagaren får sin dagersättning beräknad
            på årets 365 dagar, dvs. ett lägre belopp. Dessa och andra diskriminerande
            regler i socialförsäkringssystemet behöver ses över. Den som vill
            ta steget till eget företagande ska självfallet inte få en sämre
            trygghet än andra.
          </p>
          <p xml:id="i-7GQpYPRFnxLH43uqEjMsi3">
            7Lättare att anställa
          </p>
          <p xml:id="i-JZnWta8HPz9UhAPVRsitt6">
            En nyckelfråga för möjligheterna att driva företag är förhållandena
            på arbetsmarknaden. De regler som styr den svenska arbetsmarknaden
            måste moderniseras och anpassas till de mindre företagens verklighet.
            Småföretag ställs ofta inför svårigheter i mötet med facklig byråkrati
            och överlägsen förhandlingsvana. De regler som styr den svenska
            arbetsmarknaden måste omedelbart moderniseras. För det första
            vill vi att reglerna i LAS och MBL återgår till vad som gällde
            under den borgerliga regeringsperioden. Det innebär bland annat
            att turordningsreglerna ändras så att arbetsgivaren kan undanta
            två personer i varje turordningskrets, att fackets vetorätt vid
            entreprenader slopas och att det inte blir tillåtet att sätta
            enmansföretagare i blockad. Det innebär också att möjligheterna
            att provanställa personal förlängs till tolv månader och reglerna
            för visstidsanställningar mjukas upp. De små förändringar regeringen
            beslutat om i denna riktning är inte helt tillräckliga.
          </p>
          <p xml:id="i-PuJ7dL53gAZ1aWBH2kDzaK">
            Mot. 1997/98N306
          </p>
          <pb facs="riksdagen-motions-pdf/data/199798/mot_199798_N_0306/mot_199798_N_0306-0008.pdf"/>
          <p xml:id="i-CULdcgGgwWj3QLS9B4ktHC">
            För det andra anser vi att konfliktreglerna behöver ses över.
            För att få en bättre balanserad och mer sansad arbetsmarknad vill
            vi bland annat införa rätt för medlare att begära uppskov i sju
            dagar med varslad stridsåtgärd samt att en partssammansatt nämnd
            «inrättas för att avgöra konflikters samhällsfarlighet. För det
            tredje behövs en ny parlamentarisk arbetsrätts- utredning som
            grundligt analyserar arbetsmarknadslagstiftningens inverkan på
            lönebildningen. Den bör föreslå ytterligare förenklingar för småföretagen
            och ytterligare avregleringar för bättre fungerande lönebildning.
          </p>
          <p xml:id="i-DtYp82AYYqEskdsZURqeD3">
            8Sundare konkurrens
          </p>
          <p xml:id="i-8EEA7QGYKF8WiiyCw2Af6S">
            Politiken bör inriktas på att skapa generellt goda villkor för
            företagande. Selektiva stöd bör undvikas. Inom ramen för arbetsmarknadspolitiken
            ges bland annat stöd till tillfälliga anställningar, t.ex. arbetslivsutveckling
            (ALU). När effekterna av att subventionera arbetskraft i en del
            företag granskas närmare visar det sig ofta att reguljära jobb
            går förlorade i konkurrerande företag som inte får del av subventionen.
            I sämsta fall leder stöden till att konkurrerande företag går
            i konkurs. Generellt har de små företagen svårare att hantera
            effekterna av selektiva subventioner. Marknader som domineras
            av ett fåtal stora företag är vanliga i Sverige. Utvecklingen
            mot en allt högre grad av företagskoncentration har pågått under
            flera årtionden. Det är ingen slump, utan en följd av inriktningen
            på den socialdemokratiska näringspolitiken. Den har utformats
            från ett typiskt storföretagarperspektiv. Skattepolitik, kreditpolitik
            och näringspolitik har systematiskt gynnat storföretagen på de
            små och nya företagens bekostnad. Marknader har skapats där småföretag
            har svårt att ta sig in. Inom många branscher motverkas nya företagsetableringar
            av olika slags regleringar och etableringskontroller. För den
            som vill bedriva långväga busstrafik krävs till exempel ett särskilt
            tillstånd. Innan det ges prövas om trafiken skadar redan etablerad
            järnvägstrafik eller kollektivtrafik. Kommunerna har åter givits
            rätten att stoppa lågprisbutiker genom förändringar i plan- och
            bygglagen. Denna typ av regleringar bromsar naturligtvis nyföretagandet.
            En av de åtgärder som snabbt skulle ge en mycket stor mängd nya
            företag är att omvandla offentligt ägda företag till privata och
            att medvetet sträva efter att hitta privata alternativ till idag
            offentligt producerade tjänster. Övergången från offentlig till
            privat drift behöver inte i sig betyda väldigt många fler arbeten.
            Men bara det faktum att vi öppnar helt nya arenor för nyföretagande
            gör att företagandet som livsform kan spridas långt utanför de
            grupper där det idag är etablerat. I en särskild motion har vi
            föreslagit att de kommunala bolagen avvecklas. Många av dessa
            konkurrerar på marknader där det redan finns privata aktörer,
            ofta mindre tjänsteföretag. Många av dessa hör av sig till Konkurrensverket
            och vittnar om det hopplösa i att konkurrera med kommunens solarier,
            gym eller städföretag. Detta är naturligtvis oaccepta- belt. En
            avveckling av de kommunala bolagen, tillsammans med en konsekvent
            konkurrensutsättning av offentligt finansierade verksamheter,
            öppnar stora marknader för nya tjänsteorienterade småföretag.
          </p>
          <p xml:id="i-TuwD5HiWrzNSNuPevqdqpx">
            Mot. 1997/98N306
          </p>
          <p xml:id="i-CT2TKNJB9eYjEU3qwgqxLg">
            14
          </p>
          <pb facs="riksdagen-motions-pdf/data/199798/mot_199798_N_0306/mot_199798_N_0306-0009.pdf"/>
          <p xml:id="i-3AitZLzC7JMoapEHFqnqHm">
            15
          </p>
          <p xml:id="i-4SzQLbDAEMwLSLP7LCF5s2">
            Staten, kommunerna, landstingen och de kommunala bolagen beräknas
            köpa varor för ungefär 280 miljarder kronor per år. Eftersom många
            varu- och tjänstemarknaden domineras av ett fåtal aktörer är det
            viktigt att underlätta för småföretagen att delta i konkurrensen
            om offentliga beställningar. Konkurrensverkets erfarenhet är att
            myndigheterna sällan analyserar förutsättningarna för en effektiv
            anbudskonkurrens. En tendens är att allt fler upphandlingar sker
            i så stora volymer att bara ett fåtal företag har kapacitet att
            klara dem. En lösning kan vara att myndigheterna i högre utsträckning
            delar upp beställningarna i mindre delar för att öka antalet anbudsgivare.
            För närvarande arbetar en statlig utredning med att undersöka
            möjligheterna till en effektivare samordning av de statliga myndigheternas
            uppköp. Det är av stor vikt att en ökad samordning inte begränsar
            konkur- rensen. Folkpartiet anser att Konkurrensverket bör få
            större möjligheter att initiera egna undersökningar och uppföljningar.
            I dag koncentreras arbetet till de anmälningar som kommer in till
            verket och handläggningstiderna blir i vissa fall mycket långa.
            Forskningen kring konkurrensfrågor, t.ex. undersökningar av konkurrensförhållanden
            på svenska marknader och effekter av olika slags regleringar,
            är också av stor vikt för Konkurrensverkets långsiktiga arbete.
            Vår uppfattning är även att konkurrensforskningen bör få ökade
            resurser. I vårt budgetalternativ har vi därför avsatt 4 miljoner
            till Konkurrensverket och 1 miljon till konkurrensforskningen
            utöver regeringens förslag.
          </p>
          <p xml:id="i-Qu2Dn19kuvnu1HmLjhX2e1">
            9Ett företagsklimat i världsklass
          </p>
          <p xml:id="i-7gkJd5jCLVV4stUarPaorh">
            Det finns som vi har visat i denna motion mycket att göra redan
            idag för att skapa ett bättre företagarklimat. Men många åtgärder
            är också av mer långsiktig natur och ofta svåra att beskriva i
            enkla krav. Skall Sverige på lång sikt bli världsledande som företagarnation
            är det en djupgående process som omfattar praktiskt taget alla
            delar av samhälle och politik. I detta avsnitt vill vi dra ut
            några av de linjer som en svensk företagar- och tillväxtpolitik
            bör ölja. Våra mänskliga tillgångar är grunden för tillväxten.
            Allt mer har man kommit att sätta idéerna i centrum för den process
            som skapar ökat välstånd. Det största värdet hos dagens produkter
            utgörs av den kunskap som vi lyckas bygga in. En modern dator
            består av nästan exakt samma material som en tio år gammal: ett
            antal kilo stål, koppar, aluminium, plast, silicon, guld, järnoxid
            med mera. Men genom en något ändrad sammansättning av materialet
            har den nya datorn hundrafalt större kapacitet än den gamla. I
            ett sådant samhälle blir tillvaratagandet av de mänskliga resurserna
            avgörande ör vårt välstånd. Ökad kunskap i alla dess former måste
            vara målet. Kunskap räcker dock inte långt om man inte samtidigt
            odlar ett klimat som ständigt stimulerar till nytänkande och omprövning.
            Den tysta kunskapen måste förvandlas till djärva idéer och nya
            projekt. Att upprätthålla ett sådant klimat blir en viktig uppgift
            för näringspolitiken. Framsynta miljöregler, en
          </p>
          <p xml:id="i-4dQjKoSsT9t3tkoWrkbrLn">
            Mot. 1997/98N306
          </p>
          <pb facs="riksdagen-motions-pdf/data/199798/mot_199798_N_0306/mot_199798_N_0306-0010.pdf"/>
          <p xml:id="i-Ap9tZV7EsjPZ7PJAoXMSuT">
            offensiv offentlig upphandling och en god konkurrens är viktiga
            nycklar ti ett kreativt näringsliv. I en internationaliserad ekonomi
            med globala komponent-, varu- och tjänstemarknader, och snart
            också arbetsmarknad, blir de lokala miljöerna allt viktigare.
            Kreativa näringsmiljöer präglas av stor öppenhet och konkurrens
            samtidigt som idéer och nyheter sprids effektivt mellan ett stort
            antal företag i näraliggande verksamheter. Goda och nära kontakter
            med högre utbildning och forskning är en central del. Under de
            borgerliga regeringsåren gjordes en rad insatser med bland annat
            teknikbrostiftelser och innovationscentrum för att underlätta
            framväxten av livskraftiga företagarmiljöer. Det är viktigt att
            följa upp hur dessa åtgärder fungerar och bygga vidare på de strukturer
            som visar sig lyckade. När långsiktiga investeringar i kunskap
            och idéer är nödvändiga förutsättningar för en hög och uthållig
            tillväxt sätts kapitalmarknaden på prov. Den allt större andelen
            kortsiktigt finanskapital kan komma att kollidera med önskemålen
            om långsiktiga ägarengagemang. Kompetent ägarkapital som kan bidra
            till industriella nybildningar är en viktig nationell eller regional
            resurs. Även i detta perspektiv är det väsentligt att få till
            stånd en väl fungerande privat riskkapitalmarknad med många olika
            placerings- instrument. En stabilare valutamarknad, med Sverige
            som deltagare i EMU, är viktig för att minska den relativa lönsamheten
            av att låta kapitalet vandra runt i spekulationsaffärer. Frånvaron
            av en gemensam valuta är sannolikt det största hindret för mer
            utrikeshandel idag, i synnerhet när det gäller de mindre företagen.
            Småföretagare har svårare att hantera de växelkursrisker som olika
            valutor innebär. Även arbetsmarknaden sätts på nya prov när näringslivets
            villkor förändras. Vi kan redan se hur anställningsformer förändras
            och allt fler tjänster upphandlas utanför företagen. Även om denna
            utveckling är rationell för företagen är den långtifrån okomplicerad
            när det gäller individens trygghet och möjlighet till utveckling.
            Det gäller att inte vara bunden till gamla lösningar utan förutsättningslöst
            granska hur alla människors möjlig- heter kan tas tillvara. Återigen
            står givetvis möjligheterna till utbildning i centrum. Men det
            kommer även att krävas andra åtgärder för att öka arbetstagarnas
            möjligheter att klara sin trygghet även på en mer turbulent arbetsmarknad.
            En framgångsrik ekonomi måste vara en experimentell kunskapssmedja
            där mängder av lösningar kan prövas för att förkastas eller leva
            vidare. Förändringsförmågan blir en nyckelkompetens och den enskilde
            individen kommer sannolikt att få bära en större del av företagens
            risker. Alternativet att vända sig bort från utvecklingen och
            intala sig att allt är som förut leder till stagnation, arbetslöshet
            och utslagning.
          </p>
          <p xml:id="i-Ac6PQ5bzeBG4j8eAciFaKq">
            10Folkpartiets budgetförslag
          </p>
          <p xml:id="i-USh8XavobApN8kaihuPLY4">
            Förutom de budgetförändringar vi nämnt ovan — Folkpartiet anslår
            18 miljoner kronor mer till NUTEK:s s.k. såddfinansiering, 4 miljoner
            mer till Konkurrensverket och 1 miljon mer till konkurrensforskningen
            än i
          </p>
          <p xml:id="i-T36E8FNirdeia9eNeeXqAP">
            Mot. 1997/98N306
          </p>
          <p xml:id="i-UH6E5uLCb5ZErR3xfUhhAD">
            16
          </p>
          <pb facs="riksdagen-motions-pdf/data/199798/mot_199798_N_0306/mot_199798_N_0306-0011.pdf"/>
          <p xml:id="i-QH6tJ7uZh1yk3JL3gPcKGP">
            17
          </p>
          <p xml:id="i-3afTj7bp7QLDBkMqpR8xt4">
            regeringens förslag — vill vi också göra följande förändringar.
            Vi motsätter oss de 25 miljoner som anslås för ”Kostnader för
            omstrukturering av vissa statligt ägda företag m.m.”. Stiftelsen
            Sveriges teknisk-vetenskapliga attachéverksamhet (STATT) har till
            uppgift att bland annat stärka små och medelstora företag genom
            tekniköverföring och kompetenshöjning. Vi motsätter oss den av
            regeringen föreslagna besparingen om 2 miljoner kronor. Eftersom
            vi motsätter oss inrättandet av den nya energimyndigheten överför
            vi 118 miljoner kronor från utgiftsområde 21 Energi till utgiftsområde
            24, NUTEK, där verksamheten enligt vår uppfattning bör ligga.
            Anslagsöverföringen är något mindre än regeringens förslag eftersom
            vi föreslår att energiomställningsprogrammet genomförs i mindre
            forcerad takt.
          </p>
          <p xml:id="i-FeQUxKSG8yaYKzbqSdQ3B4">
            11Hemställan
          </p>
          <p xml:id="i-T3ufVXVB1f3VaF2fHMcd2N">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            behovet av goda, långsiktiga och stabila spelregler för näringslivet,
            2. att riksdagen som sin mening ger regeringen till känna vad
            i motionen anförts om behovet av = förbättrade villkor för småföretagare,
            3. att riksdagen som sin mening ger regeringen till känna vad
            i motionen anförts om förbättrade möjligheter för småföretagen
            att delta vid offentliga upphandlingar,' 4. att riksdagen som
            sin mening ger regeringen till känna vad i
          </p>
          <p xml:id="i-VKzH82GoJ5QV6GEZfrzvpE">
            motionen anförts om rättvisare regler i trygghetssystemen för
            egenföretagare,” 5. att riksdagen med följande förändringar i
            förhållande till regeringens förslag anvisar anslagen under utgiftsområde
            24 Näringsliv enligt uppställning:
          </p>
          <p xml:id="i-8BLMzjAiifaFENVJTECz5T">
            Anslag Regeringens = Anslagsförändring förslag A 7 Kostnader
            för omstrukturering 25 000 -25 000 av vissa statligt ägda företag
            m.m. A 2 Småföretagsutveckling 134 062 +136 000 C 1 Konkurrensverket
            62 106 +4 000 C 2 Konkurrensforskning 3473 +1 000 D 4 Bidrag till
            Stiftelsen Sveriges 29892 +2 000 teknisk-vetenskapliga attachéverksamhet
          </p>
          <p xml:id="i-9Q9rpXBGH22LXQDYxh34wd">
            Summa för utgiftsområdet 2 698 330 +118 000
          </p>
          <p xml:id="i-G7n6Pb2WYZ3PCbV7JphVxE">
            Mot. 1997/98N306
          </p>
          <pb facs="riksdagen-motions-pdf/data/199798/mot_199798_N_0306/mot_199798_N_0306-0012.pdf"/>
          <p xml:id="i-WooXDjbYkiNTW2QuHEztbH" type="date">
            Stockholm den 6 oktober 1997 Christer Eirefelt (fp)
          </p>
          <p xml:id="i-2xe3mz1yjQsk4ZMr8V87bi">
            Eva Flyborg (fp)
          </p>
          <p xml:id="i-NTsu68fEZWsgXSSEYGYjGQ">
            "Yrkande 3 hänvisat till FiU. Yrkande 4 hänvisat till SfU.
          </p>
          <p xml:id="i-2LZmz3XP4YaH8o6kvXJaz9">
            'Gotab, Stockholm 2025
          </p>
          <p xml:id="i-XW3MoCpvWLK6RRoTGnqrMD">
            Torsten Gavelin (fp)
          </p>
          <p xml:id="i-7j55SamNNzoiLQ9P6DMiY3">
            Mot. 1997/98N306
          </p>
          <p xml:id="i-7Dhb1tSmvfT956YkTJgqGh">
            18
          </p>
        </div>
      </div>
    </body>
  </text>
</TEI>
