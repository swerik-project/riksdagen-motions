<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-02338">
  <teiHeader>
    <fileDesc>
      <titleStmt>
        <title>Lagen om läkemedelsutbyte på apotek bör ändras</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2338 av Finn Bengtsson (M)</title>
          <idno type="rdwebb">H2022338</idno>
          <rs type="number">2338</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H2022338/text</ref>
          <ref type="dokument_url_html">http://data.riksdagen.se/dokument/H2022338</ref>
          <ref type="dokumentstatus_url_xml">http://data.riksdagen.se/dokumentstatus/H2022338</ref>
          <ref type="docx">http://data.riksdagen.se/fil/53670947-F7BB-442C-85FD-C8DF2C53D527</ref>
          <ref type="pdf">http://data.riksdagen.se/fil/DA7F602B-9AE5-42A6-B208-48C915A04DFB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9k4snYzqkowXewuZve8h7C" type="signed"/>
        <correspContext corresp="i-9k4snYzqkowXewuZve8h7C">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-WrpmSFWjnLAVrPYWLHkTV6" type="submitted">
          <date when="2014-11-10"/>
          <time when="15:22:56"/>
        </correspAction>
        <correspAction xml:id="i-M79TPwr8Kh5m1wkFS3WQ3W" type="reviewed">
          <date when="2014-11-10"/>
          <time when="18:39:57"/>
        </correspAction>
        <correspAction xml:id="i-8hvVrBNVHoE1G4PWte1Ucj" type="referred">
          <date when="2014-11-12"/>
        </correspAction>
        <correspAction xml:id="i-145Z1QtsYp3GvP8yEjWyBD" type="assigned">
          <date when="2016-10-04"/>
          <time when="23:22:09"/>
        </correspAction>
        <correspContext corresp="i-145Z1QtsYp3GvP8yEjWyBD">
          <ref type="assignedTo">Socialutskottet</ref>
        </correspContext>
        <correspAction xml:id="i-BtCP2q9EREEKtNM7mB36Gd" type="behandlas_i"/>
        <correspContext corresp="i-BtCP2q9EREEKtNM7mB36Gd">
          <ref type="uppgift">2014/15:SoU9</ref>
          <ref type="ref_dok_id">H201SoU9</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU9</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8Kh3pvbYvcsVCKJUstk2rQ" type="motHeader">
        <div xml:id="i-KDKDrbTPnepxF2gqWfdjiw" type="motTitle">
          Motion till riksdagen 2014/15:2338 av Finn Bengtsson (M) Lagen
          om läkemedelsutbyte på apotek bör ändras
        </div>
      </div>
      <div xml:id="i-7YXcqWPtiTM8TqnGTzEZDm" type="motBody">
        <div xml:id="i-Eoevd2Egs11gkXQSMb375h" type="motProposal" subtype="förslag">
          <head xml:id="i-CURZDySDdgRkFkpaN5vAtm">
            Förslag till riksdagsbeslut
          </head>
          <list xml:id="i-EfTajBsj4zW9ADHy4c6a9B" style="ol">
            <item xml:id="i-Hox7sgAXEJwKL5JqrHaxiE">
              Riksdagen tillkännager för regeringen som sin mening vad som
              anförs i motionen om en översyn av lagen om läkemedelsutbyte på
              apotek.
            </item>
          </list>
        </div>
        <div xml:id="i-QWbJYWvxTCqtzX9BxuEWzy" type="motContent">
          <head xml:id="i-UQXJLiwk8MT5DPrAMNKisH" type="h1">
            Motivering
          </head>
          <p xml:id="i-LQAAvk2xRbkBTzXohzxGJf">
            Alliansregeringen hade som ett vallöfte inför valet 2006 lovat
            svenska folket att bryta monopolställningen för staten att genom
            Apoteket AB vara den enda funktionen för att leverera läkemedel
            till människor i vårt land. Detta var ett rimligt vallöfte, inte
            minst med tanke på att de enda läkemedelsdistributionsmonopolen
            stod att finna i några ytterst få totalitära samhällen i världen
            såsom Nordkorea och Kuba.
          </p>
          <p xml:id="i-LqDySmLxMTtrN19EwE31w1">
            Reformen med en avreglering av apoteksmonopolet genomfördes enligt
            vallöfte efter alliansregeringens tillträde med stora positiva
            effekter av ett kraftigt ökat antal apotek runt om i landet. Tillgången
            för behövande av läkemedel ökade således dramatiskt för de patienter
            som tidigare hade att förhålla sig till såväl betydligt färre
            apotek som mycket begränsade öppettider.
          </p>
          <p xml:id="i-KtsfMKKTAdmXkdw5qkHvwi">
            Under senare tid har dock ett problem uppmärksammats som felaktigt
            av oppositionen och medier påstås bero på den nödvändiga omregleringen
            av apotekets tidigare monopolställning. Detta härrör från det
            faktum att de nya apoteken i samband med omregleringen krävdes
            på att kunna tillhandahålla alla receptbelagda läkemedel inom
            24 timmar till behövande patienter. Det visar sig nu att detta
            krav är svårt att tillmötesgå, och då kritiseras omregleringsreformen
            men inte det sakförhållande som medför denna situation och som
            inte på något sätt har med den nödvändiga omregleringen att göra.
            Utbyte av ”likvärdiga” läkemedel som trots allt inte är ”lika”
            kan medföra många negativa konsekvenser ur patientsynpunkt, samtidigt
            som dagens krav på utbyte varje månad av den för dagen billigaste
            kopian är en praktisk omöjlighet för vilket apotekssystem som
            helst, monopolistiskt eller bättre kund- och marknadsanpassat.
          </p>
          <p xml:id="i-B6LYDNJLbFrJQFGYnaDxD6">
            Med motiven nedan vill jag därför uppmärksamma regeringen på
            möjligheten att i en översyn söka lösningar till hur apoteken
            på den omreglerade marknaden kan möta behovet av snabb tillgänglighet
            till de läkemedel som människor behöver.
          </p>
          <head xml:id="i-AsTNr7abqBnkm3BY7jeAii" type="h1">
            Allmänt om generika som olöst medicinskt problem idag
          </head>
          <p xml:id="i-JV7wf32bQUYvV8z5YxW8G3">
            Läkemedel för våra folksjukdomar brukar vanligen bestå av en
            handfull eller fler sådana konkurrerande produkter, vilket innebär
            att om ett recept hämtas ut löpande var tredje månad och som är
            vanligt vid kronisk sjukdom kan en patient i sitt hem samtidigt
            ha en rad olika produkter med olika namn och utseende att hålla
            reda på. I det fall man dessutom har flera olika typer av läkemedel
            kan antalet olika likvärdiga produkter i medicinskåpet öka exponentiellt.
            Det är då inte förvånande att förväxlingar vid den dagliga medicineringen
            lätt kan ske i hemmet, och särskilt hos äldre som både har fler
            antal mediciner och kanske något svårare att hålla reda på denna
            komplexa ordning i badrumsskåpet. Risken för ett flertal negativa,
            t.o.m. allvarliga sådana, medicinska konsekvenser av detta kan
            inte uteslutas. Snarare är medicinska komplikationer rimliga att
            anta trots att ingen egentlig dokumentation kring problemet finns
            att tillgå även om generikautbyte pågått under lång tid och fortsätter
            i vårt land.
          </p>
          <p xml:id="i-HFuVnt2irUTVYRovq3JSgc">
            En annan medicinsk konsekvens av generikautbyte som inte studerats
            är den potentiella kliniska skillnaden av ständiga byten över
            tid vid långtidsbehandling mellan likvärdigt och likadant läkemedel.
            Enligt gällande godtyckliga regelverk stipuleras att varje kopia,
            med originalläkemedlet som vetenskaplig referens, för att godkännas
            för allmän förskrivning av Läkemedelsverket (LMV) ska innehålla
            minst 80 % och inte mer än 120 % av originalets mängd i kopieprodukten.
            Detta godtycke i oprecis mängd av vanligen potenta läkemedel kan
            i ett extremt fall alltså innebära att patienten vid en expediering
            får ut en dos som vid nästa expediering är 40 % lägre, eller 40
            % högre! Detta innebär åtminstone i teorin att en patient som
            vid den ursprungliga expedieringen får en kliniskt optimal (=
            rätt balans mellan effekt och biverkningar) dos, vid nästa expediering
            i det förra fallet får en för låg dos som kan leda till behandlingssvikt
            av sjukdomen och i det senare fallet får en för hög dos som kan
            leda till förgiftning. Givet dessa mycket möjligt omfattande negativa
            medicinska konsekvenser med ordning, eller oordning, med dagens
            generikautbyte parat med de övriga outforskade negativa konsekvenserna
            enligt ovan bör en genomgripande översyn ske av såväl myndigheternas
            roll som lagstiftningen på området. Den myndighet som beslutar
            om prissättning för full subvention enligt läkemedelsförordningen
            för gällande ”billigaste” produkt, vanligen enligt den troligen
            alltför samhällsekonomiska förenklade principen ”öre per tablett”
            som gäller idag, är Tandvårds- och läkemedelsförmånsverket (TLV).
          </p>
          <p xml:id="i-5Fdv7s5YkogsfdoPGbx3TR">
            Regeringen har i juni 2011 lämnat direktiv till en utredning
            som bland annat ska se över hur prissättningen av originalläkemedel
            utan generisk konkurrens kan utvecklas och förbättras. I beskrivningen
            av den nationella läkemedelsstrategins insatsområden nämns att
            regeringen avser att återkomma med tilläggsdirektiv som närmare
            i detalj belyser frågorna kring läkemedelsprissättning (sidan
            11).
          </p>
          <head xml:id="i-QbqKGgkCFayCnsKcFwJrhe" type="h1">
            Specifikt om generikautbyte som problem i dagens apoteksmarknad
          </head>
          <p xml:id="i-GTo94MRWvey1J8HvjdmKUE">
            Utan tvivel har, som ovan angivits, omregleringen av apoteksmarknaden
            lett till många positiva effekter för patienterna. Men det finns
            en förbistring i den allmänna debatten som borde kunna lösas om
            hur regelverket för snabb och säker tillgänglighet till viktiga
            och receptbelagda läkemedel bör kunna förbättras. För de stora
            folksjukdomarnas läkemedel betraktar TLV varje månad vem av konkurrenterna
            som är billigast per tablett, och detta leder sedan till beslut
            om att den ”vinnande” produkten får 100 % av marknaden enligt
            läkemedelssubventionen. Detta innebär för varje apotek, statligt
            liksom privat, att man raskt måste förhålla sig till lagerhållningen
            av dessa produkter för att den enskilde patienten, som oftast
            ovetande om den medicinska risken (enligt ovan) om motivet för
            att byta läkemedel, måste framförskaffa den produkt som, kanske,
            inte ens betjänar patientens hälsa. Det finns ingen samhällsekonomisk
            eller hälsoekonomisk kalkyl inom TLV över vad detta utbyte kan
            förorsaka i förhållande till patientsäkerheten.
          </p>
          <p xml:id="i-6Mxg8ksLdxF8C8xFu3rGyB">
            Vidare bör noteras att per idag, givet den generikautbyteslagstiftning
            vi har, utses över 1 000 läkemedel till utbytesgrupper bara får
            sälja den som är billigast ”per tablett” på marknaden. Nu fattar
            TLV varje månad beslut utifrån denna pinsamma samhällsekonomiska
            princip om byte från ett till ett annat kopiepreparat utifrån
            deras aktuella prisbild på sina tablettkostnader, helt oavsett
            vilken faktiskt kvalitet eller kompetens man har om produkten
            ifråga. Om då endast två (!!) leverantörer av läkemedel till detaljisterna
            (dvs. apoteken) inte förmår att hantera detta än att på annat
            sätt tillmötesgå TLV:s mindre medicinskt grundade beslut på raskt
            byte av ”månadens läkemedel”, blir naturligtvis slutansvarigt
            apotek, offentligt ägt eller privat, försatt i problemet att de
            varken får leverans i tid av läkemedelsleverantören eller att
            de, rimligen, kan lagerhålla ett stort antal produkter där det
            finns sista förbrukningsdatum men samtidigt är utanför deras kontroll
            att på ett vettigt och för företagets ekonomi liksom för patienternas
            säkerhet går att hantera med dagens ordning.
          </p>
          <p xml:id="i-9VmqV1FfBQ9xP2Zfiga1ZR">
            Jag föreslår därför att regeringen överväger att se över det
            generikautbyte av läkemedel som idag föregår, med de problem och
            brister som denna motion anför, och att detta ges regeringen tillkänna.
          </p>
        </div>
        <div xml:id="i-UcWCsRnG2NpkZZivHVaje3" type="signatureBlock">
          <list xml:id="i-Gaa9ihpFKy7FCxJuUCySyD">
            <item xml:id="i-9CLXgGDvwikNVrmdiU8eMX" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
