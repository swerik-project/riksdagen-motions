<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__ak__155/mot_1945__ak__155-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 155. 9
          </p>
          <p>
            Nr 155.
          </p>
          <p>
            Av herr Edberg, angående elektrifiering av avlägset liggande
            skogsbygder.
          </p>
          <p>
            Avfolkningen av landsbygden beror på många olika orsaker. Den
            vik- tigaste är givetvis jordbrukets sämre ekonomiska betingelser
            men även bristen på landsbygden av sådana bekvämligheter, som
            stå stadsbefolk- ningen till buds, torde spela en framträdande
            roll. I skogsbyar och andra mera avsides liggande bygder har flykten
            till städerna tagit mycket stor omfattning, varför det är nödvändigt,
            att något göres för att få särskilt ungdomen att stanna kvar,
            då den så väl behövs för det produktiva arbetet. Skogsbygderna
            sakna merendels elektrisk kraft, vilket bero därpå, att befolkningen
            icke har ekonomisk förmåga att bekosta framdragande av ledningar
            dit. Vad beträffar dessa skogsbygder, särskilt i Norrland, så
            äges skogarna i regel av trävarubolagen. Dessa bolag förfoga över
            skogsmarker på tusentals, ja tiotusentals hektar kring de olika
            byarna. På dessa skogar ha averkats miljontals med timmerstockar,
            som givit miljonvärden i pengar. Bolagen ha i stor utsträckning
            lyckats inköpa dessa skogar från de självägande bönderna för mycket
            ringa belopp, därför att dessa icke förstodo att uppskatta framtidsvärdet
            av skogs- markerna. Skogsmarker, som nu äro värda miljonbelopp,
            ha inköpts för kanske några hundra eller i bästa fall några tusen
            kronor. Skogsmar- kerna ha således representerat ett mycket ringa
            inköpsvärde för bolagen. Befolkningen i skogsbyarna ha sedan levat
            som arrendatorer under be- lagen och fått nöja sig med mycket
            små inkomster. De ha således icke haft möjlighet att bekosta elektrifiering
            av sina bygder. På grund av de senaste årens lagstiftning ha dessa
            arrendatorer beretts möjlighet att friköpa sina gårdar, men de,
            som så gjort, ha ofta kommit i ett ännu sämre ekonomiskt läge,
            än när de voro arrendatorer under bolagen. Den stödskog, som enligt
            lag skulle tilldelas deras jordbruk, har varit för liten för att
            nämnvärt förbättra deras ekonomiska betingelser. I vissa fall
            har den till och med varit så liten, att de saknat tilräcklig
            tillgång på hus- behovsvirke och ved för eget behov. Men genom
            friköpen ha skogsbolagen blivit befriade från ansvaret för skogsbygdernas
            folk. Genom avsaknaden av elektrisk kraft och lyse få skogsbygdernas
            folk och däribland även bolagens tjänstemän nöja sig med karbidlampor
            nu under krisen, vatten måste alltjämt liksom i fars och farfars
            tid häm-
          </p>
          <p>
            Bihang till riksdagens protokoll 1945. 4 saml. Nr 151—156.
          </p>
          <pb facs="riksdagen-motions-pdf/data/1945/mot_1945__ak__155/mot_1945__ak__155-002.pdf"/>
          <p>
            10 Motioner i Andra kammaren, nr 155.
          </p>
          <p>
            tas från brunnarna och vedsågen dras för hand. Ofta går en stor
            kraft- ledning i närheten av byn ned till städer och industriorter,
            vilka led- ningar byggts med statens medel. Skogsbygdens folk
            ha således fått bi- draga till dessa ledningar men ha inte fått
            förmånen att använda den kraft, som finnes i dem. Resultatet blir
            att folket flyttar bort från dessa skogsbygder. Detta är inte
            bara till nackdel för bolagen själva, som behöva arbets- kraft
            i sina skogar, utan även för hela landet. Man kan gott säga, att
            det är en riksolycka, att folket överger det produktiva arbetet
            på lands- bygden. Enligt min mening är det av intresse för både
            bolagen och det allmänna att skapa trevnad och trivsel för dessa
            avlägset liggande skogs- bygders befolkning. Det borde härvidlag
            vara en plikt för de stora trä- varubolagen att ekonomiskt bidraga.
            Bolag, som äger en viss större areal — exempelvis 2 000 hektar
            eller mera — borde kunna åläggas att framdraga elektriska ledningar
            till de byar och gårdar, som ligga inom eller: i närheten av deras
            marker. För bolag med mindre skogsarealer, eller där kostnaderna
            bli särskilt stora, borde staten bidraga med visst belopp. En
            utredning av denna fråga borde snarast möjligt komma till stånd.
            När kriget tar slut och materiel för elektrifiering står att erhålla
            i större omfattning än nu samt arbetslöshet kanske råder borde
            det vara lämp- ligt att sätta i gång arbetet. Med anledning av
            vad jag här ovan framhållit hemställer jag,
          </p>
          <p>
            att riksdagen i skrivelse till Kungl. Maj:t måtte begära utredning
            av frågan om avlägset liggande skogsbygders elektrifiering och
            att Kungl. Maj:t för nästa års riksdag ville framlägga de förslag,
            vartill utredningen kan för- anleda.
          </p>
          <p>
            Stockholm den 20 januari 1945. P. J. Edberg.
          </p>
        </div>
      </div>
    </body>
  </text>
</TEI>
