<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-AU-00068">
  <teiHeader>
    <fileDesc>
      <titleStmt>
        <title>En starkare och modernare arbetsrätt</title>
        <author corresp="i-TxLwXp3MJemR8iGdYER2aZ">av Ali Esbati m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:68 av Ali Esbati m.fl. (V)</title>
          <idno type="rdwebb">H20268</idno>
          <rs type="number">68</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H20268/text</ref>
          <ref type="dokument_url_html">http://data.riksdagen.se/dokument/H20268</ref>
          <ref type="dokumentstatus_url_xml">http://data.riksdagen.se/dokumentstatus/H20268</ref>
          <ref type="docx">http://data.riksdagen.se/fil/DA8FCA5B-C780-4D5F-A540-F79D2984FC21</ref>
          <ref type="pdf">http://data.riksdagen.se/fil/AA5C9B00-A134-4887-8F96-051E50102AD9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BQtrcYfF5cgV8QrJde8YuH" type="signed"/>
        <correspContext corresp="i-BQtrcYfF5cgV8QrJde8YuH">
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction type="submitted" xml:id="i-VZkhaqcsu6RiG1uBj5TXS">
          <date when="2014-10-22"/>
          <time when="10:42:40"/>
        </correspAction>
        <correspAction type="referred" xml:id="i-E6BM9D2VNaYm3tCHRwxVnv">
          <date when="2014-11-12"/>
        </correspAction>
        <correspAction type="assigned" xml:id="i-JBgbRrhgigYrBaAJUigXy">
          <date when="2016-07-08"/>
          <time when="10:29:23"/>
        </correspAction>
        <correspContext corresp="i-JBgbRrhgigYrBaAJUigXy">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-EqfYULy3UpXiFyJUwgP2Ga"/>
        <correspContext corresp="i-EqfYULy3UpXiFyJUwgP2Ga">
          <ref type="uppgift">2014/15:AU4</ref>
          <ref type="ref_dok_id">H201AU4</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">AU4</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:68 av Ali Esbati m.fl. (V) En starkare och modernare arbetsrätt</div>
      </div>
      <div type="motBody">
        <div type="TOC" xml:id="i-NFfs2B7MuCgX37X3tYAPGx">
          <head xml:id="i-17pQPqaNGguhQXWNFcLQi3">
            1Innehållsförteckning
          </head>
          <list>
            <item style="indent-level: 1">
              2Förslag till riksdagsbeslut
            </item>
            <item style="indent-level: 1">
              3Trygghet i anställningen ger en bättre arbetsmarknad för alla
            </item>
            <item style="indent-level: 1">
              4Minska de otrygga anställningarna
            </item>
            <item style="indent-level: 2">
              4.1Objektiva skäl för alla visstidsanställningar
            </item>
            <item style="indent-level: 2">
              4.2Inför en tydlig maximigräns för tidsbegränsad anställning
            </item>
            <item style="indent-level: 2">
              4.3Företrädesrätt till återanställning
            </item>
            <item style="indent-level: 2">
              4.4Tydligare personsamband vid vikariat
            </item>
            <item style="indent-level: 1">
              5Ta bort tvåpersonsundantaget
            </item>
            <item style="indent-level: 1">
              6Stärkt reglering vid in- och uthyrning av arbetstagare
            </item>
            <item style="indent-level: 2">
              6.1Permanenta behov ska inte tillgodoses genom inhyrning
            </item>
            <item style="indent-level: 1">
              7Stärkt anställningsskydd vid upphandlingar
            </item>
          </list>
        </div>
        <div type="motProposal" subtype="förslag">
          <head xml:id="i-GtU9xHX97tShFBGd5tgkiN">
            2 Förslag till riksdagsbeslut
          </head>
          <list style="ol">
            <item xml:id="i-FXSDKvfy6zaFktA7M7hJj2">
              Riksdagen tillkännager för regeringen som sin mening vad som
              anförs i motionen om att lagen (1982:80) om anställningsskydd
              bör ändras så att allmän visstidsanställning utgår och det i stället
              införs objektiva kriterier för när det är tillåtet med visstidsanställningar.
            </item>
            <item xml:id="i-L2XaXTu6oRi2RqMTv2DpYF">
              Riksdagen tillkännager för regeringen som sin mening vad som
              anförs i motionen om att det ska införas en övre tidsgräns om
              maximalt 24 månader under de senaste 5 åren för hur länge någon
              kan vara tidsbegränsat anställd, oavsett anställningsform, hos
              samma arbetsgivare innan anställningen övergår i en tillsvidareanställning.
            </item>
            <item xml:id="i-RGdQq4Nta9egRZ5isRyBm9">
              Riksdagen tillkännager för regeringen som sin mening vad som
              anförs i motionen om att kvalifikationstiden för företrädesrätt
              till återanställning bör kortas och inträda efter sammanlagt 6
              månaders anställning under de senaste 2 åren och att tiden under
              vilken företrädesrätten gäller bör förlängas till 12 månader efter
              anställningens upphörande.
            </item>
            <item xml:id="i-4bymepwnjQq8ceLgrWT4is">
              Riksdagen tillkännager för regeringen som sin mening vad som
              anförs i motionen om att regelverket kring vikariat bör förtydligas
              i syfte att förhindra missbruk av anställningsformen.
            </item>
            <item xml:id="i-GuZUbbu6BQLX6RxvuHZLpR">
              Riksdagen tillkännager för regeringen som sin mening vad som
              anförs i motionen om att rätten för arbetsgivare i företag med
              högst tio anställda att ensidigt undanta två personer från turordningen
              ska tas bort ur 22 § lagen om anställningsskydd (LAS).
            </item>
            <item xml:id="i-4MvJZL3j7JQksB6SQqGAZt">
              Riksdagen tillkännager för regeringen som sin mening vad som
              anförs i motionen om att Sverige bör verka för en ändring av EU:s
              bemanningsdirektiv så att medlemsstaterna själva kan besluta huruvida
              bemanningsföretag ska vara tillåtna på den egna arbetsmarknaden.
            </item>
            <item xml:id="i-8nVfdNaVM5c9tvuaKqQoxo">
              Riksdagen tillkännager för regeringen som sin mening vad som
              anförs i motionen om att det bör göras ett lagtillägg om att det
              inte är tillåtet att använda inhyrning för att tillgodose permanenta
              arbetskraftsbehov.
            </item>
            <item xml:id="i-SF4CBF7QakdeRFoMKD7zce">
              Riksdagen tillkännager för regeringen som sin mening vad som
              anförs i motionen om att den arbetsrättsliga lagstiftningen, LAS
              och medbestämmandelagen (MBL), samt lagen om offentlig upphandling
              bör skrivas om, så att anställda skyddas mot godtyckliga uppsägningar
              vid byte av entreprenör i samband med upphandlingar.
            </item>
          </list>
        </div>
        <div type="motContent">
          <head type="h1" xml:id="i-2kU5BT8u1yFuQvoD5zBnE3">
            3 Trygghet i anställningen ger en bättre arbetsmarknad för alla
          </head>
          <p xml:id="i-A6FBiePz6mEwjXuA6vGaje">
            Full sysselsättning är det viktigaste målet med Vänsterpartiets
            ekonomiska politik. Alla människor som kan och vill jobba ska
            ha rätt till ett arbete, men inte till vilket pris som helst.
            Goda arbetsvillkor, inflytande och utvecklingsmöjligheter på jobbet
            är en förutsättning för att människor ska må bra och samhället
            utvecklas.
          </p>
          <p xml:id="i-XTp8PD6NB2aQycqHH4qXpY">
            Vi ser med stor oro hur arbetsvillkoren blivit tuffare och arbetslivet
            otryggare under en lång period. Nedskärningar och slimmade organisationer
            har gjort att stress och annan psykisk ohälsa blivit den vanligaste
            orsaken till sjukskrivningar. Anställningstryggheten har också
            urholkats under en lång period, vilket ytterligare bidrar till
            stress och osäkerhet.
          </p>
          <p xml:id="i-WYd7LkBjftwXHAqr9qHyWJ">
            Sverige har i dag en arbetsmarknad som präglas av ett extremt
            liberalt regelverk för tidsbegränsade anställningar, inhyrning
            från bemanningsföretag och låglönekonkurrens från andra EU-länder.
            Samtidigt hotar privatiseringar och upphandlingar av allt fler
            offentliga verksamheter anställningstryggheten i jobb som tidigare
            betraktades som relativt trygga. Tendensen är att arbetskraften
            blir alltmer uppdelad i en väletablerad kärna med relativt trygga
            arbetsvillkor och en växande grupp som saknar anställningstrygghet
            och har små möjligheter att hävda sina rättigheter i arbetslivet.
            Därtill växer en gråsvart sektor sig allt större där migrantarbetare,
            papperslösa och andra utsatta personer jobbar för löner och villkor
            långt sämre än vad som regleras i lagar och kollektivavtal. Villkoren
            ser väldigt olika ut beroende på vem du är och vad du arbetar
            med. Samtidigt befinner sig alla på samma arbetsmarknad.
          </p>
          <p xml:id="i-L23z2r5sBCyKNrZmNgYaiA">
            Den ökande uppsplittringen av löntagarna i fastanställda, visstidsanställda,
            inhyrda, utstationerade, uppdragstagare osv. försvårar den fackliga
            organiseringen. Arbetsplatser där människor är rädda att bli av
            med jobbet blir tysta arbetsplatser. Sämre anställningstrygghet
            och arbetsvillkor för vissa grupper påverkar därmed i förlängningen
            allas utsikter till goda arbetsvillkor. En förbättrad anställningstrygghet
            är därför bra för hela arbetsmarknaden.
          </p>
          <head type="h1" xml:id="i-KRaBtgJusNhKcRQNDNk49F">
            4 Minska de otrygga anställningarna
          </head>
          <p xml:id="i-Gp7NaYX9LsojSjc2emcJct">
            Tidsbegränsade anställningar fyller en viktig funktion på arbetsmarknaden.
            Det måste gå att ta in vikarier när anställda är föräldralediga
            eller sjuka, och det måste gå att anställa extrapersonal vid tillfälliga
            arbetsanhopningar eller när det behövs specifik kunskap under
            begränsad tid.
          </p>
          <p xml:id="i-HpVbRxLtdLR4tBTxKymWTS">
            Problemet är att allt fler arbetsgivare systematiskt använder
            tidsbegränsade anställningar för att täcka permanenta arbetskraftsbehov,
            därför att det är bekvämt att ha en flexibel personalstyrka.
          </p>
          <p xml:id="i-8F4Tk7Y36Myqmx5wvoE4Wg">
            De tidsbegränsade anställningarna har ökat trendmässigt de senaste
            trettio åren, men fördelar sig väldigt ojämnt över arbetsmarknaden.
            Det är nästan dubbelt så vanligt med tidsbegränsade anställningar
            i arbetaryrken som i tjänstemannayrken. Fler kvinnor än män har
            tidsbegränsade anställningar, och allra vanligast är dessa anställningar
            bland unga. I åldersgruppen 16–24 år har fler än hälften av dem
            som jobbar en tidsbegränsad anställning. I åldersgruppen 25–29
            år har var fjärde ett tidsbegränsat jobb. Tillfälliga jobb är
            alltså inte "bara" ett ungdomsfenomen på den svenska arbetsmarknaden.
          </p>
          <p xml:id="i-3bLzsEVVdiuFHkdgZiVjRY">
            I vissa branscher är tidsbegränsade anställningar snarare regel
            än undantag; det gäller framför allt i kvinnodominerade arbetaryrken
            inom vård och omsorg, handel samt hotell- och restaurangbranschen.
            Här är den vanligaste formen av tidsbegränsad anställning timvikariat
            eller behovsanställning utan garanterad arbetstid. Men det finns
            även tjänstemannayrken där tillfälliga anställningar är ett stort
            problem, exempelvis gäller det journalister och universitetslärare.
          </p>
          <p xml:id="i-GvotUyP5YykRGGNxwCDHfF">
            Att vara anställd på tillfälliga kontrakt innebär stora nackdelar.
            Livet går inte att planera, ekonomin är osäker och på arbetsplatsen
            befinner man sig i ständigt underläge. Det är svårare att engagera
            sig fackligt och säga ifrån om orättvisor och problem på jobbet.
            Tillfälligt anställda erbjuds också mindre kompetensutveckling
            och har sämre löneutveckling. Att inte ha en fast anställning
            gör det svårt att teckna ett hyreskontrakt eller låna pengar till
            en bostad. Otrygga anställningar är en stor källa till stress
            och oro framför allt bland unga. Forskningsstudier visar tydliga
            kopplingar mellan psykisk ohälsa och otrygga anställningar.
          </p>
          <p xml:id="i-TVbhnzy3Pt5ohE3tqkuudA">
            När antalet visstidsanställningar blir för många påverkar det
            även de fast anställdas arbetsvillkor negativt. En undersökning
            som Handelsanställdas förbund har gjort bland butiks- och lageranställda
            visar att fast anställd personal på arbetsplatser där det finns
            många visstidsanställda mår sämre och känner sig mer stressade
            än andra. Bemanningen är ofta lägre på dessa arbetsplatser, och
            de fast anställda får dra ett tyngre lass och ständigt lära upp
            nya kollegor.
          </p>
          <p xml:id="i-4mSrcREbwKBX6Zxmcdr76F">
            Det finns alltså mycket att vinna för alla arbetstagare på att
            de tillfälliga anställningarna begränsas. Vänsterpartiet föreslår
            därför ett antal regeländringar i syfte att minska de otrygga
            anställningarna och stärka den enskildes rätt till anställningstrygghet.
          </p>
          <head type="h2" xml:id="i-BQogyq7HSFyRUUWcdRy1ty">
            4.1 Objektiva skäl för alla visstidsanställningar
          </head>
          <p xml:id="i-NAoyTTiDfZMLTVuxctwUjp">
            Vänsterpartiet anser att tillsvidareanställning ska vara norm
            på arbetsmarknaden och att tidsbegränsade anställningar bara ska
            få användas när det finns objektiva skäl för det. Så är det inte
            i dag.
          </p>
          <p xml:id="i-Qu2jPGnHF1iwgUjPssCbfD">
            För att anställa någon på ett vikariat krävs att en anställd
            är frånvarande och tillfälligt behöver ersättas. Men för att erbjuda
            någon en allmän visstidsanställning enligt § 5 i LAS finns inga
            sådana kriterier alls. Det står arbetsgivaren fritt att välja
            en tidsbegränsad anställning utan att motivera det. Därmed kan
            det inte sägas att tillsvidareanställning längre är norm i den
            svenska arbetsrättslagstiftningen.
          </p>
          <p xml:id="i-5sq9LqHw2earmjZRxNwNY7">
            LAS bör därför ändras så att allmän visstidsanställning utgår
            och det i stället införs objektiva kriterier för när det är tillåtet
            med visstidsanställningar. Lagen bör i denna del även fortsättningsvis
            vara semidispositiv. Det innebär att arbetsmarknadens parter i
            centrala kollektivavtal kan komma överens om de anställningsformer
            som är lämpliga inom respektive bransch.
          </p>
          <p xml:id="i-Avqx2djHpBJnQYvdAHyC4x">
            Lagen (1982:80) om anställningsskydd bör ändras så att allmän
            visstidsanställning utgår och det i stället införs objektiva kriterier
            för när det är tillåtet med visstidsanställningar. Detta bör riksdagen
            som sin mening ge regeringen till känna.
          </p>
          <head type="h2" xml:id="i-D5Kwt2CwTENexgvfz7Njm9">
            4.2 Inför en tydlig maximigräns för tidsbegränsad anställning
          </head>
          <p xml:id="i-RYY8Q4CFMqD476oMzeV3W">
            Det ska inte vara möjligt att stapla olika visstidsanställningar
            hos samma arbetsgivare ovanpå varandra under alltför lång tid.
            Den lagstiftning som gäller i dag innebär att en arbetsgivare
            kan ha en person anställd på olika tillfälliga kontrakt i upp
            till fyra år inom en femårsperiod utan att erbjuda en tillsvidareanställning.
            Utöver det går det att använda sig av säsongsanställning och provanställning.
            I praktiken kan en person i dag vara anställd på olika tidsbegränsade
            kontrakt i all oändlighet hos samma arbetsgivare.
          </p>
          <p xml:id="i-84c6uwtmTM5YjSUBqMBSNN">
            Det är inte acceptabelt att anställningstryggheten går att kringgå
            på det här sättet. Den svenska lagstiftningen strider också mot
            EU:s visstidsdirektiv. Efter en anmälan från TCO har EU-kommissionen
            i en formell underrättelse påtalat att de svenska reglerna inte
            är förenliga med EU-rätten och uppmanat regeringen att ändra dem.
          </p>
          <p xml:id="i-Gr99yWJZ2QHb4QMs4TZ3bR">
            Den svenska staten riskerar att dras inför EU-domstolen om problemet
            inte åtgärdas. Regeringen Reinfeldt förhalade länge frågan och
            menade att de svenska reglerna duger och att de bara behöver förtydligas.
            För att undvika att dras inför domstol har Arbetsmarknadsdepartementet
            utarbetat ett halvhjärtat förslag till förändring. Förslaget har
            fått svidande kritik för att vara otydligt och otillräckligt,
            samtidigt som det öppnar för nya former av missbruk. Det är nödvändigt
            med krafttag på detta område.
          </p>
          <p xml:id="i-UoUBEKYoQMUDDYdZDBgDtr">
            Vänsterpartiet anser att det behövs en avsevärd skärpning av
            reglerna mot missbruk av upprepade tidsbegränsade anställningar.
            Reglerna ska vara enkla att förstå och tillämpa.
          </p>
          <p xml:id="i-GLEvFgL7gzxj36eV7NqA5o">
            Det bör införas en övre tidsgräns om maximalt 24 månader under
            de senaste fem åren för hur länge någon kan vara tidsbegränsat
            anställd, oavsett anställningsform, hos samma arbetsgivare innan
            anställningen övergår i en tillsvidareanställning. Detta bör riksdagen
            som sin mening ge regeringen till känna.
          </p>
          <head type="h2" xml:id="i-GW4eYVRzycPjmVJKugi3nz">
            4.3 Företrädesrätt till återanställning
          </head>
          <p xml:id="i-YAV9oEpbQNFzsXJVD2Mf3Q">
            Företrädesrätt till återanställning innebär att anställda som
            blir uppsagda p.g.a. arbetsbrist och visstidsanställda som inte
            får fortsatt anställning, har rätt till återanställning om den
            tidigare arbetsgivaren behöver anställa. Förutsättningar för att
            företrädesrätten ska gälla är att anställningen har varat en viss
            tid och att personen i fråga har tillräckliga kvalifikationer
            för det aktuella arbetet. Denna regel är viktig för att upprätthålla
            tillsvidareanställningen som norm. Utan företrädesrätt till återanställning
            förlorar också turordningsreglerna vid uppsägning sin funktion.
            Arbetsgivaren definierar med nuvarande praxis när arbetsbrist
            föreligger och därmed också grund för uppsägning. Företrädesrätten
            till återanställning motverkar att oseriösa arbetsgivare godtyckligt
            säger upp personal enbart för att kunna ersätta dem med andra.
          </p>
          <p xml:id="i-7sx1J97bwfNr9ZAENEh6SV">
            Kvalifikationstiden för företrädesrätt till återanställning har
            förlängts. I dag krävs sammanlagt tolv månaders anställning under
            de senaste tre åren. Givet de allt fler korta visstidsanställningar
            som framför allt unga hänvisas till innebär denna tidsgräns att
            stora grupper ställs utanför det skydd som företrädesrätt till
            återanställning medför. Företrädesrätten gäller i dag under nio
            månader efter anställningens upphörande. Det är för kort tid.
            Om företrädesrätten ska ge ett tillräckligt skydd mot godtyckliga
            uppsägningar måste den förlängas. Redan i dag finns ett stort
            antal personer som permanent blir hänvisade till att varva tillfälliga
            anställningar med arbetslöshet. Om inget görs för att stärka återanställningsrätten
            riskerar den skaran att växa än mer framöver.
          </p>
          <p xml:id="i-4vRFXPcxKF1qZm4Guaehzi">
            Mot bakgrund av det som anförts bör kvalifikationstiden för företrädesrätt
            till återanställning kortas och inträda efter sammanlagt sex månaders
            anställning under de senaste två åren och tiden under vilken företrädesrätten
            till återanställning gäller förlängas till 12 månader efter anställningens
            upphörande. Detta bör riksdagen som sin mening ge regeringen till
            känna.
          </p>
          <head type="h2" xml:id="i-EohNff6Ck1udQwz2K1nY9d">
            4.4 Tydligare personsamband vid vikariat
          </head>
          <p xml:id="i-7LUiKzJwetseQ3JRetKyK5">
            En vikarie är tänkt att vara en person som ersätter en bestämd
            viss person under en bestämd tid. Möjligheten att anställa på
            vikariat fyller en viktig funktion på arbetsmarknaden genom att
            det går att anställa ersättare vid olika former av tjänstledighet,
            sjukdom och semestrar. Om inte den möjligheten fanns skulle arbetsbelastningen
            bli alltför stor för den personal som inte är ledig. Det skulle
            också bli svårare att få tjänstledigt av andra anledningar än
            de som ger rätt till tjänstledighet enligt lag och avtal. Anställningsformen
            ska dock inte kunna missbrukas.
          </p>
          <p xml:id="i-41zcxN5PC8iMg1LXNskFC4">
            Poängen med vikariat är att det finns ett personsamband. I verkligheten
            används vikariat ibland på vaga grunder där det ofta är oklart
            om vikarien alls ersätter en frånvarande person, eller om det
            i själva verket handlar om att täcka upp för vakanser eller tillfälliga
            arbetsanhopningar. Det är inte acceptabelt att vikariatsformen
            missbrukas på detta sätt. Arbetstagarnas fackliga organisationer
            måste ha insyn i vilka faktiska förhållanden som omger en anställning
            för att kunna hävda lagstadgade och avtalade anställningsvillkor.
            Om inget personsamband finns ska inte heller anställningsformen
            vikariat användas. Naturligtvis måste det finnas utrymme för rockader
            i en organisation, så att en vikarie täcker upp för en person
            som utför en frånvarande anställds arbetsuppgifter. Det måste
            dock på ett tydligare sätt än vad som är fallet i dag gå att se
            sambandet med en anställds frånvaro och en vikarie.
          </p>
          <p xml:id="i-EKBC8vS1MK35MkwR2YhPSB">
            Mot bakgrund av det som anförts bör regelverket kring vikariat
            förtydligas i syfte att förhindra missbruk av anställningsformen.
            Detta bör riksdagen som sin mening ge regeringen till känna.
          </p>
          <head type="h1" xml:id="i-WWW3vQm1aUA99FxUQufFSZ">
            5 Ta bort tvåpersonsundantaget
          </head>
          <p xml:id="i-N5dRfQPaHH117CvLoPAqtg">
            Turordningsregler vid uppsägning p.g.a. arbetsbrist gör att arbetsgivare
            inte fritt kan välja vilka som ska sägas upp. Turordningskriterierna
            i lagen om anställningsskydd, LAS, är anställningstid och ålder.
            Dessa kriterier är, till skillnad från t.ex. kompetens, objektiva
            och lätta att fastställa. Om det krävs omplaceringar ska de som
            ska vara kvar, enligt LAS, ha tillräckliga kvalifikationer för
            det kvarvarande arbetet. År 2000 beslutade en riksdagsmajoritet
            bestående av Moderaterna, Centerpartiet, Folkpartiet, Kristdemokraterna
            och Miljöpartiet att arbetsgivare med högst tio anställda innan
            förhandlingarna inleds, utan att ange skäl, får undanta två personer
            som denne vill ha kvar. Det innebär att förhandlingsrätten sätts
            ur spel. Arbetsgivarens ensidiga beslut kan inte heller prövas
            rättsligt.
          </p>
          <p xml:id="i-CtHGvTSr6jJmKmAN3pW3AU">
            Undantagsregeln har inte lett till att fler nyanställs i små
            företag. Däremot har det skett en ökning av antalet avgångar bland
            löntagare i åldern 55–64 år, en åldersgrupp där väldigt många
            har stora svårigheter att åter få en anställning om de blir arbetslösa.
            En orsak till att undantagsregeln inte lett till fler nyanställningar
            är att det redan före lagändringen var enkelt för arbetsgivare
            att göra lokala överenskommelser med facket om avtalsturlistor.
            I dag är det alltför lätt för arbetsgivare att anställa på viss
            tid, och det ökade antalet visstidsanställningar har minskat arbetsgivarnas
            intresse av att göra undantag från turordningsreglerna.
          </p>
          <p xml:id="i-LsnkeWgTBg7pUAqVAMk9kN">
            Trots att relativt få arbetsgivare har använt sig av möjligheten
            att undanta två av de anställda från turordningen har undantagsregeln
            stor betydelse. Den inskränker förhandlingsrätten och ökar otryggheten
            för alla anställda på små arbetsplatser. Det finns inga sakliga
            skäl till att anställda i mindre företag ska ha sämre anställningsskydd
            än anställda i större företag.
          </p>
          <p xml:id="i-JkeEjh87rbn3rmUVFh9BJz">
            LAS ger, utan undantagsregeln, parterna tillräckligt utrymme
            att förhandla fram lösningar vid uppsägningar p.g.a. arbetsbrist,
            som är både rättssäkra för den enskilde och motsvarar behoven
            på arbetsplatsen. Nyckelpersoner var, genom kravet på tillräckliga
            kvalifikationer, skyddade redan innan undantagsregeln infördes.
          </p>
          <p xml:id="i-W1zgBspby79scm4nJGdVZi">
            Rätten för arbetsgivare i företag med högst tio anställda att
            ensidigt undanta två personer från turordningen ska tas bort ur
            22 § lagen om anställningsskydd i enlighet med vad som anförts
            i motionen. Detta bör riksdagen som sin mening ge regeringen till
            känna.
          </p>
          <head type="h1" xml:id="i-FfqqPwoXB7kJsBv4yGywwj">
            6 Stärkt reglering vid in- och uthyrning av arbetstagare
          </head>
          <p xml:id="i-MsE4JUA9RfntvYXRiJqDWw">
            En tydlig och effektiv reglering behövs både för att skapa rimlig
            anställningstrygghet för anställda i företag som anlitar eller
            avser att anlita inhyrda från bemanningsföretag och för att anställda
            i uthyrningsföretag ska omfattas av rimliga villkor. Uthyrda arbetstagare
            är i en utsatt position och det finns därför behov av ett särskilt
            skydd för dessa. Det gäller inte minst för de arbetstagare som
            är både uthyrda och utstationerade från annat land.
          </p>
          <p xml:id="i-48Ao2GqdT198fqWkcWuLWR">
            Sverige har i dag en av de mest arbetsgivarvänliga regleringarna
            inom OECD när det gäller möjligheten att anlita bemanningsföretag
            för inhyrning av arbetskraft. För den flexibiliteten betalar arbetstagarna
            med stress och otrygghet.
          </p>
          <p xml:id="i-SBLRJDR9kio2UvsP1ZMitG">
            Vänsterpartiet menar att arbetsgivare i första hand måste se
            till att ha en tillräcklig bemanning för att kunna hantera variationer
            i produktionstakten och täcka upp för sjukdomsfall och ledigheter.
            Införandet av allmän visstidsanställning och bemanningsföretagens
            insteg på arbetsmarknaden har bidragit till en utveckling i rakt
            motsatt riktning. Såväl visstidsanställningar som inhyrning används
            inte bara för att täcka upp tillfälliga arbetstoppar eller för
            att få ett avgränsat uppdrag utfört, utan i allt högre utsträckning
            för att täcka personalbehov som är permanenta. Hot om att ersätta
            fast anställd personal med inhyrd arbetskraft har också kommit
            att bli ett maktmedel i arbetsgivarnas händer. Därför behövs en
            tydligare reglering av bemanningsverksamheten som värnar anställningsskyddet
            och kollektivavtalen samt garanterar likabehandling av inhyrda.
          </p>
          <p xml:id="i-6C6wFVVFse9o2dc5v9TgRq">
            EU:s bemanningsdirektiv gäller i dag som lag i Sverige. Direktivet
            innebär ett stärkt skydd mot diskriminering av inhyrda arbetstagare,
            vilket främst förbättrat villkoren för inhyrda i de länder där
            bemanningsföretagen inte är bundna av kollektivavtal. På den svenska
            arbetsmarknaden har direktivet främst inneburit ett stärkt skydd
            för arbetstagare som både är utstationerade och uthyrda.
          </p>
          <p xml:id="i-BjtF9zPbV9m9kMGDHfuJfy">
            Men direktivet innebär också att enskilda medlemsstater inte
            längre själva kan besluta om och på vilka villkor bemanningsföretag
            ska vara tillåtna på den egna arbetsmarknaden. Vänsterpartiet
            anser att det är en fråga som varje medlemsland måste ha rätt
            att besluta om. Inhyrning av arbetskraft är i praktiken en arbetsrättslig
            fråga, och EU ska inte reglera arbetsrätten.
          </p>
          <p xml:id="i-ARGUnskWiiGLpUAU1gDwx9">
            Sverige bör verka för en ändring av EU:s bemanningsdirektiv som
            innebär att medlemsstaterna själva kan besluta huruvida bemanningsföretag
            ska vara tillåtna på den egna arbetsmarknaden. Detta bör riksdagen
            som sin mening ge regeringen till känna.
          </p>
          <head type="h2" xml:id="i-5JZD9cdCnDE9rjU3mPugYd">
            6.1 Permanenta behov ska inte tillgodoses genom inhyrning
          </head>
          <p xml:id="i-Fa6kenjTxHhcmrBesgbBXY">
            Uthyrning av arbetskraft blev tillåten i och med 1991 års lagstiftning.
            Lagen innehöll regler som syftade till att hindra missbruk. Bland
            annat fick inhyrning endast ske vid tillfälliga behov av arbetskraft,
            och en enskild arbetstagare fick inte vara uthyrd till samma kundföretag
            längre än fyra sammanhängande månader om inte annat överenskommits
            i kollektivavtal. Dessa regler avskaffades 1993. Den borgerliga
            majoriteten menade att det av kostnadsskäl var liten risk att
            uthyrningstiderna därmed skulle bli långa. Oppositionen var kritisk
            mot borttagandet av reglerna och menade att det öppnade upp för
            kringgående av lag och kollektivavtal. Med facit i hand så underskattade
            den borgerliga majoriteten risken för permanent inhyrning.
          </p>
          <p xml:id="i-3TPnMHa2hacJd2nmCXqYnT">
            I dag sker uthyrning av arbetstagare i allt större utsträckning
            för att tillfredsställa permanenta behov hos kundföretagen. Permanent
            inhyrning innebär ett missbruk av bemanningsföretag och skapar
            stora problem på arbetsmarknaden. Relationerna vid uthyrning är
            mer komplicerade än förhållandet mellan arbetsgivare och arbetstagare
            eftersom också en tredje part, det inhyrande företaget, är inblandad.
            Det försvårar möjligheterna att driva en effektiv facklig verksamhet.
            Det gör det svårare för de fackliga organisationerna att skydda
            arbetstagarens anställnings- och arbetsvillkor och att undvika
            diskriminering och godtycke. Det är också svårare för anställda
            i uthyrningsföretag att få det inflytande i arbetslivet som de
            har rätt till, och de har också ofta mindre möjlighet att ta del
            av kompetensutvecklande åtgärder.
          </p>
          <p xml:id="i-9XBsh3jJtX6uhjjCzHbTh5">
            Lagen behöver moderniseras och anpassas till den utveckling som
            skett sedan 1993. Det bör göras ett lagtillägg om att det inte
            är tillåtet att använda inhyrning för att tillgodose permanenta
            arbetskraftsbehov. Detta bör riksdagen som sin mening ge regeringen
            till känna.
          </p>
          <head type="h1" xml:id="i-F7CyVPahWYUxzkUePVkjwP">
            7 Stärkt anställningsskydd vid upphandlingar
          </head>
          <p xml:id="i-Gk9um9jXHrddEPUmZgGXT3">
            Offentligt finansierade verksamheter har sedan länge upphandlats
            av privata företag i växande omfattning. I synnerhet inom kollektivtrafiken
            har dessa upphandlingar på senare år blivit mer omfattande. De
            problem dessa upphandlingar innebär för de anställda har blivit
            alltmer uppenbara.
          </p>
          <p xml:id="i-NjXktsoDTfzQfsbXsH5RMN">
            När en ny entreprenör vinner en upphandling av kollektivtrafiken
            i ett län sägs som regel alla anställda hos den tidigare entreprenören
            upp p.g.a. arbetsbrist. Den nya entreprenören har ingen skyldighet
            att ta över personalen.
          </p>
          <p xml:id="i-KyN63a1K6WoowLJrp2hoeX">
            Vanligtvis erbjuds många av de anställda jobb hos den nya entreprenören,
            men denne kan välja ut vilka, utan hänsyn till turordningsreglerna.
            Anställda i offentliga verksamheter som upphandlas förlorar därmed
            i praktiken den anställningstrygghet de har rätt till enligt LAS.
          </p>
          <p xml:id="i-XbBKP9KMRsxr3HQhDMaSuB">
            Turordningsreglerna och rätten till återanställning är till för
            att skydda arbetstagarna från godtyckliga uppsägningar. Skyddet
            är särskilt viktigt för äldre anställda, men också för fackliga
            företrädare, skyddsombud och anställda som utnyttjar sin lagliga
            rätt att vara frånvarande p.g.a. exempelvis politiska uppdrag.
          </p>
          <p xml:id="i-P1f4CxdQzFiwyb2WrRBjW1">
            Risken är uppenbar att anställda i upphandlade verksamheter blir
            rädda för att ta på sig fackliga eller politiska uppdrag eller
            på annat sätt riskera att betraktas som obekväma av arbetsgivaren,
            eftersom det kan leda till att de blir av med jobbet vid nästa
            upphandling.
          </p>
          <p xml:id="i-S5aBcdafXzVsNcnG4yQhUW">
            Frågan om skydd mot uppsägning vid upphandlingar var en stor
            stridsfråga under avtalsrörelsen 2013. Fackförbundet Kommunal
            lyckades efter en strejk bland bussförare få till stånd ett avtal
            som ska öka skyddet mot uppsägningar vid byte av entreprenör.
            Enligt avtalet ska företaget som vunnit upphandlingen verka för
            att i första hand anställa arbetstagare från det överlämnande
            företaget. Avtalet innebär även att parterna ska tillsätta en
            nämnd för entreprenörsbyte, som ska utreda och agera där man anser
            att övertagandefrågan inte hanterats korrekt.
          </p>
          <p xml:id="i-8midG9n5DUxWM1G26iRQub">
            Problemet med bristande anställningsskydd vid entreprenörsbyte
            kan dock inte sägas vara löst i och med denna form av avtal. Problemet
            kvarstår för många anställda, och för att komma till rätta med
            detta krävs ändrad lagstiftning.
          </p>
          <p xml:id="i-JC6hU3xSFeAAoUybsrV5Az">
            Den arbetsrättsliga lagstiftningen, LAS och MBL, samt lagen om
            offentlig upphandling bör därför skrivas om, så att anställda
            skyddas mot godtyckliga uppsägningar vid byte av entreprenör i
            samband med upphandlingar. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-D16qLmM72W86gxtYqGzsD">
              Ali Esbati (V)
            </item>
            <item xml:id="i-T7TGeUn8LF75xxaWspXF6G">
              Ulla Andersson (V)
            </item>
            <item xml:id="i-By3ayPKRaDhmM5G4oZDAq">
              Christina Höj Larsen (V)
            </item>
            <item xml:id="i-4Xf7UAFqLQqwiLHe1gQYxk">
              Wiwi-Anne Johansson (V)
            </item>
            <item xml:id="i-NyY4ybHaQRNekr9qbtG7XQ">
              Daniel Riazat (V)
            </item>
            <item xml:id="i-4cmFkPcfKhtkkxgugyR2of">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
