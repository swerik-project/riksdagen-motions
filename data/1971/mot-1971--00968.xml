<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--00968">
  <teiHeader>
    <fileDesc>
      <titleStmt>
        <title>om omorganisation till aktiebolag av statens järnvägars resebyråverksamhet.</title>
        <author>av herr Wennerfors</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om omorganisation till aktiebolag av statens järnvägars resebyråverksamhet.</title>
          <idno type="rdwebb">FU02968</idno>
          <rs type="number">968</rs>
          <ref type="dokument_url_text">http://data.riksdagen.se/dokument/FU02968/text</ref>
          <ref type="dokument_url_html">http://data.riksdagen.se/dokument/FU02968</ref>
          <ref type="dokumentstatus_url_xml">http://data.riksdagen.se/dokumentstatus/FU02968</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-B1QAmZ6hd8iYYbZ4y9ee12</idno>
            <name>ALF WENNERFORS</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Sdrgr9zgtwEc3niS9ddkt9" type="signed"/>
        <correspContext corresp="i-Sdrgr9zgtwEc3niS9ddkt9">
          <note type="signatory" corresp="i-B1QAmZ6hd8iYYbZ4y9ee12"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__968/mot_1971__968-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1971: 968 10
          </p>
          <p>
            Nr 968
          </p>
          <p>
            av herr Wennerfors om omorganisation till aktiebolag av statens
            järnvägars resebyråverk- samhet.
          </p>
          <p>
            Statens järnvägar driver en omfattande resebyråverksamhet. Antalet
            uppgår för närvarande till ett 60-tal, och försäljningen exklusive
            valutor vid resebyrårerna i Sverige uppgick under budgetåret 1969/70
            till 300 milj. kronor. Enligt SJ:s egen budgetårsredovisning för
            nämnda budgetår anmäles att försäljningsökningen kompenserade
            de höjda kostnaderna så att det ekonomiska resultatet blev oförändrat.
            I årets berättelse göres ingen jämförelse beträffande lönsamheten
            med branschen i övrigt. Omsättningsmässigt anses SJ:s resebyråer
            hävda sig vid jämförelse med de konkurrerande företagen, vilket
            har varit en förutsättning för att SJ:s resebyråer effektivt skulle
            kunna tillvarata SJ:s intressen på resemark- naden. Av naturliga
            skäl har detta särskilt gällt försäljningen av resor på järnväg,
            där SJ:s resebyråer såväl absolut som relativt i förhållande till
            den totala omsättningen intar en dominerande ställning. SJ:s resebyråer
            skall i likhet med övriga företag kunna tillvarata konsumentens
            intressen under förutsättning att verksamheten drivs effektivt
            och tillgodoser rimliga servicekrav samtidigt som den ekonomiska
            målsättningen uppnås. Konkurrensen inom resebyråbranschen har
            hårdnat avsevärt under senare år. Kostnaderna stiger kontinuerligt,
            vilket ställer allt större krav på rationell drift. Härvid har
            bundenheten till den statliga verksformen hämmat möjligheten att
            konkurrera, De mer affärsmässigt fungerande företagen inom branschen
            har således vunnit kunden genom att agera snabbare och smidigare.
            Konkurrensproblem har varit särskilt märkbara när det gäller arbetskraften.
            Formerna för lönepolitik och avancemang inom det statliga verket
            hindrar den flexibilitet som krävs för att behålla de utbildade
            och kvalificerade yrkesmänniskorna inom branschen. Ett annat konkurrensproblem
            har de konkurrerande företagens etablering utgjort. Om SJ:s resebyråer
            skall kunna hävda sin ställning i den hårda konkurrensen måste
            de kunna uppträda på i princip samma sätt och på likartade villkor
            som konkurrenter gentemot kunder och anställda. De resebyråer
            som SJ konkurrerar med på marknaden arbetar i bolagsform. Skillnaden
            mellan affärsverksformen och bolagsformen blir särskilt påtaglig
            i denna bransch, där kundtjänsterna och försäljnings- uppgifterna
            är i grunden helt likartade för de olika företagen men tidigare
            varit främmande för järnvägen. Skillnaden anses dock vara mest
            påtaglig beträffande organisation och ledning, offentlighetsprinciper
            och personal- politik.
          </p>
          <pb facs="riksdagen-motions-pdf/data/1971/mot_1971__968/mot_1971__968-002.pdf"/>
          <p>
            Mot. 1971: 968 11
          </p>
          <p>
            Här framstår också skillnaden mellan SJ:s huvudsakliga uppgift
            att fungera som ett effektivt transportföretag och vissa sidoaktiviteter.
            Resebyråverksamheten kan vara en sådan tämligen komplicerad sidoverk-
            samhet, som jämte det ovan framförda aktualiserar frågan om övergång
            till aktiebolagsform. Ytterligare skäl finns för att överväga
            bolagsform för SJ:s resebyråverk- samhet. Jag tänker här på det
            förhållandet att från statligt anslag utgår ersättning till SJ
            för underskott för drift av icke lönsamma järnvägslinjer. Av budgetårsredovisningen
            kan icke utläsas hur dessa pengar användes. Självfallet är det
            uteslutet att intern överföring sker. Men så länge en klarare
            avgränsning mellan transportverksamheten och den affärsmässiga
            resebyråverksamheten icke finns, kan frågor av den arten resas,
            vilket är olyckligt med tanke på konkurrenssituationen. Liknande
            frågor kan ställas beträffande förhållandet att SJ:s resebyråer
            utnyttjar SJ:s interna telefonnät samt tjänstebrevsrätten. I statsutskottets
            utlåtande 1970:144 uttalades med anledning av en motion att vissa
            skäl talar för aktiebolagsformen. Utskottet ville inte tillstyrka
            utredningskravet, då affärsverksutredningens förslag var föremål
            för prövning inom Kungl. Maj:ts kansli. Hittills har intet hörts
            i ärendet. Att ombilda statlig verksamhet till aktiebolag är enligt
            min uppfattning principiellt tveksamt. Emellertid har jag efter
            studier av SJ:s resebyrå- verksamhet och konkurrenssituationen
            inom branschen funnit överväg- ande skäl tala för att frågan blir
            föremål för utredning. Med hänvisning till det ovan anförda hemställer
            jag att riksdagen hos Kungl. Maj:t anhåller om att frågan om att
            omorganisera SJ:s resebyråverksamhet till aktiebolag blir föremål
            för utredning.
          </p>
          <p>
            Stockholm den 27 januari 1971
          </p>
          <p>
            ALF WENNERFORS (m)
          </p>
        </div>
      </div>
    </body>
  </text>
</TEI>
