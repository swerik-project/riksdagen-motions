<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00215">
  <teiHeader>
    <fileDesc>
      <titleStmt>
        <title>Villkor för havsbaserad vindkraft</title>
        <author corresp="i-EYsBC4u5K3oa8SyoHdgTPc">av Claes Västerteg (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Villkor för havsbaserad vindkraft</title>
          <idno type="rdwebb">GW02N215</idno>
          <rs type="number">N215</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N215/text</ref>
          <ref type="dokument_url_html">http://data.riksdagen.se/dokument/GW02N215</ref>
          <ref type="dokumentstatus_url_xml">http://data.riksdagen.se/dokumentstatus/GW02N215</ref>
          <ref type="doc">http://data.riksdagen.se/fil/77BC3570-11BB-4321-91A0-F3A12E956485</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EYsBC4u5K3oa8SyoHdgTPc</idno>
            <name>Claes Västerteg</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6iZrStUv4UezABpSHUzhr9" type="signed"/>
        <correspContext corresp="i-6iZrStUv4UezABpSHUzhr9">
          <note type="signatory" corresp="i-EYsBC4u5K3oa8SyoHdgTPc"/>
        </correspContext>
        <correspAction xml:id="i-HgNKHyroKFNpmhds5bJUca" type="numbering">
          <date when="2008-10-02"/>
        </correspAction>
        <correspAction xml:id="i-2KvAumhSmpkk689zCMa68C" type="submission">
          <date when="2008-09-26"/>
        </correspAction>
        <correspAction xml:id="i-8irGnHbvPzWvFV2CTfAvac" type="transfer">
          <date when="2008-09-25"/>
        </correspAction>
        <correspAction xml:id="i-ARsTQK392ai4gFR42f5Uyf" type="assigned"/>
        <correspContext corresp="i-ARsTQK392ai4gFR42f5Uyf">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-NXLWaA2GrWyEWy6rEJkupi">
            Förslag till riksdagsbeslut
          </head>
          <p xml:id="i-CXv2oQtve8pBDCkfJ43wZH">
            Riksdagen tillkännager för regeringen som sin mening vad som
            anförs i motionen om den havsbaserade vindkraftens villkor.
          </p>
        </div>
        <div type="motContent">
          <head xml:id="i-VrSnGPtj8qT1GA26KAfiCe" type="h1">
            Motivering
          </head>
          <p xml:id="i-4kQPY58EpbfFoeZk9y98Dk">
            Vindkraften är i dag det förnybara energislag som växer snabbast.
            Investeringarna i vindkraften sker utifrån en sund kommersiell
            grund och vetskapen om att det finns långsiktiga villkor i form
            av de gröna certifikaten. Satsningar på vindkraft är ett av de
            viktigaste bidragen till att nå EU:s mål om förnybar energi.
          </p>
          <p xml:id="i-6hnyz6d5HdzD6f3cS47MEn">
            Även om intresset är stort och det görs omfattande satsningar,
            så gäller det i huvudsak den landbaserade vindkraften. För havsbaserad
            vindkraft är framtiden i dag mer oklar och det råder osäkerhet
            kring de framtida ekonomiska villkoren för denna utbyggnad. Även
            med de stora satsningar som gjorts de senaste åren, är havsbaserad
            vindkraft fortfarande en utvecklingsbransch, som kräver ett ökat
            offentligt engagemang för att kunna utveckla sin fulla potenti
            al.
          </p>
          <p xml:id="i-Fti2Vteeo9KKxrnhLohnTh">
            Ett viktigt skäl för havsbaserad vindkraft är behovet av balans
            i energisystemet. Många av de stora investeringar som planeras
            i landbaserad vindkraft planeras för norra Sverige, inte minst
            på grund av praktiska överväganden som fysisk planering och risken
            för överklaganden. Befolkningskoncentrationen i södra Sverige
            gör det helt enkelt svårare att där snabbt göra storskaliga satsningar
            på landbaserad vindkraft. I sak är detta naturligtvis inte negativt.
            Problemet är dock att en obalanserad utbyggnad ytterligare ökar
            kraven på såväl överföringskapacitet som på ytterligare produktionskapacitet
            för att kompensera vid de tillfällen då det inte blåser tillräckligt,
            s.k. balanskraft.
          </p>
          <p xml:id="i-XTFFUA7LeF1xRm5tQiTUq4">
            En samtidig utbyggnad av kapaciteten i norr och i söder innebär
            minskade behov av överföring och garanterar en jämnare produktion,
            vilket i sig innebär stora samhällsekonomiska vinster.
          </p>
          <p xml:id="i-7ehrRi6hpnMKm32p9c1YXw">
            Energimyndigheten har föreslagit ett mycket ambitiöst mål för
            utbyggnad av vindkraften till år 2020 om 30 TWh, varav 10 TWh
            föreslås vara havsbaserat. Jämfört med 2007 års produktion på
            1,4 TWh är det ett högt satt mål, men långt ifrån omöjligt. Redan
            i dag finns omfattande planer för satsningar både på landbaserade
            projekt, främst i norra Sverige och på havsbaserade, i stor utsträckning
            i södra Sverige.
          </p>
          <p xml:id="i-VmoEwEtRkGKJFnX3hsnKbf">
            Certifikatsystemet till trots, så är det i dagsläget nödvändigt
            med ytterligare offentligt engagemang för att de stora investeringsplanerna
            i havsbaserad vindkraft ska komma till stånd. Förvisso kan detta
            betraktas som en kostnad, men det finns också stora vinster för
            Sverige som miljötekniknation att göra. I dagsläget ligger den
            svenska vindkraftsproduktionen, ca 1 % av den totala elproduktionen,
            på ett genomsnitt i världen. Jämfört med de länder som satsade
            stort och tidigt, som Danmark, ligger Sverige långt efter.
          </p>
          <p xml:id="i-EEv2XMHG5UHCddLN7ha3Sp">
            Även om havsbaserad vindkraft i dag kräver åtgärder för att vara
            verkligt konkurrenskraftig, ligger det stora vinster i en tidig
            och medveten satsning som gör Sverige till en ledande nation för
            havsbaserad vindkraft och som sänker de samhällsekonomiska kostnaderna
            överlag för framtida investeringar i förnybar energi. Regeringen
            bör därför i det kommande energipolitiska arbetet särskilt beakta
            den havsbaserade vindkraftens villkor. Detta bör ges regeringen
            till känna.
          </p>
        </div>
        <div type="motSignatures">
          <list>
            <item xml:id="i-HoT8QzETTu9e5pnK3p7UYu" who="i-EYsBC4u5K3oa8SyoHdgTPc">
              Claes Västerteg (c)
            </item>
          </list>
        </div>
      </div>
    </body>
  </text>
</TEI>
