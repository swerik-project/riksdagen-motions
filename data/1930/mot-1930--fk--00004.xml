<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1930--fk--00004">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__fk__4/mot_1930__fk__4-001.pdf"/>
      <fw xml:id="i-M5UjC3CT7ezH9nRXCVhVWT">
        Motioner i Första kammaren, Nr 4. 11
      </fw>
      <div xml:id="i-3qY6QwrbnwUWhE5RZEfX91" type="motHeader">
        <div xml:id="i-H3EapwXvkpepbgese9kmJN" type="motTitle"/>
        <div xml:id="i-4ZjHEMxwFwuD1hAiUsvBv5" type="motSubmissionInfo"/>
      </div>
      <div xml:id="i-92du1jQtG3UE34BJPxi76o" type="motBody">
        <div xml:id="i-GdYDnJaWSNkacqdrN6UXnv">
          <p xml:id="i-4MJKrVc9FQ2v62gpY8qW5r">
            Nr 4.
          </p>
          <p xml:id="i-G4pEPiYhj3ppQHiTSqm7xn">
            Av herr Nilsson, Johan, i Malmö, om statens övertagande av ut-
            gifterna till löner för folkskollärare m. m.
          </p>
          <p xml:id="i-TVJ5DmFAgunz4RMTdz2zWJ">
            Ändrade förhållanden ha givit allt större styrka åt den uppfattningen,
            att staten helt bör övertaga utgifterna till lärarelönerna vid
            landets folk- skolor. För närvarande bidrager staten med 90 procent
            av grundlönerna samt kommunerna med 10 procent. Staten bestrider
            dessutom utgifterna till de åt lärarna utgående ålderstilläggen,
            medan utgifterna till natura- förmånerna bränsle och bostad bestridas
            av kommunerna. Tanken på statsbidrag till lärarelönerna är ingalunda
            ny. Den uppstod redan på 1600- och 1700-talen. Åtskilliga framställningar
            i syfte att er- hålla statsbidrag gjordes då till regeringen,
            fastän de under lång tid all- tid avslogos. Varje sådan fordran
            tillbakavisades bland annat bestämt i en kungl. resolution år
            1723. Först 1768 godkändes delvis i ett kungl. brev principen
            om statsunderstöd. Sedan den tiden ha i riksförsamlingen två meningar
            brottats mot var- andra, den ena att lönerna till lärarna vid
            folkskolorna borde utgå ur stats- medel, den andra att denna angelägenhet
            uteslutande eller huvudsakligen borde vara en kommunernas sak.
            Ur dessa meningsbrytningar har dock vuxit fram det resultat, att
            staten övertagit allt större andel i lärareav- löningen. I Kungl.
            Maj:ts folkskoleproposition till 1840—1841 års riksdag betona-
            des starkt nödvändigheten av, att staten lämnade kommunerna hjälp
            med lärareavlöningen. »Utan ett sådant medgivande å rikets ständers
            sida blir det svårt att som ovillkorlig skyldighet ålägga samtliga
            församlingar i riket att fullt ändamålsenligt ordna sitt skolväsende
            och med nödig lön förse lärarna.&gt; Kungl. Maj:t uttalade fruktan
            för att den ökade kommu- nala bördan »kunde väcka hemligt missnöje
            emot dessa välgörande inrätt- ningar». Det statsbidrag, som Kungl.
            Maj:t då föreslog, skulle dock ej överstiga 50 riksdaler och endast
            utgå till församling, som av »fattigdom är urståndsatt att själv
            till nämnda minimibelopp, (värdet av 16 tunnor spannmål), avlöna
            en skollärare». En representant för bondeståndet Anders Jönsson
            anvisade den utvägen, att man borde indraga prästerskapets så
            kallade vederlagsspannmål (16 tunnor i varje socken, en kvarleva
            från den katolska tiden) samt använda den till folkskollärarnas
            avlöning. »Att det vederlag av tillfredsställelse, herrar pastorer
            såväl vid läsförhören som synnerligast vid nattvardsung- domens
            beredande skulle hämta genom skörden efter Guds ords utsäde i
          </p>
          <pb facs="riksdagen-motions-pdf/data/1930/mot_1930__fk__4/mot_1930__fk__4-002.pdf"/>
          <fw xml:id="i-Ri6ECws2S2XW6wzGPbERVH">
            12 Motioner i Första kammaren, Nr 4.
          </fw>
          <p xml:id="i-QKwwoKWKd43gZSfAoiQQrg">
            barnahjärtat (av skollärarna), fullt motsvarar det de mista i
            ladorna, där- om förvissar mig högvördiga prästerskapets kända
            nit för sanning och ljus.&gt; En annan motionär hoppades emellertid
            att dessa lärare »i medve- tande av sina mödors viktiga inflytande
            på samhällets framtid» skulle »finna en ersättning för den njugghet
            och bristande liberalitet, varmed skolmästaren och upplysningen
            av vederbörande omfattas». I huvudsaklig överensstämmelse med
            Kungl. Maj:ts proposition anvisa- de riksdagen också 30,000 riksdaler
            banko att årligen utgå till försam- lingar, som styrkt sig vara
            i behov av understöd för avlönande av skol- lärare. Därmed hade
            staten också fastän efter långa strider godkänt prin- cipen om
            statsbidrag till kommunerna för lärareavlöningarna. Det dröjde
            dock icke länge förrän nya krav i detta avseende restes på staten.
            Vid riksdagen 1844-1845 väckte prosten Anders Landberg förslag
            om att större statsbidrag borde utgå. Han fordrade därtill att
            alla för- samlingar skulle få därav. Riksdagen beslöt i anledning
            härav en avgift av 12 sk. b:o för man, 6 sk. b:o för kvinna. Ehuru
            det vid flera riksdagar klagades över, att många församlingar
            uppburo dessa statsbidrag för att fondera en del av medlen i stället
            för att använda dem till skolans inrät- tande och lärareavlöning,
            fortsattes dock strävandena i riksdagen att få statsbidraget till
            kommunerna ännu större. Vid riksdagen 1859—1860 hemställde prosten
            P. J. Emanuelsson om en löneförhöjning åt folkskollärare till
            400 rdr samt »att av denna lönefyll- nad församlingen skall erlägga
            ?/s och staten !/s&gt;». Och när på grund av kungl. proposition
            vid riksdagen 1862—1863 lönen höjdes till nyss nämnda belopp,
            bestämdes, att hälften skulle utgå ur statsmedel, och de försam-
            lingar, som ville höja lönen till 400 rdr, skulle på vissa villkor
            erhålla ytterligare statsbidrag med ett belopp av högst 50 rdr.
            Statsanslagen till folkskolan uppfördes nu å ordinarie stat under
            åttonde huvudtiteln. Men först vid riksdagen 1871 blev principen,
            att statsbidraget skulle utgå till hälften av den lagstadgade
            lönen, i praktiken genomförd. Då genomdrevs nämligen på regeringens
            förslag den mycket betydelsefulla förändringen i avseende på sättet
            för statsanslagets utgående till skoldistrikten, att det nu bestämdes
            i proportion icke till församlingarnas folkmängd utan till antalet
            lärarkrafter. Samtidigt hade emellertid i riksdagen höjts starka
            krav på, att staten helt och hållet skulle övertaga folkskollärarnas
            avlöning, såväl grundlön som ålderstillägg. Kraven framfördes
            i slutet av 1860-talet och under 1870-talet, särskilt från lantmannahåll.
            Motion härom väcktes 1868 av Jöns Rundbäck, som framhöll, att
            »det icke kan vara annat än billigt och rättvist, om staten till
            de barn, som erhålla sin uppfostran i folkskolan, bidrager med
            5 rdr mot 100 rdr, som tvivelsutan varje lärjunge vid elemen-
            tarläroverken årligen kostar staten». Under de närmast följande
            åren framfördes motioner i liknande syfte, fastän de avslogos.
            Då riksdagen icke ville gå med på hela lärarlönens överflyttande
            på statsverket, väck-
          </p>
          <pb facs="riksdagen-motions-pdf/data/1930/mot_1930__fk__4/mot_1930__fk__4-003.pdf"/>
          <fw xml:id="i-Not2UG5UpvD1PxAgBHTdiw">
            Motioner i Första kammaren, Nr 4. 13
          </fw>
          <p xml:id="i-5bouFxG2Uc7ZQeci9yNewY">
            tes vid riksdagen 1871 av A. Johansson och vid 1875 års riksdag
            av J. Jansson och Åke Andersson motioner, att staten skulle bidraga
            med ?/s och kommunerna med !/s av den kontanta avlöningen. Med
            den ofta uppre- pade motiveringen, att folkskolan borde vara en
            kommunernas angelä- genhet, avstyrkte vederbörande utskott vid
            1875 års riksdag motionen ifråga. Kamrarna stannade dock i olika
            beslut, första för utskottets för- slag och andra emot. Och genom
            gemensam votering segrade andra kam- maren, vadan alltså statsbidraget
            bestämdes till ?/s av lärareavlöningen. Riksdagen stannade dock
            ej härvid. Strävanden inom andra kammaren att överflytta lärarlönerna
            till statsverket pågingo alltjämt. Motioner i detta syfte väcktes,
            utom de nyss nämnda, även under året 1878 och på- följande år
            fram till 1900 samt slutligen proposition av Kungl. Maj:t 1906.
            Samtliga dessa förslag hava dock fallit huvudsakligen på grund
            av första kammarens motstånd. Vid riksdagen 1911 väcktes i andra
            kammaren motion av greve Raoul Hamilton, som yrkade, »att staten
            må bidraga till avlöning åt lärarna vid folkskolor och småskolor
            med 90 procent för nu 66 ”/s procent av fast- ställda minimilöner
            samt bestrida utgifterna för ålderstillägg». Motionen, som avslogs
            av första kammaren och antogs av andra kammaren, frambars av samme
            motionär på nytt 1913. Kungl. Maj:t upptog då i proposition den
            sg. k. rusdryckskommitténs förslag, att kommunerna borde hållas
            ska- deslösa för deras till statsverket indragna andelar av brännvinsmedel
            ge- nom en höjning av statens bidrag till folkskollärares och
            småskollärares avlöning. Under hänvisning till denna proposition
            avstyrkte statsutskot- tet bifall till R. Hamiltons förslag. Och
            blev den kungl. propositionen antagen i båda kamrarna. I enlighet
            härmed blevo i statsverkspropositio- nen 1914 vid såväl januari-
            som majriksdagen statsbidragen till lärareav- löningarna under
            1915 beräknade till 2/40 för grundlönen samt hela ålders- tilläggen.
            Detta förslag blev också vid den senare riksdagen antaget. Riksdagen
            bör emellertid icke stanna därvid. Staten bör helt övertaga utgifterna
            till lärarlöner vid folkskolor och småskolor för både grundlö-
            ner, ålderstillägg och naturaförmåner (bränsle och bostadsförmåner).
            Där- med skulle avsevärda fördelar vinnas både för skolväsendet,
            staten, kom- munerna och lärarna. I syfte att staten skulle övertaga
            samtliga dessa utgifter har underteck- nad under åren 1920, 1921
            och 1922 väckt motioner härom i riksdagens första kammare. Men
            ehuru dessa motioner rönte anslutning från skilda håll, vunno
            de dock icke majoritet. Från motståndarehåll ansåg man tiden ännu
            icke mogen för en sådan reform. Sedan den tiden ha vissa förhål-
            landen inträffat, vilka bland annat böra medverka till en lösning
            av frå- gan på det av mig här angivna sättet. Med det nuvarande
            avlöningssystemet följer bland annat allt för stor olikhet i lärarnas
            löner för olika orter. Under det stadskommunerna och större samhällen
            i allmänhet under kristiden anslagit dyrtidstillägg åt
          </p>
          <pb facs="riksdagen-motions-pdf/data/1930/mot_1930__fk__4/mot_1930__fk__4-004.pdf"/>
          <fw xml:id="i-CETN7KjjzovDSVv7hskyR">
            14 Motioner i Första kammaren, Nr 4.
          </fw>
          <p xml:id="i-WVRNAv15GMjbfxTsG3joe8">
            sina lärare, ha många av landsbygdens lärare måst vara utan dylikt.
            Detta har haft till följd, att rekryteringen till landsbygden
            blivit allt svå- rare. Övertager staten alla utgifter till lärarnas
            avlöning, får staten också möjlighet att direkt utjämna den nu
            rådande olikheten i löneförmånerna. Lönerna kunna då utgå efter
            en de verkliga levnadskostnaderna motsva- rande dyrortsindelning.
            Därmed utjämnar staten också vägen för rekry- teringen. Landsbygden
            kommer då icke att stå i ogynnsammare ställning än städerna. Genom
            en överflyttning på staten av lärareavlöningen fingo kommuner-
            na också den lättnad varav de äro i så stort behov. Kommunerna
            ha i allmänhet mycket stora bördor att bära i ekonomiskt avseende.
            Och sär- skilt under senare åren ha utgifterna vuxit till oerhörda
            belopp. Dessa utgifter hålla också snarare på att stabiliseras
            än att gå tillbaka. Kommunernas (städer och köpingar) skulder
            visa också en stark steg- ring. Medan de 1880 voro 78,908,983
            kronor, 1890 137,718,520 kronor, 1900 211,836,807 kronor, 1905
            329,894,209 kronor, 1910 75325,362,409 kronor, 1914 388,666,046
            kronor, 1915 622,153,093 kronor, så var skulden 1916 uppe vid
            652,274,000 kronor. För landskommuner (köpingar ej med) visa siffrorna
            samma stegring. År 1880 utgjorde landskommunernas skuld 9,633,786
            kro- nor, medan den till 1916 höjts upp till det höga beloppet
            av 83,492,000 kro- nor. Enligt senare uppgifter hade städerna
            år 1927 en sammanlagd skuld av 1,161,446,212 kronor och landskommunerna
            175,815,437 kronor. Det eko- nomiska läget är alltså för kommunerna
            synnerligen bekymmersamt. Medan staten kan uppsöka nya skattekällor,
            äro kommunerna hänvisade uteslutande till sina i vissa fall starkt
            begränsade inkomstmöjligheter. Därtill bör genom en överflyttning
            på staten av lärarnas avlöning det föråldrade avlöningssystemet
            med naturaförmåner (bränsle och bostads- förmåner) avskaffas.
            Lärare böra liksom tjänstemän i allmänhet erhålla bestämda löner.
            Hur och var de önska anskaffa sin bostad blir liksom för andra
            medborgare deras egen sak. Visserligen äga kommunerna för närvarande
            en del bostäder avsedda för lärare. Men dessa bostäder kunna efter
            en beslutad ändring hyras ut till lärare mot avgifter, som de
            erlägga till kommunen. De skäl, som kunna anföras mot bostadsförmånen,
            tala även för avskaffande av bränsleförmånen. Naturaförmånerna
            tillkommo under en tid av mera primitiva förhållanden. Dessa förhållande
            existera icke längre. Med ändrade förhållanden böra naturaförmånerna
            också försvinna. Med att dessa och andra naturaförmåner icke längre
            ingingo i avlö- ningen, skulle kommunerna också undgå det i många
            fall svåra uppdra- get att få ersättningen härför så rättvist
            avvägd, att den motsvarar den verkliga kostnaden. Men därmed vinnes
            ytterligare en väsentlig fördel. Medan lärarnas löneförhållanden
            hittills måst behandlas och avgöras — utom i riksdagen — av landets
            alla kommuner, kunde de efter det staten
          </p>
          <pb facs="riksdagen-motions-pdf/data/1930/mot_1930__fk__4/mot_1930__fk__4-005.pdf"/>
          <fw xml:id="i-B6phZAet547uzquWF415X1">
            Motioner i Första kammaren, Nr 4. 13
          </fw>
          <p xml:id="i-PjL7CjQjwr212hqPJEgc2D">
            övertog utgifterna härför endast avgöras på ett ställe, nämligen
            i riks- dagen. Om staten övertager alla de kostnader, som äro
            förenade med avlö- ningen till lärarepersonalen vid alla landets
            folkskolor, komma givetvis statens utgifter härför att väsentligt
            ökas. För att underlätta denna för- ändring skulle en övergångstid
            av t. ex. 10 år kunna tillämpas, under vilken kommunernas kostnader
            i detta avseende successivt kunde över- föras på staten. Under
            åberopande av vad jag sålunda anfört, tillåter jag mig hemställa,
          </p>
          <p xml:id="i-4nzmzoAdMoiowhHSZSGUe4">
            att riksdagen behagade besluta att i skrivelse hos Kungl. Maj:t
            anhålla om en utredning, dels huruvida staten bör övertaga utgifterna
            till löner för alla lä- rare vid de till folkskoleväsendet i landet
            hörande anstalter, dels huruvida till sådana lärare hittills ut-
            gående naturaförmåner böra upphöra och ingå i kon- tant lön liksom
            för tjänstemän i allmänhet.
          </p>
          <p xml:id="i-CMTuoMAMb1cdCXKAX5ZxmZ">
            Stockholm den 10 januari 1930.
          </p>
          <p xml:id="i-SirCDDNRzb4ZVUNzQ3Yu2d">
            Joh. Nilsson,
          </p>
          <p xml:id="i-KuxkCzD9LQ43m3jFuD457y">
            Malmö.
          </p>
        </div>
      </div>
    </body>
  </text>
</TEI>
