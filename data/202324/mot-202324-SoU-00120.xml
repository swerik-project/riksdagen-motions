<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-00120">
  <teiHeader>
    <fileDesc>
      <titleStmt>
        <title>Utredning av anmälnings- eller tillståndsplikt för kyltornsanläggningar</title>
        <author corresp="i-Y6pV2kmHmseFnW9xv9t8yX">av Eric Palmqvist (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:120 av Eric Palmqvist (SD)</title>
          <idno type="rdwebb">HB02120</idno>
          <rs type="number">120</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB02120/text</ref>
          <ref type="dokument_url_html">https://data.riksdagen.se/dokument/HB02120</ref>
          <ref type="dokumentstatus_url_xml">https://data.riksdagen.se/dokumentstatus/HB02120</ref>
          <ref type="pdf">https://data.riksdagen.se/fil/08FFAC5D-8973-4A3C-9CC4-5D1F2F029B7A</ref>
          <ref type="docx">https://data.riksdagen.se/fil/4D9DC802-F61E-4E32-B49B-FFCEA827E3F9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-qkbsKFt67kmVKJwzDuiSm" type="signed"/>
        <correspContext corresp="i-qkbsKFt67kmVKJwzDuiSm">
          <note type="signatory" corresp="i-Y6pV2kmHmseFnW9xv9t8yX"/>
        </correspContext>
        <correspAction xml:id="i-6NRd3H9sEbq5XKbrNUQdHV" type="submitted">
          <date when="2023-09-26"/>
          <time when="16:04:05"/>
        </correspAction>
        <correspAction xml:id="i-5aC2AijNeNYEL9yoZ54xGT" type="reviewed">
          <date when="2023-09-26"/>
          <time when="17:41:49"/>
        </correspAction>
        <correspAction xml:id="i-yj88BXHfJyjnnU6cPWh1u" type="referred">
          <date when="2023-10-17"/>
        </correspAction>
        <correspAction xml:id="i-MRDMSdac4VfonJA8PMwMgt" type="assigned">
          <date when="2024-04-24"/>
          <time when="16:28:38"/>
        </correspAction>
        <correspContext corresp="i-MRDMSdac4VfonJA8PMwMgt">
          <ref type="assignedTo">Socialutskottet</ref>
        </correspContext>
        <correspAction xml:id="i-2g3ChAGbMMJ94gVqerKCri" type="behandlas_i"/>
        <correspContext corresp="i-2g3ChAGbMMJ94gVqerKCri">
          <ref type="uppgift">2023/24:MJU13</ref>
          <ref type="ref_dok_id">HB01MJU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU13</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7WF1MoBzLyNZsTuNknTQBZ" type="behandlas_i"/>
        <correspContext corresp="i-7WF1MoBzLyNZsTuNknTQBZ">
          <ref type="uppgift">2023/24:SoU15</ref>
          <ref type="ref_dok_id">HB01SoU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU15</ref>
          <ref type="ref_dok_titel">Folkhälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7MSNCVn8s5mwFZLU2rRJUW" type="motHeader">
        <div xml:id="i-T3VwryY6t3K3GdchrcHcFj" type="motTitle">
          Motion till riksdagen 2023/24:120 av Eric Palmqvist (SD) Utredning
          av anmälnings- eller tillståndsplikt för kyltornsanläggningar
        </div>
      </div>
      <div xml:id="i-Vh2P97Ni7SMhAQdNwbVt3n" type="motBody">
        <div xml:id="i-3q2xkb7ssEByQu8x3Tu59f" type="motProposal" subtype="förslag">
          <head xml:id="i-5t3DSk7EqMxQqXuVqAPWpU">
            Förslag till riksdagsbeslut
          </head>
          <list xml:id="i-8KT1V86BhuiYa7ieuEMkPH">
            <item xml:id="i-GxV3swP6ZQmNZfE9KmLB7b" sortKey="Yrkande 1">
              Riksdagen ställer sig bakom det som anförs i motionen om att
              utreda hur legionellasmitta från kyltornsanläggningar bäst motverkas
              och tillkännager detta för regeringen.
            </item>
          </list>
          <list xml:id="i-ThaD2EycTWLXU4fMAKZe3e">
            <item xml:id="i-9QBqMQeLJRMYQ7uhJJUGSJ" sortKey="Yrkande 2">
              Riksdagen ställer sig bakom det som anförs i motionen om att
              utreda om kyltornsanläggningar lämpligast kartläggs genom anmälnings-
              eller tillståndsplikt och tillkännager detta för regeringen.
            </item>
          </list>
        </div>
        <div xml:id="i-YRK198on1amhAXP7E86Wyy" type="motContent">
          <head xml:id="i-CQuNYHc8bZZeHJQLYRraZP" type="h1">
            Motivering
          </head>
          <p xml:id="i-7rn9raJqP37Yh2uY2vBBtE">
            Kyltorn är en anläggning som kyler ner vatten genom avdunstning.
            Bland annat används kyltorn för luftkonditionering och inom industrin.
            Den stora fördelen med kyltorn jäm­fört med torr kyla är att kyltornens
            elförbrukning ligger på ungefär hälften av torr kyla.
          </p>
          <p xml:id="i-9DgMCVATfvfDiWwwdom4Ka">
            Legionellabakterien kan orsaka legionärssjuka, vilket är en svår
            typ av lunginflam­mation. Bakterien kan spridas över stora områden
            med den fuktiga luften från kyltorn, och den smittar genom inandning.
            Den förekommer i vanligt vatten och sjukdomen kan spridas via
            kranar och duschar. Legionella förökar sig som mest mellan 25
            och 35 grader, en temperatur som kyltorn verkar vid. Eftersom
            orsaken till smittan är svårupptäckt kan kyltornsverksamhet anses
            potentiellt farligare än sådan verksamhet där eventuella ut­släpp
            direkt upptäcks.
          </p>
          <p xml:id="i-SqQStrToDJYYGMPyxH1UcZ">
            Senaste utbrottet i Sverige från kyltorn var i Kista 2017. Åtta
            smittades av legionella och fyra dog. Innan det slog bakterien
            till i Lidköping 2004 och i Västerås 1979. Norge drabbades av
            ett större legionellautbrott under 2000-talet där många människor
            dog, vilket ledde till att Norge införde en lag som helt förbjuder
            användning av öppna kyl­torn. Det kan vara så att ett kyltornsförbud
            i Sverige vore en väl drastisk åtgärd, men en översyn av regelverket
            kring kyltorn behöver göras i samverkan med organisationer och
            aktörer inom industri och näringsliv, och en anmälnings- eller
            tillståndsplikt för kyl­tornsanläggningar bör samtidigt övervägas.
          </p>
          <p xml:id="i-AvnbmDSUDM3AznbFaNB3qX">
            I dagsläget utgör kyltorn inte någon tillstånds- eller anmälningspliktig
            miljöfarlig verksamhet. Kyltorn kan däremot ingå i en verksamhet
            som är tillstånds- eller anmäl­ningspliktig. I de fall där ett
            kyltorn utgör en del i en process i en verksamhet som om­fattas
            av tillstånds- eller anmälningsplikt, omfattas således även kyltornet
            av anmälan eller tillståndet.
          </p>
          <p xml:id="i-LTjqdciwfQVJpdqjTfRyZr">
            Miljöbalken föreskriver krav på regelbunden kontroll av sådan
            verksamhet som kan påverka människors hälsa eller miljön. Den
            som är ansvarig för en verksamhet är därmed skyldig att vidta
            de skyddsåtgärder som behövs för att förebygga, hindra och motverka
            eventuella skador och olägenheter för människors hälsa. Verksamhetsutövarens
            så kallade egenkontroll innefattar exempelvis rutiner för rening
            av utrustning och fort­löpande bedömning av risker, och här är
            kunskapen om, och upprätthållandet av, goda hygienrutiner en bärande
            del. Betydelsen av detta och säkerställandet av att verksamhets­utövaren
            besitter rätt kompetens skulle kunna motivera att göra kyltornsanläggningar
            tillståndspliktiga.
          </p>
          <p xml:id="i-6FYsnQh9ho9kNBbJqyc2NH">
            I de fall verksamhetsutövaren brister i sin egenkontroll eller
            ett legionellautbrott sker av annan anledning vidtar en komplicerad
            smittspårning. Detta är en konsekvens av att det idag saknas ett
            nationellt register över kyltorn och deras placering. Detta är
            en proble­matik som tidigare miljö- och klimatminister Isabella
            Lövin (MP) vidgick att dåvarande regering hade kännedom om så
            sent som februari 2020 utan att ha en uttalad plan för hur eventuell
            smittspridning ska motverkas eller begränsas. Mot bakgrund av
            de lärdomar vi kunnat dra efter covid-19-utbrottet gällande svårigheterna
            med att på ett snabbt och effektivt sätt spåra en farlig, potentiellt
            dödlig, smitta är det enligt min uppfattning av synnerlig vikt
            att åtgärder vidtas för att underlätta vid smittspårning efter
            ett eventuellt legionellautbrott.
          </p>
          <p xml:id="i-378LG4R3MM77LWfCjK3DL3">
            Eftersom tekniken med öppna kyltorn är mycket energieffektiv
            jämfört med kylning med torr kyla bidrar den till en minskad energiförbrukning,
            vilket är positivt. Detta ställer dock stora krav på verksamhetsutövarna.
            Ett nytt legionellautbrott skulle kunna få förödande konsekvenser
            och potentiellt leda till att tekniken ifrågasätts. Ett total­förbud,
            likt det i Norge, skulle förutom kostsamma reinvesteringar, också
            bidra till en ökad energiförbrukning och försämrad konkurrenskraft
            för de företag där tekniken idag används.
          </p>
          <p xml:id="i-8GcbtXGokDthm4iwrqFz8F">
            Det är ett faktum att legionellasmitta har drabbat människor
            tidigare via just kyltorn, och det är snarare en fråga om när,
            och inte om, det kan hända igen om regeringen inte agerar. Mot
            bakgrund av det anförda menar jag att riksdagen skall besluta
            att uppdra åt regeringen att utreda om och hur legionellasmitta
            från kyltornsanläggningar bäst mot­verkas samt om kartläggning
            av dessa anläggningar lämpligast sker genom anmälnings- eller
            tillståndsplikt. I sammanhanget bör också nämnas att Stockholms
            stad redan har föreslagit att kyltorn ska bli föremål för anmälningsplikt,
            och det är min uppfattning att riksdagen skall fatta beslut om
            att frågan nu skall utredas i syfte att tillskapa ett nationellt
            regelverk.
          </p>
        </div>
        <div xml:id="i-HuN4uqvJSnzBggsjDAaiA4" type="motSignatures">
          <list xml:id="i-2wj2b59WqSrsydMLFmGpHJ">
            <item xml:id="i-2LFT9XvJw4yxyzWyE1xsxS" who="i-Y6pV2kmHmseFnW9xv9t8yX">
              Eric Palmqvist (SD)
            </item>
          </list>
        </div>
      </div>
    </body>
  </text>
</TEI>
