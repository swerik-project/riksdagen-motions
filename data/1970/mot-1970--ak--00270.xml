<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__270/mot_1970__ak__270-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motion i Andra kammaren, nr 270 år 1970
          </p>
          <p>
            Nr 270
          </p>
          <p>
            Av herr Stridsman m. fl., om ökad statlig upphandling från Norr-
            landsföretag.
          </p>
          <p>
            (Lika lydande med motion nr 229 i Första kammaren)
          </p>
          <p>
            I Norrlandslänen råder alltjämt en sysselsättningssituation som
            är klart otillfredsställande. Mot bakgrunden härav är det angeläget
            att olika syssel- sättningsstimulerande åtgärder vidtas. Från
            försvarets sida har initiativ tagits för att genom en militär
            inköps- politik även lägga regionpolitiska aspekter på valet av
            leverantörer. I kungligt brev den 3 december 1965 föreskrevs att
            intendenturverket, fortifikationsförvaltningen, sjukvårdsstyrelsen
            samt armé-, marin- och flyg- förvaltningarna i samråd med länsarbetsnämnderna
            i Jämtlands, Väster- norrlands, Västerbottens och Norrbottens
            län skulle upprätta förteckningar på företag inom nämnda län som
            ansågs kunna komma i fråga som leve- rantörer vid dessa myndigheters
            upphandlingar. Det hette vidare i det kung- liga brevet att om
            de upphandlande myndigheterna inte anser sig kunna antaga anbud
            som inkommit från företag i Jämtlands, Västernorrlands, Väs- terbottens
            eller Norrbottens län skall, innan ärendet avgöres, yttrande in-
            hämtas från överbefälhavaren och arbetsmarknadsstyrelsen. Då yttrande
            begäres, har den upphandlande myndigheten att ange skälen till
            att an- budet inte anses kunna antagas. Enligt vår mening föreligger
            starka skäl för att även andra departement än försvarsdepartementet
            genom ett kungligt brev bör rekommendera un- derställda verk och
            myndigheter att försöka få i gång en inköpsverksamhet från norrländska
            företag. I ett interpellationssvar som försvarsministern lämnade
            i andra kamma- ren den 5 december 1969 angående tillämpningen
            av kungabrevet från den 3 december 1965 framkom att om anbudsprisskillnaderna
            är alltför stora och uppgår till t. ex. 25 procent av de aktuella
            beloppen diskuteras inte möjligheterna att lägga ut beställningar
            i Norrland. Statsrådet framhöll dock att högre liggande anbud
            från företag i Norrlandslänen kan leda till avtal när arbetsmarknadsstyrelsen
            eller någon annan myndighet tillskjuter pris- skillnaden. Av samma
            interpellationssvar framgick också att oklarhet tycks vara rådande
            huruvida kungabrevets andemening blivit realiserad. Försvarsmi-
          </p>
          <pb facs="riksdagen-motions-pdf/data/1970/mot_1970__ak__270/mot_1970__ak__270-002.pdf"/>
          <p>
            Motion i Andra kammaren, nr 270 år 1970 3
          </p>
          <p>
            nistern kunde inte ange hur många av de till arbetsmarknadsstyrelsen
            och överbefälhavaren remitterade anbuden som lett till upphandling.
            Enligt av oss inhämtade uppgifter skulle kungabrevets uttalade
            andeme- ning icke i något fall lett till ingripande i övre Norrland.
            En undersökning borde därför vidtas huruvida uttalandet i kungabrevet
            den 3 december 1965 lett till sådant resultat, att norrländska
            företag med högre anbud erhållit leveranser. Från regional- och
            lokaliseringspolitiska synpunkter borde det vara ange- läget att
            Kungl. Maj:t utvidgar kungabrevet från den 3 december 1965 om
            upphandling från norrländska företag att omfatta utöver försvarsdeparte-
            mentet även de övriga departementen. En rekommendation från Kungl.
            Maj:t till underställda verk och myn- digheter att medverka till
            en aktivare inköpsverksamhet från norrländska företag skulle vara
            ett uttryck för en mera medveten regional- och lokalise- ringspolitik.
            Förslagsvis kunde den upphandlande myndigheten gemensamt med t.
            ex. länsarbetsnämnderna och företagareföreningarna i Norrlandslänen
            samråda om upphandlingen. Med stöd av vad ovan anförts får vi
            hemställa, att riksdagen måtte i skrivelse till Kungl. Maj:t anhålla
            om en rekommendation från statsdepartementen till under- ställda
            verk och myndigheter att lägga ut beställningar och göra upphandlingar
            hos företag i Norrland i enlighet med vad i motionen har anförts.
          </p>
          <p>
            Stockholm den 22 januari 1970 Torsten Stridsman (cp)
          </p>
          <p>
            Thorbjörn Fälldin (cp) Jan-Ivan Nilsson (cp) Nils G. Åsling (cp)
            i Tvärålund
          </p>
        </div>
      </div>
    </body>
  </text>
</TEI>
