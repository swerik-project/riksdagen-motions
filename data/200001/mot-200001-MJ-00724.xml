<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0724/mot_200001_MJ_0724-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ724 pnr: s26011
          </p>
          <p>
            Motion till riksdagen 2000/01:MJ724
          </p>
          <p>
            av Per-Olof Svensson (s)
          </p>
          <p>
            Järvzoo som rovdjurscentrum
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att inrätta ett rovdjurscentrum på Järvzoo i Järvsö.
          </p>
          <p>
            Rovviltscentrum
          </p>
          <p>
            Rovdjursutredningen (SOU 1999:146) betonar forskning, övervakning
            av beståndet och information som viktiga delar för förvaltningen
            av våra rovdjursarter. Utredningen framhåller att kunskap om rovdjuren
            har en nyckelroll för att allmänheten ska ha förståelse för rovdjurssituationen
            och för rovdjurspolitiken. För att förstärka informationsinsatserna
            föreslår Rovdjursutredningen att det inrättas ett rovdjurscenrum.
            Detta får till huvuduppgift att sprida information om viltstammarnas
            utveckling och från aktuell forskning. Detta centrum kan också
            få betydelse som turistattraktion. Utredningen menar att en rad
            förutsättningar bör vara uppfyllda för att rovdjurscentret ska
            få önskad roll. Dit hör att det bör vara beläget i ett området
            där det förekommer rovdjur och samtidigt vara relativt nära någon
            av storstadsregionerna för att nå ett brett besöksunderlag. Vidare
            bör det finnas djur av flera av arterna i hägn. Kvalificerade
            föreläsare bör kunna erbjudas iksom guidade turer i fält för att
            t.ex. titta på spår eller märkta djur. Rov- djurscentret bör också
            ha kapacitet att följa och samarbeta med viltforskningen samt
            använda sig av modern teknik. Utredningen lyfter fram Järvzoo,
            beläget i Järvsö, som en tänkbar djurpark ör detta centrum. Det
            finns flera skäl som talar för att Järvzoo kan hysa ett rovdjurscentrum
            och därmed bli det nav kring vilket information och undervisning
            om våra rovdjur kan kretsa. De aktuella rovdjuren björn, lo, kringströvande
            vargar och numera även järv förekommer i vilt tillstånd i länet
            eller i regionen. Vidare är Järvsö lätt tillgängligt på dags-
            eller helgtursavstånd från de befolkningstäta regionerna
          </p>
          <p>
            27
          </p>
          <pb facs="riksdagen-motions-pdf/data/200001/mot_200001_MJ_0724/mot_200001_MJ_0724-0002.pdf"/>
          <p>
            2000/01:MJ724
          </p>
          <p>
            28
          </p>
          <p>
            Stockholm och Mälardalen. Eftersom tågen stannar i Järvsö finns
            goda allmänna kommunikationer. Järvsö är idag ett väletablerat
            namn inom besöksnäringen med skidåkning på vintern och ett levande
            kulturliv under sommarhalvåret. Vad beträffar Järvzoo kan nämnas
            att anläggningen är öppen varje dag, året om. På djurparken finns
            de fyra stora rovdjuren samt kungsörn i hägn. Den miljö som Järvzoo
            erbjuder måste ur ett djurparksperspektiv betraktas som det mest
            naturnära som är möjligt att åstadkomma. Förutom rovdjur finns
            de viktigaste bytesdjuren företrädda i parken, vilket skapar förutsättningar
            för ett komplett rovdjurscentrum. Fjällräven, ett av våra mest
            hotade rovdjur, finns företrädd på Järvzoo. På Järvzoo lever fjällräven
            i en norrländsk miljö som torde vara en förutsättning för att
            den ska trivas. Ett rovdjurscentrum bör på olika sätt beröra denna
            hotade rovdjursart. Järvsö har normalt kalla och snörika vintrar.
            Det innebär att det finns goda förutsättningar för att ordna guidade
            turer i fält, t.ex. för att direkt studera
          </p>
          <p>
            djurens spårstämplar. I regionen finns, bland annat genom Naturbruksgymnasiet
            i Ljusdal och fältstationerna i Boda och Sunnäs, en lokal tradition
            med inriktning på viltforskning samt natur- och jaktfrågor. Detta
            kan bidra till att öka det lokala intresset för ett rovdjurscentrum
            och ge det en lokal förankring. Med tanke på Ljusdals kommuns
            olika satsningar på modern tele- och datorteknik bedöms de tekniska
            förutsättningarna för att ett rovdjurscentrum i Järvsö kan hålla
            hög kvalitet på hemsidor m.m. vara mycket goda. Järvzoo har tillsammans
            med Ljusdals kommun och länsstyrelsen i Gävleborgs län utarbetat
            en förstudie för att vara väl förberedd i det fortsatta arbetet.
            I denna förstudie skissas på en rad omfattande satsningar på samarbete
            i nätverk, via Internet och på traditionella vägar med berörda
            parter i Sverige och globalt. Det anses vara av särskild vikt
            att etablera ett nordiskt samarbete. I förstudien lyfter man också
            fram betydelsen av att rovdjurscentret har en bred lokal förankring
            och etablerar ett gott samarbete med företrädare för de olika
            organ som berörs av rovviltet. Barnens roll lyfts fram i förstudien.
            Särskild vikt kommer att läggas vid information som riktar sig
            till barn i olika åldrar. Barnen kommer att ges en aktiv roll
            som idégivare vid planeringen och utformandet av ett rovdjurscentrum
            på Järvzoo.
          </p>
          <p>
            Stockholm den 22 september 2000
          </p>
          <p>
            Per-Olof Svensson (s)
          </p>
        </div>
      </div>
    </body>
  </text>
</TEI>
