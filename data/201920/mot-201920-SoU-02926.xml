<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-02926">
  <teiHeader>
    <fileDesc>
      <titleStmt>
        <title>Stärk seniorers livskvalitet – trygg äldreomsorg</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2926 av Camilla Waltersson Grönvall m.fl. (M)</title>
          <idno type="rdwebb">H7022926</idno>
          <rs type="number">2926</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7022926/text</ref>
          <ref type="dokument_url_html">http://data.riksdagen.se/dokument/H7022926</ref>
          <ref type="dokumentstatus_url_xml">http://data.riksdagen.se/dokumentstatus/H7022926</ref>
          <ref type="docx">http://data.riksdagen.se/fil/BF606884-AFEA-405E-8F55-AFC4CC72122E</ref>
          <ref type="pdf">http://data.riksdagen.se/fil/DDF76DA8-CE46-4DAC-AC4E-9A9B494EE2B5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Fny2vmjiiWZitUBrZ2142u" type="signed"/>
        <correspContext corresp="i-Fny2vmjiiWZitUBrZ2142u">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-RNLiVMpCYiPgzxr2ERSxMt"/>
        </correspContext>
        <correspAction xml:id="i-KHLPjgyxE8MbyRTrf5R66r" type="submitted">
          <date when="2019-10-03"/>
          <time when="13:09:42"/>
        </correspAction>
        <correspAction xml:id="i-Djjd2XB5HquzvzEzT7uWN2" type="reviewed">
          <date when="2019-10-03"/>
          <time when="16:09:33"/>
        </correspAction>
        <correspAction xml:id="i-Lwap2hBbxepsWyk6Jzm9Cg" type="referred">
          <date when="2019-10-11"/>
        </correspAction>
        <correspAction xml:id="i-2xut6YCvAKbYmyzCA2417E" type="assigned">
          <date when="2020-07-17"/>
          <time when="11:17:16"/>
        </correspAction>
        <correspContext corresp="i-2xut6YCvAKbYmyzCA2417E">
          <ref type="assignedTo">Socialutskottet</ref>
        </correspContext>
        <correspAction xml:id="i-CTSPXap5AV2t3J4VzRtyrJ" type="behandlas_i"/>
        <correspContext corresp="i-CTSPXap5AV2t3J4VzRtyrJ">
          <ref type="uppgift">2019/20:SoU4</ref>
          <ref type="ref_dok_id">H701SoU4</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU4</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TDSE4Q3QUp6TeTza5ZBNQo" type="behandlas_i"/>
        <correspContext corresp="i-TDSE4Q3QUp6TeTza5ZBNQo">
          <ref type="uppgift">2019/20:SoU5</ref>
          <ref type="ref_dok_id">H701SoU5</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU5</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XTcETBKQknmeMvpPsBQnik" type="behandlas_i"/>
        <correspContext corresp="i-XTcETBKQknmeMvpPsBQnik">
          <ref type="uppgift">2019/20:UbU15</ref>
          <ref type="ref_dok_id">H701UbU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2926 av Camilla Waltersson Grönvall
          m.fl. (M) Stärk seniorers livskvalitet – trygg äldreomsorg
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-AHvtqwbuXQQohw8hY3vXW9">
            Förslag till riksdagsbeslut
          </head>
          <list style="ol">
            <item xml:id="i-FH1qMNs2ffgPycPYTs8Z2B">
              Riksdagen ställer sig bakom det som anförs i motionen om att
              införa nationella kvalitetskrav och kvalitetskontrakt för äldreomsorgen
              och tillkännager detta för regeringen.
            </item>
            <item xml:id="i-8CDwdp3zFofvd5cw6hKR4q">
              Riksdagen ställer sig bakom det som anförs i motionen om skärpta
              sanktioner mot bristande verksamheter i äldreomsorgen och tillkännager
              detta för regeringen.
            </item>
            <item xml:id="i-RVi8mHKZsSN3XBFRczncsn">
              Riksdagen ställer sig bakom det som anförs i motionen om att
              följa upp och utveckla förenklad biståndsbedömning för äldre samt
              parboendegarantin och tillkännager detta för regeringen.
            </item>
            <item xml:id="i-XkebGefTocTwg75ZavbQ1s">
              Riksdagen ställer sig bakom det som anförs i motionen om att
              höja kunskapsnivån gällande seniorers nutrition och hela måltidssituationen
              och tillkännager detta för regeringen.
            </item>
            <item xml:id="i-2a4SvC5W7PaESZEzSRWV2k">
              Riksdagen ställer sig bakom det som anförs i motionen om att
              se över förutsättningarna för fysisk aktivitet på recept för seniorer
              och tillkännager detta för regeringen.
            </item>
            <item xml:id="i-3mXtR57p3Um5EzNcwHquQC">
              Riksdagen ställer sig bakom det som anförs i motionen om att
              samtliga grundvårdutbildningar bör ge kunskaper i gerontologi,
              geriatrik och demenssjukdomar och tillkännager detta för regeringen.
            </item>
            <item xml:id="i-8hnYdBxc3r1RBmo6ETpEtc">
              Riksdagen ställer sig bakom det som anförs i motionen om att
              ge Myndigheten för vård- och omsorgsanalys i uppdrag att sammanställa,
              analysera och sprida goda exempel på äldreboenden med hög kvalitet
              och tillkännager detta för regeringen.
            </item>
            <item xml:id="i-6MNpNrjwWyQwyvvY42RjLs">
              Riksdagen ställer sig bakom det som anförs i motionen om att
              ge Myndigheten för vård- och omsorgsanalys i uppdrag att mäta
              effekterna av införandet av digital teknik inom äldreomsorgen
              och tillkännager detta för regeringen.
            </item>
            <item xml:id="i-KyqznT8NNcfcYJCDSXLbv2">
              Riksdagen ställer sig bakom det som anförs i motionen om att
              ge E-hälsomyndigheten det samordnande ansvaret för digital teknik
              som rör seniorer och tillkännager detta för regeringen.
            </item>
            <item xml:id="i-5Sr76j9nj133HcENkeMZXa">
              Riksdagen ställer sig bakom det som anförs i motionen om vikten
              av socialt sammanhang och aktiviteter för att motverka ofrivillig
              ensamhet och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-KCV2AoiYhrTpAzQfYtVpn4" type="h1">
            Motivering
          </head>
          <p xml:id="i-C2WCZR8UwqgZJBYXoN59q7">
            Vi lever allt längre. Många adderar också fler friska år till
            sitt liv och lever ett aktivt liv långt upp i åren. Därför bör
            vi se på ålderdomen med nya ögon. Ta vara på all den kunskap och
            erfarenhet som årsrika personer besitter. Forskning visar att
            såväl lärande som utveckling och kreativitet är möjligt långt
            upp i åren. Med nya höft- och knäleder, starroperationer och hörapparater
            ges nya möjligheter till aktivt och friskt liv. Seniorer är en
            kraft att räkna med. Vi vill stärka seniorers rätt till ett gott
            liv. När krafterna tryter ska äldreomsorgen finnas där och ska
            ta sikte på att öka de äldres egenmakt och valfrihet, hur man
            vill leva, var man vill bo och vem som ska utföra den omsorg som
            behövs. Det handlar bland annat om att bryta äldres ofrivilliga
            ensamhet.
          </p>
          <p xml:id="i-3Amcqhq17dPtFtXQsNbs9u">
            Ensamhet leder till utanförskap och isolering. Nära sex av tio
            seniorer uppger att de känner sig ensamma. Ofrivillig ensamhet
            kan göra att människor känner sig olyckliga och skapar ohälsa.
            Att stärka seniorers rätt till gott liv handlar i grunden om trygghet
            och välbefinnande. Det utgörs av flera delar – att tillhöra en
            gemenskap, inflytande och valfrihet, service och omtanke.
          </p>
          <p xml:id="i-SWyV65v74WQ6Ba7upc3KXD">
            Andelen seniorer i Sverige ökar stadigt. Det är väldigt positivt
            att vi blir äldre och att många kan leva ett friskt liv. Det är
            i dag ungefär 2,3 miljoner människor i Sverige som är över 65
            år. Det motsvarar var femte person. Dessa seniorer är självfallet
            inte en homogen grupp. Att vi blir fler seniorer skapar därför
            också både nya utmaningar men också nya möjligheter. Utmaningarna
            uppstår om fler sjuka år läggs till livet och då handlar det om
            att stärka hemtjänst och äldreomsorg med bland annat om kontinuitet
            i bemanning av hemtjänsten och personal- och kompetensförsörjning.
            Möjligheterna när fler friska år läggs till är stora. Seniorer
            som kan och vill arbeta längre upp i åldrarna, engagera sig ideellt
            och på olika sätt bidra till samhället. Här finns en stor outnyttjad
            resurs som vi bättre bör ta tillvara på.
          </p>
          <p xml:id="i-SYhWqLV2RBHdhNqHg5Dahb">
            Seniorers behov ska komma i första hand. Socialtjänstlagen ska
            utformas så att den ger goda möjligheter till förenklad biståndsbedömning
            bland annat i samband med prövning rätt till hemtjänst. Valfrihet
            och mångfald inom äldreomsorg och lagen om valfri­hetssystem (LOV)
            ska utvecklas och stärkas. Utveckling av digitala tjänster inom
            äldre­omsorg ska uppmuntras och stimuleras. För seniorer som bor
            på ett särskilt boende ska fokus vara på att stärka kvarvarande
            resurser, förmågor och möjligheter. Vi behöver gå från proaktiv
            till reaktiv, från sen till tidig insats och från kompensation
            till rehabilitering.
          </p>
          <p xml:id="i-RnHDBXmv8XKGGv1koLa7SZ">
            Måltider ska skapa livskvalitet, glädje och möjligheter till
            trevlig gemenskap varje dag. Maten ska vara näringsrik och av
            hög kvalitet samt fri från hormoner och antibio­tika. Det finns
            dock signaler som tyvärr ger en annan bild. Många seniorer lider
            i dag av undernäring i Sverige. Det är dessutom fler som riskerar
            att drabbas av undernäring.
          </p>
          <p xml:id="i-2WNiKht628nx7PKho4jbHr">
            För att möta äldreomsorgens omfattande utmaningar krävs reformer
            som genomförs skyndsamt. Den samlade äldreomsorgen ska vara av
            hög kvalitet. Reformer som stärker äldres rätt till ett värdigt
            liv och som stärker äldreomsorgens medarbetare ska priori­teras.
            Det ska finnas olika boendeformer och tillgänglig hemtjänst. I
            Sverige ska seniorer behandlas med respekt. Den har de förtjänat
            genom att ha byggt upp vårt gemensamma land. Den ofrivilliga ensamheten
            ska brytas och undernäring inom äldreomsorg ska inte förekomma.
          </p>
          <head xml:id="i-KtgJy6G2tiYDkJREenLEqw" type="h1">
            Moderaternas värderingar och utgångspunkter
          </head>
          <p xml:id="i-TwceUKcjBWg6N62Xjbzr1Y">
            Varje enskild människa är den viktigaste utgångspunkten och perspektivet
            för Moderaternas politik och vårt samhällsengagemang. Våra värderingar
            formas av vår syn på människan. Vi vill se till hela människan.
            Våra förslag tar utgångspunkt i att de allra flesta människor
            vill ta ansvar för och forma sina egna liv.
          </p>
          <p xml:id="i-R3fd7V1LxUa8Dsa8KDDK8p">
            Vi vet att varje människa har stora förmågor och möjlighet att
            kunna utveckla dessa exempelvis med rätt utbildning och yrkeserfarenhet.
            Ofta växer och utvecklas människor som mest när de dels möter
            nya utmaningar, dels prövas när de ställs inför svåra livssituationer.
            Då behöver man ofta hjälp och stöd av anhöriga, vänner och det
            omgivande samhället.
          </p>
          <p xml:id="i-Lh5WJPaVhrE8dkaXgB4qF1">
            Alla seniorer har lika rätt till vård efter behov och en likvärdig
            vård av hög kvalitet. Det handlar om människors liv och hälsa.
            Fokus på hög kvalitet och kontinuitet skapar förutsättningar för
            att alla såväl patienter som anhöriga ska kunna känna sig trygga.
            Detta gäller inte minst de mest sjuka äldre och alla dem med kroniska
            sjukdomar.
          </p>
          <p xml:id="i-ac2LJnyZQS3jdLsc4MGTR">
            Alla människor ska ha rätt till valfrihet. Man ska kunna välja
            sin äldreomsorg och äldrevård utifrån egna behov och förutsättningar,
            oavsett var i landet man bor. Detta i sin tur förutsätter mångfald
            och alternativ. Frihet att välja mellan olika alternativ skapar
            också olika möjligheter för vårdens och omsorgens medarbetare
            att utvecklas, ta olika karriärvägar och kunna vidareutveckla
            kompetens och specialisera sig.
          </p>
          <p xml:id="i-9Nz3wQhzHUMok8XBS8xocF">
            När orken kanske tryter och man känner behov av mer stöd i vardagen,
            då ska man kunna känna tillit till att den äldreomsorg och äldrevård
            som erbjuds är av hög kvalitet. Det ska också vara tydligt att
            man som äldre fortsatt kan ha ett stort inflytande över sin egen
            vardag även om man är i behov av äldrevård och äldreomsorg.
          </p>
          <p xml:id="i-5rTp6rLJra73Juvy5h6ddj">
            Vår strävan är att motarbeta den ensamhet som inte är självvald.
            Som seniorer ska man kunna känna sig trygg, få uppleva gemenskap
            och delaktighet i samhället, men framförallt ska alla fortsatt
            kunna vara självständiga individer som har goda möjligheter att
            göra egna medvetna val utifrån egna intressen, önskemål och behov.
            Alla ska, så långt det är möjligt, ha rätt till livskvalitet hela
            livet.
          </p>
          <p xml:id="i-WXiFPCorJj18j8kFq85fpV">
            Nuvarande situation är otillfredsställande när det gäller såväl
            kontinuitet i vården som i äldreomsorgen. Personal inom äldreomsorgen
            och äldrevården funderar dessutom allt för ofta på att sluta på
            grund av dålig arbetsmiljö och låga löner. Alla som arbetar inom
            äldreomsorg och äldrevård ska ha rätt till rimliga arbetsmiljöer,
            tydliga karriärmöjligheter och ett kunnigt och engagerat ledarskap.
            Det måste alltid löna sig att arbeta och vidareutbilda sig. Människors
            vilja att anstränga sig, arbeta tillsammans och specialisera sig
            ska uppmuntras.
          </p>
          <head xml:id="i-BrZTXVmHVPyHAs1wkBZ1d8" type="h1">
            Seniorers trygghet – en äldreomsorg att lita på i hela landet
          </head>
          <p xml:id="i-6MhXg6AwtgnPkZCVb6PGtz">
            Det är viktigt att förbättra äldreomsorgens samlade kvalitet.
            Kvalitet inom äldreomsor­gens verksamheter låter sig inte utvärderas
            av ett enstaka krav eller enbart en indikator. Därför föreslås
            att ett begränsat antal nationella kvalitetskrav för äldreomsorgens
            verk­samheter fastställs, som ska spegla en samlad bedömning av
            äldreomsorgens kvalitet.
          </p>
          <p xml:id="i-TrzZqVGZESC1YWR7N52EyM">
            Kvaliteten i utförd äldreomsorg respektive rättssäkerheten i
            biståndsbedömningen ska inte avgöras av vilken socialtjänst som
            fattat beslutet. Så ser det dock inte ut i praktiken. För att
            säkerställa att äldre oavsett bostadsort ges bästa möjliga äldreboende
            och hemtjänst vill vi införa ett kvalitetskontrakt i äldreomsorgen.
          </p>
          <p xml:id="i-D5YHUJLu9QSzZY7AotQ1gS">
            Kvalitetskontraktet tecknas mellan huvudmän och berörd kommun
            avseende den utförare/enhet som inte når de fastställda kvalitetskraven.
            Att inte nå upp till kraven innebär att den utförda äldreomsorgen
            bedömts hålla otillräcklig eller undermålig kvalitet. Kvalitetskontrakten
            är obligatoriska. De gäller så länge inte kvalitetskraven nås,
            dock som längst tre år. Därefter inträder andra åtgärder.
          </p>
          <p xml:id="i-7ztSSYpeG1qYSraEVMD45u">
            Kvalitetskontrakten ska innehålla krav på åtgärder som forskning
            och beprövad erfarenhet har visat kan möta de ställda nationella
            kvalitetskraven. Finansieringen av dessa nödvändiga åtgärder ska
            delas mellan stat och berörd huvudman.
          </p>
          <head xml:id="i-MkFKTy12pT1WUwaBcTeQQc" type="h2">
            Följa upp och utvärdera tagna beslut
          </head>
          <p xml:id="i-AC5rtXV79gCrvVBb1CJUPz">
            Den 1 juli 2018 trädde bestämmelse i kraft om förenklad biståndsbedömning.
            Detta innebär att socialnämnden i kommunen, utan föregående behovsprövning,
            får erbjuda hemtjänst till äldre personer. Syftet är att ge de
            kommuner som så önskar möjlighet att bevilja insatser inom äldreomsorg
            på ett enklare sätt och med större utrymme för delaktighet och
            självbestämmande. Då denna bestämmelse trätt i kraft sedan ett
            drygt år bör en utvärdering göras om hur och i vilken omfattning
            kommunerna tillämpar förenklad biståndsbedömning. Vi vill även
            att regeringen ger i uppdrag att följa upp parboendegarantin som
            infördes 2012. Garantin innebär en rätt för makar att bo tillsammans
            i ett äldreboende även om endast den ena beviljats bistånd i form
            av ett särskilt boende.
          </p>
          <head xml:id="i-8h29YzfhRuCvayiiWWoh3E" type="h2">
            Stärk seniorers livskvalitet med god mat och fysisk aktivitet
          </head>
          <p xml:id="i-T1NPNe1fqAbnEMTPkuuE4T">
            Seniorer i behov av mer stöd och hjälp, som bor exempelvis på
            vårdboende, behöver känna gemenskap med andra, meningsfullhet
            i tillvaron och att deras vardag fungerar. De ska ha inflytande
            över sitt eget liv och exempelvis kunna välja vilken tid man vill
            äta frukost och kunna ta ett glas vin till middagen. Inom äldreomsorgen
            ska man ha rätt till privatliv och kroppslig integritet, trygghet,
            delaktighet och möjlighet till självbestäm­mande.
          </p>
          <p xml:id="i-UKVgj6jjYE2AWES29CbWRA">
            Alltför många seniorer lider av allvarlig undernäring. Att det
            kan gå så långt har flera anledningar: Det kan röra sig om personer
            som helt enkelt inte vill äta i samma utsträckning längre , en
            otillfredsställande måltidssituation, avsaknad av middagssällskap,
            att kvaliteten på måltider brister, bristande kompetens om äldres
            nutrition, för lång nattfasta samt att det ges för många och ibland
            fel eller motverkande mediciner. Det handlar även om att en del
            seniorer har en dålig tandstatus som gör det svårt att tugga och
            svälja maten.
          </p>
          <p xml:id="i-bf2v2DTgvvDesWNUPmoGG">
            För att motverka undernäring och höja kvaliteten på maten vid
            Sveriges äldreboenden är det centralt att kommuner ställer höga
            krav på såväl den äldreomsorg de själva driver som på fristående
            aktörer kring kunskap om nutrition, vikten av att servera mat
            de äldre uppskattar och en trivsam måltidssituation. På många
            håll krävs ett måltidslyft som väcker aptiten och skapar måltidsglädje.
            Bra måltider ger dessutom ork och lust att delta i andra aktiviteter.
          </p>
          <p xml:id="i-A9GV86aYU986nyPWLbJ5UY">
            Danmark började för ett par år sedan med konceptet ”spiseven”.
            Detta arbetssätt ”Måltidsvän” har sedan spritt sig till Sverige
            och alltfler kommuner har inför detta fram­gångsrika och enkla
            koncept – att maten smakar bättre när man äter den tillsammans
            med någon. En senior får helt enkelt regelbundet sällskap av en
            frivillig person som är med och äter. De kan laga maten hemma
            tillsammans eller gå ut och äta någonstans.
          </p>
          <p xml:id="i-VdQdoFGBturFPCJh3iMW3E">
            Livsmedelsverket har listat fem framgångsfaktorer för bra måltider
            i äldreomsorgen. Det handlar om att fokusera på individen, satsa
            på kunskap och kompetens, se helheten genom att använda sig av
            något de kallar Måltidsmodellen, tydliggöra ansvar och möjliggöra
            samarbete samt att sätta upp mål, prioritera måltiden och följa
            upp.
          </p>
          <head xml:id="i-Ra4BUZHqRj7uRVopufVuk3" type="h2">
            Fysisk aktivitet på recept för seniorer
          </head>
          <p xml:id="i-6ZpCosENPpX29hLBXSPrN3">
            Moderaterna vill att möjligheter och förutsättningar ses över
            i syfte att pröva förslag om fysisk aktivitet på recept för seniorer
            som idag inte alls eller väldigt sällan genomför fysiska aktiviteter.
            Måttlig fysisk aktivitet har betydande förebyggande hälsofrämjande
            effekter för äldre personer. Forskning visar till exempel att
            risken för fall bland äldre minskar med ungefär en tredjedel vid
            rekommenderade nivåer av fysisk aktivitet. Därtill minskar risken
            för frakturer ännu mer. Detta skulle reducera antalet inläggningar
            på sjukhus till följd av fallolyckor. Äldre visar på en högre
            grad av följsamhet av fysiska aktiviteter på recept än övriga
            delar av befolkningen.
          </p>
          <head xml:id="i-B6rNWyB3putX3rCeX8Ubbj" type="h2">
            Helhetsgrepp om vård och omsorg
          </head>
          <p xml:id="i-end7ovW5dvtYH34HhxqM7">
            Det är alltför vanligt att seniorer idag slussas runt mellan
            olika aktörer. Sjuka personer som söker sig till akutmottagning
            för enklare åkommor som bäst kunde lösts via insatser inom äldreomsorgen
            eller primärvården kan få vänta i flera timmar på vård, för att
            mer akuta fall prioriteras. En omsorgstagare kan få utstå många
            okända ansikten i sitt hem, för att omsorgsaktörerna inte samspelar
            och för att det på många håll i Sverige ännu saknas valfrihet
            inom hemtjänsten.
          </p>
          <p xml:id="i-BHF2fSf6Ygn5GTrH3mRbM7">
            Det saknas ett helhetsgrepp runt äldres vård och omsorg. Primärvård,
            hemsjukvård, hemtjänst, geriatrisk vård och palliativ vård måste
            samarbeta bättre. Detta är en fråga gemensamt för kommuner och
            regioner, som behöver hitta gemensamma lösningar. För att bidra
            till denna utveckling ska Moderaterna nationellt ta initiativ
            till ett försöksprojekt där en region/kommun provar nya lösningar
            för att sudda ut trösklarna mellan äldreomsorgen och sjukvården
            för de äldre. I regionen ska det finnas ett samlat ansvar inom
            hela vård- och omsorgskedjan, och försöksprojektet ska följas
            upp av Socialstyrelsen och Inspektionen för vård och omsorg.
          </p>
          <head xml:id="i-GrKrMtqjd7GHeaSEsTXGAi" type="h2">
            Stärk seniorers möjligheter till ett gott liv
          </head>
          <p xml:id="i-NhXpLTNYd91ACjP5xjRoKA">
            Att stärka seniorers rätt till ett gott liv när de har behov
            av olika former av äldreomsorg bygger på ett metodiskt, målmedvetet
            och strukturerat kvalitetsarbete samt förmågan att se till alla
            individers individuella behov. Äldreboenden ska erbjuda goda boendemiljöer
            i kombination med vård och omsorg av hög kvalitet. Hemtjänsten
            ska ha den äldre i fokus, ha ett bra bemötande, sträva efter kontinuitet
            i bemanningen och komma på avtalade tider.
          </p>
          <p xml:id="i-RX6g6XzfgyQJ8FtiJ2hWw2">
            Fler kommuner har behov av att bygga ut den mobila hemsjukvården
            för de mest sjuka äldre. Det handlar om att skapa mer nära vård
            och omsorg. Det kräver mer samarbete och samverkan mellan kommunens
            hemsjukvård och regioners primärvård och slutenvård.
          </p>
          <p xml:id="i-GQNjG7PuUnSmLx9DY8ZcMP">
            Syftet med mobil hemsjukvård är att kunna ge en trygg, individanpassad
            och samordnad vård med helhetssyn. Oplanerade vårdtillfällen i
            slutenvården ska minimeras. Om kommuner inte själva väljer att
            pröva detta vill vi överväga att införa en bestämmelse i kommunallagen
            att kommuner och regioner ska samplanera dessa verksamheter.
          </p>
          <head xml:id="i-BT52is8rVVie8iF6rRNPcZ" type="h2">
            Trygga boenden för äldre
          </head>
          <p xml:id="i-NZQSMyc6pMRC5FG9QicWGi">
            Många äldre trivs bäst hemma och vill bo kvar hemma så länge
            som möjligt. De ska erbjudas hjälp och stöd via hemtjänst och
            hemsjukvård. Men det finns även äldre som är för friska för vårdboende
            som upplever ensamhet och otrygghet i sitt boende och som inte
            vill bo kvar hemma. För dem ska det finnas alternativ till att
            bo kvar hemma som erbjuder mer trygghet och social samvaro. För
            dem som inte kan bo kvar i exempelvis ett hus med trädgård som
            kräver omfattande skötsel eller hus med trappor ska goda alternativ
            finnas. Det ska vara enkelt att flytta om man så önskar.
          </p>
          <p xml:id="i-PwsYbm1cVdteU4HZ5ZRebW">
            Tyvärr är bristen på olika så kallade mellanboendeformer stor
            i dag och det behöver byggas många nya former av boenden, däribland
            vårdboenden och s.k. trygghets­boenden. Här finns stort utrymme
            för kommuner att tillsammans med bostadsaktörer och omsorgsföretag
            stimulera och utveckla nya former av boenden för äldre som kan
            erbjuda olika former av tjänster, stöd, gemenskap och aktiviteter.
            Vi menar att det behövs olika trygga boendeformer som äldre kan
            välja mellan innan de är i behov av vårdboende.
          </p>
          <p xml:id="i-CY1gkguJrNxzw3sseNGFMK">
            De senaste åren har olika typer av sådana boendeformer utvecklats,
            dels seniorboen­den, dels trygghetsboenden. Det är boende i hyresrätts-
            eller bostadsrättsform som erbjuder olika tjänster och kringaktiviteter,
            exempelvis olika former av service, personal/bovärd på angivna
            tider, trygghetslarm, hushållsnära tjänster, gemensamma måltider,
            sociala aktiviteter, motionsmöjligheter, stimulerande inomhus-
            och utomhus­miljöer med mera.
          </p>
          <p xml:id="i-UFaaP9sxC4GSVXvfzH1Rn9">
            Det är vår uppfattning att det fortfarande finns stort utrymme
            för fortsatt utveckling av dessa boenden, exempelvis kan de i
            högre utsträckning kopplas till olika former av vårdmöjligheter.
            Det finns i dag seniorboenden där tillgång finns till såväl omvårdnads­personal
            som sjuksköterska och läkare, men det är än så länge ovanligt.
            Vanligast är att de boende i senior- eller trygghetsboenden får
            omvårdnadsbehov genom att ansöka om hemtjänst. Vissa seniorboenden
            driver hemtjänst kopplat till boendet. De boende får även hemsjukvård
            precis som i en vanlig bostad.
          </p>
          <p xml:id="i-KiPhmSUN1EcQEai9p8fb57">
            Förutom att det finns potential för att utveckla boendeformerna
            menar vi att det kommer att behövas byggas betydligt fler boenden
            av denna typ i takt med att andelen äldre ökar. Det är dessutom
            en viktig framtidsfråga för äldreomsorgen i stort. I det arbetet
            har kommunerna en viktig roll både genom att stimulera tillkomsten
            av seniorboenden och trygghetsboenden genom mark- och bostadspolitik
            liksom genom medverkan av kommunal hemtjänst och hemsjukvård.
            De kan också komplettera marknaden genom tydliga ägardirektiv
            till kommunägda bostadsföretag om att bygga exempelvis trygghetsboenden.
          </p>
          <p xml:id="i-G1X1NXMjAKi3nuqHJT813G">
            Flera kommuner har också inrättat olika former av subventionsmodeller
            för att stimulera till fler trygghetsboenden. I dessa subventioneras
            värdinna/värdtjänster, gemensamma ytor med mera samtidigt som
            krav ställs på hur boendena ska vara utformade och vilka tjänster
            som ska erbjudas. Här finns behov av att sprida goda exempel,
            så att fler kommuner kan erbjuda den här typen av boenden.
          </p>
          <p xml:id="i-9x5vrCrzYdX12Dy4ZcyihG">
            Det finns anledning att se över hur nationella byråkratiska regelverk
            försvårar, fördyrar och detaljstyr hur äldreboenden ska se ut.
            Ett – av många – exempel är Arbetsmiljöverkets bestämmelser som
            bland annat innebär att det ska vara ett fritt arbetsutrymme på
            minst 0,8 meter vid sidan av toalettstolen och 1,3 meter framför
            toalettstolen på särskilda boenden. Viten utdöms om några centimeter
            saknas. Detta har skapat stora problem över hela landet. Badrum
            och hela boenden får byggas om för enorma belopp för att tillgodose
            Arbetsmiljöverkets krav, och vissa boenden har genom åren fått
            lägga ner. Personer har i onödan fått flytta. Dessutom är kraven
            olika beroende på om verksamheten drivs av kommuner eller av fristående
            aktörer. Det behövs en nationell översyn kring den detaljstyrning
            som myndigheter utövar kring hur våra äldreboenden ska se ut.
          </p>
          <head xml:id="i-LVSKzAUYRSaNCZDkTd7XE6" type="h2">
            Stärk äldreomsorgens medarbetare
          </head>
          <p xml:id="i-2ecDiM1vhF7hjvtHru4Qqp">
            I dag råder stora svårigheter och finns omfattande problem vad
            gäller att kunna säkerställa kompetens- och personalförsörjningen
            inom äldreomsorgen. Många gånger bottnar upplevda brister av kvalitet
            i äldreomsorgen på dess oförmåga till kontinuitet i bemanning.
            Den kortsiktiga och långsiktiga förmågan att säkra personalförsörjningen
            är därför helt avgörande för äldreomsorgens möjligheter att kunna
            bedriva verksamhet av hög kvalitet. För att få fler att vilja
            arbeta inom vård och omsorg så är valfriheten helt avgörande för
            personalen. Att det finns flera vårdgivare att välja mellan är
            självklart bra för de äldre men det är också viktigt för personalen.
          </p>
          <p xml:id="i-PfZR5FMSmVU8Kb6i4fANTR">
            Det behövs fler undersköterskor. Av landets 290 kommuner svarar
            över sex av tio att de har svårt att rekrytera personal. Samtidigt
            är den långsiktiga trenden att antalet undersköterskor i kommunerna
            har ökat från cirka 41 500 anställda till ungefär 125 000 anställda
            under perioden 1995–2014. Därtill visar Statistiska centralbyrån
            att det totalt var cirka 138 000 undersköterskor som arbetade
            inom hemtjänst, hemsjukvård och äldreboenden år 2015. Drygt nio
            av tio undersköterskor är kvinnor. För att möta rekryteringsbehovet
            vill vi ta fram och genomföra en gemensam strategi för att säkra
            den långsiktiga kompetens- och personalförsörjningen inom äldreomsorgen.
          </p>
          <head xml:id="i-GrB8bpQaYd5pnBbQras9ja" type="h2">
            Ledarskapsutbildning inom äldreomsorgen
          </head>
          <p xml:id="i-TDHFYt8p4D7tNM1riUnm3L">
            Uppskattad och omtyckt verksamhet inom äldreomsorgen präglas
            ofta av tydliga prioriteringar, stort engagemang, möjligheten
            att påverka sitt arbete och närvarande och synligt ledarskap.
            Ofta är det så kallade eldsjälar som är drivande när det är verksamheter
            som utmärker sig på ett positivt sätt. Det gör emellertid samtidigt
            att det blir väldigt sårbart. Ett professionellt ledarskap tillsammans
            med medarbetarnas kunnande och möjligheter till kompetensutveckling
            ger en stabilare grund att stå på för att nå hög kvalitet inom
            äldreomsorgen.
          </p>
          <p xml:id="i-8aSKCN2dPYTuWkEYyozNqi">
            Moderaterna vill inrätta en ledarskapsutbildning avsedd för framtidens
            ledare inom äldreomsorg. Det handlar om att ge professionen en
            ännu starkare och tydligare roll. Äldreomsorgens medarbetare behöver
            ett tydligt och metodiskt stöd av sina chefer. Ledare och personal
            behöver kunskap om det friska och sjuka åldrandet för att kunna
            leda och styra sina enheter.
          </p>
          <p xml:id="i-J8JrMGsFMpVXstB7rtGTbN">
            Vi vill i samarbete med intresseorganisationer och utförare av
            äldreomsorg ta fram förslag på ledarskapsutbildning rörande äldreomsorgens
            samlade verksamheter. Det är viktigt att kommunerna tar sitt arbetsgivaransvar
            och utvecklar kvalificerade ledarskaps­utbildningar. I de kommuner
            där det finns fristående aktörer ska även de erbjudas deltagande.
            Ledarskapsutbildningen ska i första hand vara avsedd för ”första
            linjens” chefer inom hemtjänst och äldreomsorg.
          </p>
          <p xml:id="i-BfwgCCEvtsWPtyKKwc9wcx">
            Vi vill stärka det lokala ledarskapet, stimulera vidareutbildningar,
            handledarstöd och att äldreomsorgen lokalt tar fram mentorskapsprogram.
            Chefer inom äldreomsorgen måste få rimliga förutsättningar för
            ett mer närvarande ledarskap. Det kan till exempel handla om mindre
            personalgrupper för varje chef.
          </p>
          <head xml:id="i-78PyPtki6MQBEJQUF9PSHp" type="h2">
            Stimulera digitalisering inom äldreomsorgen
          </head>
          <p xml:id="i-G1xjTmd6UAUcuJ9D2hB45x">
            Modern teknik kan förbättra livskvaliteten för Sveriges äldre.
            Möjligheten att på ett enkelt sätt komma i kontakt med sin familj
            och släktingar kan vara skillnaden på att tillbringa en dag ensam
            eller inte. Ett samtal eller några meddelanden via en applikation
            kan räcka för att känna sig delaktig. Tröskeln för att använda
            ny teknik som till exempel olika filmtjänster eller bildarkiv
            kan kännas hög, men samtidigt vara ovärderlig när man väl kommer
            över den.
          </p>
          <p xml:id="i-YPNoDeAMABEzYsPEWF8Vvz">
            Digitaliseringen inom äldreomsorgen har påbörjats men sker långsamt
            och i högst varierande omfattning. Ny digital teknik kan vara
            så kallade smarta golv, kameror som kan reagera på udda rörelser
            och olika sorters robotar. Detta är exempel på hjälpmedel som
            gör att äldre kan klara vardagslivet bättre, öka de äldres integritet
            och självstän­dighet samt bidra till trygghet i hemmet eller på
            äldreboendet. Det saknas dock tillräcklig samordning, samarbete
            och samverkan mellan olika kommuner och andra utförare av äldreomsorg.
          </p>
          <p xml:id="i-EPGFXou5cLykVsedgpLcCe">
            Nya tekniska hjälpmedel kan emellertid aldrig ersätta de avgörande
            mänskliga kontakterna; samtidigt sticker Sverige ut genom att
            vi utvecklar ny digital teknik som ett led i att öka människors
            självständighet och förmåga att klara sig själv. Ny digital teknik
            har stora möjligheter att växa fram som ett bra komplement till
            övrig hemtjänst och äldreomsorg.
          </p>
          <p xml:id="i-Qz3JdW5jRPGoo5hAexr9ZA">
            Kommunerna och regionerna ansvarar för implementeringen av digital
            teknik. Vem som har det nationella samordningsansvaret är inte
            tydligt och antalet myndigheter som arbetar med frågan på olika
            sätt är många. Socialstyrelsen, Folkhälsomyndigheten, Myndigheten
            för digital förvaltning, Myndigheten för vård och omsorgsanalys,
            Vinnova, Myndigheten för delaktighet och E-hälsomyndigheten är
            alla involverade på olika sätt. När så många myndigheter är inblandade
            är det av stor vikt att en myndighet har det övergripande ansvaret.
            Vilken myndighet som har ansvaret för digital teknik inom äldrevården
            har ett stort behov att tydliggöras.
          </p>
          <p xml:id="i-gLMnR3iR6ryKDtb3d98nm">
            Moderaterna föreslår att Myndigheten för vård och omsorgsanalys
            bör ha ansvaret för uppföljning av det som genomförts inom digital
            teknik och E-hälsomyndigheten för samordningen av alla insatser.
          </p>
          <head xml:id="i-7VzroUssiNfjSYJZ1m75ka" type="h2">
            Ofrivillig ensamhet
          </head>
          <p xml:id="i-CtFzWxdRvnKxmPRuBQ75im">
            För att bekämpa äldres ofrivilliga ensamhet behöver vi arbeta
            tillsammans. Precis detta har pensionärsorganisationerna SKPF
            pensionärerna, SPF Seniorerna och PRO pekat på i sin skrift ”Tillsammans
            mot ensamhet” som släpptes i mars 2019. Att tillhöra ett sammanhang,
            göra sociala aktiviteter tillsammans med andra, ha människor runt
            omkring sig som bryr sig om en och att göra meningsfulla uppgifter
            stärker människors livskvalitet och bidrar till bättre hälsa.
          </p>
          <p xml:id="i-9GVYQTB2d869xMiroErdDK">
            En halv till en miljon människor uppskattas vara ensamma i Sverige.
            Kvinnor är mer ensamma än män, äldre pensionärer mer än nyblivna
            och människor i storstäder känner sig mer ensamma än folk på landsbygden.
          </p>
          <p xml:id="i-TKn6JWYiCm8fn2hdHzrqBs">
            Moderaterna vill att insatser fokuseras på meningsfulla aktiviteter
            tillsammans med andra, för att bryta den ofrivilliga ensamheten.
            Seniorer är ingen homogen grupp – det kan aldrig sägas för många
            gånger. Vad en meningsfull aktivitet är skiljer sig från person
            till person. Det kan vara allt från att gå en promenad tillsammans
            med någon eller att äta en måltid tillsammans med någon, till
            att tillsammans med andra gå till ett gym, måla, sjunga i kör
            eller något helt annat.
          </p>
          <p xml:id="i-4hWM6hsbJcuLAsN1eYFUwo">
            För att lyckas med att skapa fler mötesplatser och erbjuda fler
            aktiviteter som görs tillsammans krävs det att alla inblandade
            gör sin del av arbetet. Det handlar om kommunernas ansvar att
            se till att personal inom hemtjänst och äldreboende har utbildning
            och tid för att möta seniorers önskemål på aktiviteter. Men också
            om att kunna engagera frivilliga krafter som kan göra en insats
            för att minska ensamheten. För de seniorer som är sängliggande
            kan det till exempel vara viktigt med tät social kontakt på ett
            äldreboende. Uppgifter som kan utföras i den enskildes rum ska
            utföras där.
          </p>
          <p xml:id="i-JaMEx6WcSSdpqdbefkiUSj">
            Viktigast av allt är ett tydligt och engagerat ledarskap som
            uppmuntrar och skapar ett arbetsklimat som tar vara på idéer och
            uppmuntrar till fler aktiviteter för seniorer. Pensionärsorganisationerna
            har så rätt i sin skrift – här gäller det verkligen att arbeta
            tillsammans mot ensamhet den idéburna sektorn, enskilda frivilliginsatser
            tillsammans med kommuner och regioner. Ofrivillig ensamhet skapar
            ohälsa och utanförskap. Alla
          </p>
          <p xml:id="i-HWYLBaQqv5iYEpbDszCdcY">
            goda krafter ska gemensamt arbeta för att bryta den ofrivilliga
            ensamheten. Det handlar om att stärka seniorers livskvalitet.
          </p>
        </div>
        <div type="motSignatures">
          <list>
            <item xml:id="i-Hi1nDEbgpqEiKaKjxP5P8t" who="i-Ws7TTEJpudwigKX5RjyhR4">
              Camilla Waltersson Grönvall (M)
            </item>
            <item xml:id="i-K2v9b3DJDh2rjX2vJ6H9S9" who="i-8xM6U2UEMYF2ek1xU2cetn">
              Ulrika Heindorff (M)
            </item>
            <item xml:id="i-XJPHMJWUVVuoW9apfMRCYk" who="i-HVNurMXeCe8w9FG2WJ148E">
              Ulrika Jörgensen (M)
            </item>
            <item xml:id="i-Xf32ebbAvo5mK1iZPRMbgy" who="i-UwP5i3Nf2rsj5W3x9BMAEh">
              John Weinerhall (M)
            </item>
            <item xml:id="i-2AXRUtTd5mRQC5GFxBzY3C" who="i-J3vB7EYXWFGfYPGahysXrd">
              Noria Manouchi (M)
            </item>
            <item xml:id="i-PfEns3DaAxtp9b8X7F1J4H" who="i-Apyf3DsrtN2zmshEtt35Qo">
              Marie-Louise Hänel Sandström (M)
            </item>
            <item xml:id="i-PehD5hLhkAGphtuckNTGGt" who="i-RNLiVMpCYiPgzxr2ERSxMt">
              Lars-Arne Staxäng (M)
            </item>
          </list>
        </div>
      </div>
    </body>
  </text>
</TEI>
