<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SfU-03121">
  <teiHeader>
    <fileDesc>
      <titleStmt>
        <title>Krafttag mot illegal migration för ett säkrare Sverige</title>
        <author corresp="i-G2FvChcLfdNRUQkYLtG8Ld">av Paula Bieler m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3121 av Paula Bieler m.fl. (SD)</title>
          <idno type="rdwebb">H7023121</idno>
          <rs type="number">3121</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H7023121/text</ref>
          <ref type="dokument_url_html">http://data.riksdagen.se/dokument/H7023121</ref>
          <ref type="dokumentstatus_url_xml">http://data.riksdagen.se/dokumentstatus/H7023121</ref>
          <ref type="docx">http://data.riksdagen.se/fil/39237D6D-5562-4076-9097-975DBA5B90D1</ref>
          <ref type="pdf">http://data.riksdagen.se/fil/4395FF56-1E77-4F3D-88B2-41A3FE05BBB6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-G2FvChcLfdNRUQkYLtG8Ld</idno>
            <name>Paula Bieler</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-33ESDsPhcvDaFF2ubKVkYG" type="signed"/>
        <correspContext corresp="i-33ESDsPhcvDaFF2ubKVkYG">
          <note type="signatory" corresp="i-G2FvChcLfdNRUQkYLtG8Ld"/>
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction xml:id="i-3URgGFpfe4Fif9C7NZt1R8" type="submitted">
          <date when="2019-10-03"/>
          <time when="14:41:06"/>
        </correspAction>
        <correspAction xml:id="i-EhRSBQ7hrxah2SVDajcYFM" type="reviewed">
          <date when="2019-10-03"/>
          <time when="17:19:01"/>
        </correspAction>
        <correspAction xml:id="i-4d88PgX7NjzTE29XtQsvVg" type="referred">
          <date when="2019-10-11"/>
        </correspAction>
        <correspAction xml:id="i-ETrc3zxThcN6fmSSvqy3jT" type="assigned">
          <date when="2020-05-13"/>
          <time when="16:51:55"/>
        </correspAction>
        <correspContext corresp="i-ETrc3zxThcN6fmSSvqy3jT">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-FmE2uzkYJtZDNKbjMw5vwQ" type="behandlas_i"/>
        <correspContext corresp="i-FmE2uzkYJtZDNKbjMw5vwQ">
          <ref type="uppgift">2019/20:JuU1</ref>
          <ref type="ref_dok_id">H701JuU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CVDGuUXQA88gPft5GEZT56" type="behandlas_i"/>
        <correspContext corresp="i-CVDGuUXQA88gPft5GEZT56">
          <ref type="uppgift">2019/20:SfU17</ref>
          <ref type="ref_dok_id">H701SfU17</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU17</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PNvzc4xcRXFdi7UsBkLmHb" type="behandlas_i"/>
        <correspContext corresp="i-PNvzc4xcRXFdi7UsBkLmHb">
          <ref type="uppgift">2019/20:SfU22</ref>
          <ref type="ref_dok_id">H701SfU22</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU22</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Uk7bwEdeqjvKm3ZBMRc43n" type="behandlas_i"/>
        <correspContext corresp="i-Uk7bwEdeqjvKm3ZBMRc43n">
          <ref type="uppgift">2019/20:SfU20</ref>
          <ref type="ref_dok_id">H701SfU20</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU20</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SYvkFsFXgS6JGt42WvBdge" type="behandlas_i"/>
        <correspContext corresp="i-SYvkFsFXgS6JGt42WvBdge">
          <ref type="uppgift">2019/20:JuU25</ref>
          <ref type="ref_dok_id">H701JuU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU25</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YXkEj4UsQjssiWNf4Njb6" type="behandlas_i"/>
        <correspContext corresp="i-YXkEj4UsQjssiWNf4Njb6">
          <ref type="uppgift">2019/20:SfU4</ref>
          <ref type="ref_dok_id">H701SfU4</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU4</ref>
          <ref type="ref_dok_titel">Utgiftsområde 8 Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-V16iBEiQW7qSdmCcif1H2y" type="motHeader">
        <div xml:id="i-UkHgNFKN1s62LBHdCqaNpW" type="motTitle">
          Motion till riksdagen 2019/20:3121 av Paula Bieler m.fl. (SD)
          Krafttag mot illegal migration för ett säkrare Sverige
        </div>
      </div>
      <div xml:id="i-7Eq4D6UNCzwuutdBfCqSBZ" type="motBody">
        <div xml:id="i-X2SkgcbqbijHxVnQR2TtZP" type="motProposal" subtype="förslag">
          <head xml:id="i-KeGKmaFHVjXF3pWYD8eBb4">
            Förslag till riksdagsbeslut
          </head>
          <list xml:id="i-N4LAp1ShD3ogi4Vh7tr8Bu" style="ol">
            <item xml:id="i-BcmZwqLJz3SMvgcUbCtTsn">
              Riksdagen ställer sig bakom det som anförs i motionen om ett
              samlat grepp mot illegal migration och tillkännager detta för
              regeringen.
            </item>
            <item xml:id="i-Tz8PC8T5C2MD84gBM3NMrz">
              Riksdagen ställer sig bakom det som anförs i motionen om kartläggning
              av skuggsamhället och tillkännager detta för regeringen.
            </item>
            <item xml:id="i-CeJ1FZimRCU9LpWA2xQzXp">
              Riksdagen ställer sig bakom det som anförs i motionen om att
              kriminalisera undangömmandet av illegala migranter och tillkännager
              detta för regeringen.
            </item>
            <item xml:id="i-Jv6bQX2sBvinKjcsy4wGRS">
              Riksdagen ställer sig bakom det som anförs i motionen om åtgärder
              mot illegal arbetskraft och tillkännager detta för regeringen.
            </item>
            <item xml:id="i-Rkp6ZxvrCb9ospQ4qEAXZo">
              Riksdagen ställer sig bakom det som anförs i motionen om krafttag
              mot företag som anställer illegala, och detta tillkännager riksdagen
              för regeringen.
            </item>
            <item xml:id="i-5GFWzWmWFbV2nCFgrMvhTF">
              Riksdagen ställer sig bakom det som anförs i motionen om ökad
              inre utlänningskontroll och tillkännager detta för regeringen.
            </item>
            <item xml:id="i-5nC4zdukANj232hodwkbH5">
              Riksdagen ställer sig bakom det som anförs i motionen om mer
              resurser till Polismyndigheten för inre utlänningskontroll och
              tillkännager detta för regeringen.
            </item>
            <item xml:id="i-P3CTCsDdZiu9iWYHN9xtak">
              Riksdagen ställer sig bakom det som anförs i motionen om att
              avskaffa preskriptionstiden för utvisningsbeslut och tillkännager
              detta för regeringen.
            </item>
            <item xml:id="i-7Ps1dLYSBsiwZr2JsxnHkt">
              Riksdagen ställer sig bakom det som anförs i motionen om att
              begränsa möjligheten att ansöka om prövning av verkställighetshinder
              och tillkännager detta för regeringen.
            </item>
            <item xml:id="i-XXeasDLSfN2qwXe7AXnhSW">
              Riksdagen ställer sig bakom det som anförs i motionen om förstärkning
              av gränskontroller och tillkännager detta för regeringen.
            </item>
            <item xml:id="i-4duKeEEFuS46m74tGj3KvT">
              Riksdagen ställer sig bakom det som anförs i motionen om utökat
              transportörsansvar och tillkännager detta för regeringen.
            </item>
            <item xml:id="i-Nsg3WWmykVwdMg6LGBw5N7">
              Riksdagen ställer sig bakom det som anförs i motionen om skärpt
              straff för människosmuggling och tillkännager detta för regeringen.
            </item>
            <item xml:id="i-VbCgRXWDvCin9jak4Ly1a6">
              Riksdagen ställer sig bakom det som anförs i motionen om ökat
              fokus på återkallelse av uppehållstillstånd och tillkännager detta
              för regeringen.
            </item>
            <item xml:id="i-WVpFwyRdsKGnkcYd5Aw3Tx">
              Riksdagen ställer sig bakom det som anförs i motionen om att
              införa möjlighet att återkalla främlingspass och resedokument
              och tillkännager detta för regeringen.
            </item>
            <item xml:id="i-HnrYJBWE9HKEqmTixb8mZW">
              Riksdagen ställer sig bakom det som anförs i motionen om ökade
              möjligheter till förvarstagning av utlänningar som ska utvisas,
              och detta tillkännager riksdagen för regeringen.
            </item>
            <item xml:id="i-R1LfJeJeMeBopzveRiEvyQ">
              Riksdagen ställer sig bakom det som anförs i motionen om kraftigt
              ökat antal förvarsplatser och tillkännager detta för regeringen.
            </item>
            <item xml:id="i-55wi8UyBfb19zEmcMchhw9">
              Riksdagen ställer sig bakom det som anförs i motionen om att
              förbättra säkerheten på landets förvar och tillkännager detta
              för regeringen.
            </item>
            <item xml:id="i-UhdYwuxUcxQvCDNCMFqRAt">
              Riksdagen ställer sig bakom det som anförs i motionen om avtal
              om utvisningar av utlänningar till säkra tredjeländer och tillkännager
              detta för regeringen.
            </item>
            <item xml:id="i-LdK2P19GEsgEJbRqmqunjh">
              Riksdagen ställer sig bakom det som anförs i motionen om registreringskrav
              för EES-medborgare och tillkännager detta för regeringen.
            </item>
            <item xml:id="i-UnWUiQm8epwLePkUfersT3">
              Riksdagen ställer sig bakom det som anförs i motionen om att
              straffa EU-medlemsstaters missbruk av den fria rörligheten och
              tillkännager detta för regeringen.
            </item>
            <item xml:id="i-UoP9FsdfUx5gvdHRAstzy1">
              Riksdagen ställer sig bakom det som anförs i motionen om att
              reglerna för när EU-migranter kvalificerar sig till de sociala
              trygghetssystemen bör stramas upp och tillkännager detta för regeringen.
            </item>
          </list>
        </div>
        <div xml:id="i-61Bi7iNeAbVhqschtLXpQg" type="motContent">
          <head xml:id="i-XTDxzEk5VtZane5EHqC9Wu" type="h1">
            Motivering
          </head>
          <p xml:id="i-9ag4Z7veyzXK1pdqZp1dxk">
            I takt med att migrationen till Sverige har ökat, har även tendensen
            hos utlänningar att stanna kvar i Sverige efter ett beslut om
            avslag och utvisning ökat. Särskilt bland asylsökande är det många
            som väljer att gå under jorden för att bli en del av ett snabbt
            växande skuggsamhälle. Det finns ingen exakt siffra över hur många
            som uppehåller sig illegalt i Sverige, men trots uppåt 100 000
            ärenden om utvisning som Polismyndigheten fått i uppdrag att verkställa
            sedan 2012, har endast kring 35 000 kunnat verkställas. Enligt
            Migrationsverkets prognos från juli 2019 väntas ytterligare 40
            000 personer avvika under de kommande tre åren. Till detta skall
            fogas närmare 20 000 personer som redan i dag finns i Polismyndighetens
            balans för verkställighet, som exempelvis Ekot rapporterade om
            i början av september, och därtill EES-medborgare som de facto
            saknar rätt att vistas i landet.
          </p>
          <p xml:id="i-LGS7Ab6dMhBLuiTzzMnK2Q">
            Om vi ska stå för principen om reglerad invandring så krävs det
            att utlänningar som nekats rätten att stanna i Sverige också lämnar
            landet, i enlighet med svensk lag. Det måste också innebära att
            personer som beviljats ett uppehållstillstånd fråntas det när
            skälet för tillståndet inte längre föreligger. Att uppehålla sig
            illegalt i landet innebär att stå utanför rättssystemet och utan
            sociala skyddsnät. Som illegal invandrare kan man i princip enbart
            livnära sig på olika typer av kriminalitet såsom prostitution,
            droghandel, inbrott eller rån. I bästa fall svartjobb utan kollektivavtal
            eller försäkringar, samt utan möjlighet att vända sig till myndigheter
            om man blir utnyttjad. Skuggsamhället är således till stor skada
            för såväl det svenska samhället som för berörda individer. Det
            svenska samhället måste stå enigt och göra det omöjligt att vistas
            här som illegal.
          </p>
          <p xml:id="i-Pk7J4getm6ZhztdEvm3XQy">
            Åtgärder måste vidtas för att krympa ovan beskrivna skuggsamhälle,
            såväl för att upprätthålla det svenska samhällskontraktet som
            för att skydda de människor som far illa.
          </p>
          <head xml:id="i-LQzTSm3adk9DURRdHuiKq9" type="h2">
            Skuggsamhället
          </head>
          <head xml:id="i-BGUTMaFikeApAkgfDpvnYV" type="h3">
            Ett samlat grepp mot illegala migranter
          </head>
          <p xml:id="i-Sv2pKQSdA5dwJEcQpKdUdn">
            Grunden i bekämpandet av skuggsamhället är att göra det oattraktivt
            för utlänningar att stanna kvar i landet efter ett avslag. Utlänningar
            med avslagsbeslut måste tydligt se att valet att stanna illegalt
            enbart kan sluta med besvikelse. Hela den svenska samhällsapparaten
            måste samarbeta för att i princip omöjliggöra ett illegalt liv
            i Sverige. Kommuner och landsting, liksom statliga myndigheter,
            och även företag och organisationer, måste alla på sitt sätt arbeta
            målinriktat på sitt sätt för detta syfte.
          </p>
          <head xml:id="i-TvJ1dbktyKyCQwYVmsjprV" type="h3">
            Kartläggning av antalet tillståndslösa
          </head>
          <p xml:id="i-VmKFtUVgwEKyTFKsKFhdAY">
            Det finns i dagsläget varken tillförlitlig statistik eller andra
            fakta gällande omfattningen av skuggsamhället i Sverige, men flera
            rapporter och uttalanden från olika myndigheter tyder dock på
            att det rör sig om flera tiotusentals personer. Det är utomordentligt
            viktigt att detta kartläggs och studeras genom samarbeten mellan
            flera myndigheter, så att det offentliga kan motverka de senaste
            årens tendenser till ett ökat utanförskap och kriminalitet.
          </p>
          <head xml:id="i-92KLyAWErLtVMzhMnRMUrX" type="h3">
            Kriminalisera undangömmande av illegala
          </head>
          <p xml:id="i-MPG393rLxbEXjCP6pHmLqV">
            I dag är det tillåtet att gömma utlänningar som fått sin sak
            prövad av myndigheter och befunnits sakna asylskäl, under förutsättning
            att detta inte görs för egen vinning. Sverigedemokraterna menar
            att detta är orimligt och inte försvarbart ur någon synvinkel.
            Att aktivt bidra till ett växande skuggsamhälle där människor
            tvingas leva utan skyddsnät och möjlighet till legal försörjning
            är en ogärning. Det står dessutom i strid med basala rättsprinciper,
            personer som inte har laglig rätt att vistas i Sverige ska också
            lämna landet.
          </p>
          <p xml:id="i-5Z54Jce3wQsGW9HtqJhSZh">
            Vi vill därför göra det olagligt att gömma, hjälpa eller på andra
            sätt underlätta för illegala invandrare att hålla sig undan från
            den svenska rättsskipningen på liknande sätt som anges i 17 kap.
            11 § BrB om skyddande av brottsling.
          </p>
          <head xml:id="i-5F9rYcr6cCQ11V1B9FYLFx" type="h3">
            Åtgärder mot illegal arbetskraft
          </head>
          <p xml:id="i-Fm7Mb5X5mN8xNipUwRy2Bh">
            Arbetsmarknaden för personer utan tillstånd har de senaste åren
            vuxit. Detta har inneburit att personer kunnat leva i Sverige
            trots att de har fått avslag på sin ansökan, eller hållit sig
            undan från rättsväsendet. Det är välkänt att terroristen Rakhmat
            Akilov försörjde sig genom arbete tiden innan han begick sitt
            avskyvärda dåd. Många som arbetar illegalt i Sverige gör det även
            under svåra förhållanden, ofta under hård kontroll av kriminella
            nätverk. De flesta illegala arbetstagarna är också lågutbildade,
            och tränger därmed ut denna redan hårt ansatta grupp på den svenska
            arbetsmarknaden. Därtill kommer de skatteintäkter som går förlorade
            genom att arbetsgivare betalar ut löner svart.
          </p>
          <p xml:id="i-Cfk6r2DceTHa57AeKPw1bD">
            Sverigedemokraterna menar därför att det måste ske en skärpning
            av lagstiftningen kring anställning av utlänningar utan tillstånd
            i Sverige.
          </p>
          <head xml:id="i-8tkEbzt4S1MTGN5eeQaohB" type="h3">
            Krafttag mot företag som anställer illegala
          </head>
          <p xml:id="i-UM2wLQVN8dxY9qES8hbBTQ">
            Satsningar mot illegal arbetskraft kan inte enbart fokusera på
            de illegala migranterna själva. Företag som medvetet eller av
            otillbörlig oaktsamhet anställer illegal arbetskraft måste också
            drabbas av mycket kännbara följder, inklusive kraftiga viten och
            näringsförbud.
          </p>
          <p xml:id="i-26SDBRkDVis1TXc5mQY4kc">
            För att i högre grad efterfölja lagstiftningen måste Polismyndigheten,
            Migrationsverket, och andra myndigheter tillföras resurser för
            att bekämpa det illegala arbetet. Vidare måste informationskampanjer
            initieras för att sprida kunskap om vad som gäller för företagen,
            samt konsekvenserna, för individen, samhället och företagen, av
            att anställa illegal arbetskraft.
          </p>
          <head xml:id="i-DV6mtryQEBoS3wxPigC9rk" type="h3">
            Inre utlänningskontroll
          </head>
          <p xml:id="i-8iZwXZo37cPo8nZKfx2WDy">
            Programmet Rättssäkert och effektivt verkställighetsarbete, REVA,
            ledde 2009 till 2014 till stora förbättringar i gränspolisens
            arbete att utvisa illegala personer från Sverige. Programmet innebar
            dels ett större samarbete mellan Migrationsverket, Polismyndigheten,
            och Kriminalvården, men också särskilda satsningar på chartrade
            plan, fördjupad kontakt med utlandsmyndigheterna, samt särskilda
            punktinsatser i det offentliga. Polisens rapporter pekade på att
            programmet var en stor succé, och att det bland annat frigjordes
            resurser som kunde läggas på att bekämpa annan brottslighet.
          </p>
          <p xml:id="i-NjW4P4ess6Wt99G1VFhGmC">
            Programmet bör därför omedelbart återupptas, och vidareutvecklas,
            för att säkerställa att personer som rör sig fritt i vår närmiljö
            också är här lagligt. Antalet inre utlänningskontroller måste
            bli fler och även riktas mot platser där behovet är som störst.
            Polisen bör ges möjlighet att utifrån empirisk erfarenhet och
            generella beteendemönster utföra inre utlänningskontroller för
            att hitta personer som befinner sig illegalt i landet, utan att
            detta utgör en diskrimineringsgrund. Det bör även vara möjligt
            för polisen att ta fingeravtryck och genomföra fingeravtryckssökning
            i samband med inre utlänningskontroll.
          </p>
          <head xml:id="i-8ivCwvLbw25MrNveNZ4SQ9" type="h3">
            Mer resurser till Polismyndigheten för inre utlänningskontroll
          </head>
          <p xml:id="i-GuYJiGa7VgJZz6bqsBCgLu">
            De ovannämnda förslagen skulle öka Polismyndighetens arbetsbörda.
            Den har de senaste åren ökat oavbrutet, utan att anslagen ökat
            i samma takt. Sverigedemokraterna vill därför satsa ordentligt
            på detta område. Fler poliser måste anställas, villkoren måste
            förbättras, och fungerande rutiner måste till i verksamheten,
            grundat i beprövade metoder och medarbetarnas initiativ. Målet
            är att ingen ska kunna resa in till Sverige utan tillstånd, och
            att samtliga utvisningsbeslut verkställs inom några veckor. Allt
            detta bör riksdagen tillkännage för regeringen.
          </p>
          <head xml:id="i-Nti3wEY3oUcUeEdtHiruSN" type="h3">
            Ingen preskriptionstid för utvisningar
          </head>
          <p xml:id="i-E4mhUrjL4tA82gH9JTXUGW">
            När Migrationsverket avslår en ansökan om asyl förenas denna
            i regel med ett beslut om utvisning, som gäller under en fyra
            års preskriptionstid, varefter man kan söka asyl igen. Det har
            visat sig vara vanligt förekommande att asylsökande går under
            jorden under preskriptionstiden, för att sedan, efter fyra år,
            dyka upp igen och söka asyl som förut. I vissa fall kan samma
            person göra om detta ett flertal gånger.
          </p>
          <p xml:id="i-3tDHGKtMMoFDS6joFJhHWf">
            Detta är enligt Sverigedemokraterna helt orimligt och måste stoppas.
            Därför vill vi avskaffa preskriptionstiden, så att ett laga kraftvunnet
            utvisningsbeslut alltid gäller.
          </p>
          <head xml:id="i-B4ZZNNRgH9XyP4P58RR1FG" type="h3">
            Begränsa möjligheten att ansöka om verkställighetshinder
          </head>
          <p xml:id="i-NERRLVnR19DLJNzf8u7T95">
            Under den fyraåriga preskriptionstiden behandlas eventuella nya
            ansökningar som en ansökan om verkställighetshinder (V-UT). Tanken
            är att skapa en säkerhetsventil, så att eventuella förändrade
            omständigheter ska kunna komma fram.
          </p>
          <p xml:id="i-Q5KbgyuaGYjRgh4BG5qASY">
            Efter de senaste årens kaos inom migrationspolitiken är det rutin
            att Migrationsverket efter ett avslagsbeslut tvingas hantera upprepade
            V-UT, ofta helt utan grund. Detta innebär ett stort slöseri på
            resurser och i vissa fall att verkställigheter av utvisningar
            behövt avbrytas, trots att planet precis landat i utlandet. Reglerna
            kring V-UT bör därför förenklas, så att uppenbart ogrundade ansökningar
            kan avvisas direkt.
          </p>
          <head xml:id="i-73rSFB75vk9uRQnW3SSok1" type="h2">
            Gränskontroller
          </head>
          <head xml:id="i-7tjgoUxENr8L6KEc5nrjBs" type="h3">
            Förstärkta gränskontroller
          </head>
          <p xml:id="i-8NtxMp1TqsrSGE7CBsYhwz">
            Krisen 2015 tvingade regeringen att införa gränskontroller vid
            Öresundsbron och en rad hamnar i södra Sverige. Dessa har sedan
            regelbundet förlängts vid flera tillfällen, och därtill utökats
            till att gälla fler gränsövergångar och färjelägen. Syftet har
            även omformulerats till att gälla mer säkerhet och terrorism,
            utöver utlänningskontroll. Det är Sverigedemokraternas uppfattning
            att dessa gränskontroller ska permanentas, med permanent infrastruktur
            för att kontrollera vem som reser in i Sverige.
          </p>
          <p xml:id="i-X14biDxsJYrTEu86bgrffC">
            Gränskontrollerna ska utformas på sådant sätt att de inte blir
            till hinder för trafiken, särskilt i den känsliga Öresundsregionen.
            Om möjligt ska Sverige samarbeta med exempelvis Danmark för att
            förbättra formerna för gränskontrollen. Infrastrukturen bör lämpligtvis
            utformas så att den också kan tjäna till annan brottsbekämpning,
            exempelvis vapen- och narkotikasmuggling.
          </p>
          <head xml:id="i-G1G7Gz6PBjsPSZzRVmJobd" type="h3">
            Utökat transportöransvar
          </head>
          <p xml:id="i-WXdtyvfoCKC1PRKy4PTmn3">
            De senaste årens stora våg av migranter har visat att även privata
            företag har ett ansvar för att upprätthålla en fungerande och
            laglig migration. Utförare av flyg-, tåg-, och färjetrafik måste
            med största noggrannhet försäkra sig om att de inte utnyttjas
            av internationella nätverk av människosmuggling eller trafficking.
            Statlig kontroll kan bistå men till syvende och sist måste transportföretagen
            själva ansvara för att passagerarna har rätt identitets- och resehandlingar.
            Sverigedemokraterna vill därför utöka transportörsansvaret, främst
            genom att återinföra lagen om särskilda åtgärder, som löpte ut
            i december 2018, på permanent basis. Därtill bör också straffet
            för att underlåta att följa lagen skärpas, med bötesbelopp som
            kopplas till omsättningen. Detta bör utredas närmare, samtidigt
            som en bättre lösning på sikt bör tas fram inom hela EU.
          </p>
          <head xml:id="i-EupW6KfFHm1y86CLaTGA6h" type="h3">
            Skärpt straff för människosmuggling
          </head>
          <p xml:id="i-YSHqYtSZtQ9tdDg1a1seA6">
            Människosmugglarnas affärsmodell bygger på att sälja resor utifrån
            löften, lögner och överdrifter om vad migranter kan förvänta sig.
            Den riskerar migranters liv vid farliga transporter, och utgör
            ofta ett led i organiserad människohandel och sexuellt utnyttjande
            av utsatta kvinnor och barn från fattiga länder.
          </p>
          <p xml:id="i-UEQXJwJAWxk8S7p6Kcjrvt">
            Människosmugglingen kränker därutöver Sveriges nationella suveränitet
            – lagar och normer om statsgränser och medborgarskap åsidosätts.
            Den bidrar till lönedumpning genom svart arbetskraft. Den är en
            inkomstkälla för organiserad brottslighet som bedriver handel
            med svenska passhandlingar och tar betalt för att smuggla människor,
            vapen och narkotika. Den kan även vara ett led i transport av
            terrorister eller krigsförbrytare på flykt från rättvisan. Det
            är alltså både ur samhälleligt och individuellt perspektiv viktigt
            att stävja människosmugglingen i möjligaste mån. Den som smugglats
            till Sverige bör som huvudregel nekas att få asyl här, då man
            passerat säkra länder på resan, i enlighet med Sverigedemokraternas
            övriga förslag gällande asylinvandringen. Straffen för smugglare
            som cyniskt utnyttjar utsatta människor för ekonomisk vinning
            måste skärpas så det motsvarar brottets allvar.
          </p>
          <head xml:id="i-5okNKwRReYPwnSh71ox5R8" type="h2">
            Uppföljning av utfärdade tillstånd
          </head>
          <head xml:id="i-JrE4rdUV9zgb5ToLEB7W1o" type="h3">
            Återkallelse av uppehållstillstånd
          </head>
          <p xml:id="i-Akyu4aWCv8ztxTuB3TVMdX">
            Att ett uppehållstillstånd beviljats i enlighet med lag, och
            under korrekta former, innebär inte att grunden för uppehållstillståndet
            kvarstår efteråt. Det är inte ovanligt att utlänningar som beviljats
            uppehållstillstånd på grund av anknytning till en partner omedelbart
            avslutar relationen efter ankomsten. Likaså förekommer det att
            skyddsbehövande reser hem till landet mot vilket man beviljats
            asyl. Detta är förstås oacceptabelt, och måste medföra att uppehållstillståndet
            återkallas, eller att det ursprungliga beslutet upphävs.
          </p>
          <p xml:id="i-GBrK931EtCCRA3p6DLpPnN">
            I nuläget har Migrationsverket liten möjlighet att kontrollera
            huruvida det finns skäl att återkalla ett uppehållstillstånd,
            och således besluta om att återkalla ett uppehållstillstånd som
            delats ut på falska grunder.
          </p>
          <p xml:id="i-PmbsJqRowAkTuNECnFDsnN">
            Sverigedemokraterna vill prioritera återkallandet av uppehållstillstånd.
            För det första bör lagstiftningen ses över, så att en utlänning
            som beviljats uppehållstillstånd på falska premisser får sitt
            uppehållstillstånd återkallat och utvisas. För det andra bör kommunikationen
            mellan myndigheter såsom exempelvis Migrationsverket, Skatteverket
            och Polismyndigheten underlättas och förbättras. För det tredje
            måste Migrationsverket tillföras adekvata resurser öronmärkta
            för att prioritera ärenden om återkallande av uppehållstillstånd.
          </p>
          <head xml:id="i-PqbwVqK8ETvPcw3PA8XSpM" type="h3">
            Återkalla främlingspass och resedokument
          </head>
          <p xml:id="i-WM4PRT76SzgKLgfhCwsSsM">
            Enligt passlagen (1978:302) kan ett pass återkallas av en rad
            olika anledningar, bland annat om passinnehavaren är efterlyst,
            eller har dömts för ett brott. Många av bestämmelserna i passlagen
            gäller även främlingspass och resedokument, som utfärdas för utlänningar.
            Regleringen om återkallelse omfattar dock inte dessa handlingar,
            varför Sverige saknar möjlighet att återkalla dem, oavsett omständigheter.
            Detta blir särskilt stötande i fall som rör hedersvåld och tvångsgiftermål,
            då en annan än innehavaren själv förfogar över handlingen. Migrationsverket
            har också tagit upp denna brist inom ramen för Utredningen om
            starkare skydd mot barnäktenskap, tvångsäktenskap och brott med
            hedersmotiv. Sverigedemokraterna anser därför att regeringen snarast
            bör möjliggöra återkallelse av främlingspass och resedokument
            enligt villkor liknade dem för pass. Detta kan dels ske genom
            förtydliganden av regeringen i utlännings- och passförordning,
            men i ett senare skede även pass- och utlänningslagen, i vilket
            fall Migrationsverkets förslag om att sammanföra regleringarna
            i en och samma lag bör beaktas.
          </p>
          <head xml:id="i-4yUujogBQXTbRhXFtJBUUx" type="h3">
            Ökad möjlighet till förvarstagning
          </head>
          <p xml:id="i-XkJMbRis4rrUzvXH1b7gki">
            Ett stort problem när det gäller utvisningar av utlänningar är
            att den nuvarande lagstiftningen ger goda möjligheter för dem
            att gömma sig efter att de fått ett beslut om utvisning. Det är
            endast i undantagsfall som en utlänning kan tas i förvar i samband
            med att ett utvisningsbeslut meddelas. Sverigedemokraterna anser
            att det bör ske en förändring i lagstiftningen, så att det i fler
            fall blir möjligt att omedelbart ta en utlänning i förvar inför
            utvisning.
          </p>
          <head xml:id="i-BRwWGs2iSTguWPSbJGBRGw" type="h3">
            Fler förvarsplatser
          </head>
          <p xml:id="i-SXYSUc2K9jiV9QPtKQd4RW">
            Den svenska gränspolisen lider konstant av en akut brist på förvarsplatser,
            beroende dels på den stora anstormningen 2015, men också svårigheterna
            att av olika praktiska anledningar verkställa utvisningar av utlänningar.
            I dag måste utvisningsdömda regelbundet släppas fria, eftersom
            det inte finns några lediga förvarsplatser. Att Sverige, som beviljat
            över 1,2 miljoner uppehållstillstånd på tio år, endast har omkring
            460 förvarsplatser, är därför fullständigt orimligt. Sverigedemokraterna
            avser så fort som möjligt utöka antalet förvarsplatser till minst
            1 000, med ytterligare ökningar vid behov. Tillsammans med ökat
            fokus på att praktiskt verkställa utvisningar kommer detta på
            sikt leda till en dramatisk ökning av genomförda utvisningar,
            och att antalet illegala migranter i Sverige minskar. Migrationsverket
            ska tillföras resurser för detta ändamål.
          </p>
          <head xml:id="i-WE4zeD1WpgNUrM3SddBiLn" type="h3">
            Förbättra säkerheten på landets förvar
          </head>
          <p xml:id="i-HcfRhDJE5NmQFZTiXNQAn">
            I takt med att migrationsflödena till Sverige ökat har också
            ansträngningarna på Migrationsverkets förvar nått bristningsgränsen.
            Frågan om erforderliga resurser har redan behandlats, men problemen
            beror också på bristande säkerhet till följd av motstridig lagstiftning.
            Förvaren ska vara slutna anläggningar där utlänningar placeras
            med tvång, men samtidigt saknar de anställda många helt nödvändiga
            befogenheter som krävs för att upprätthålla säkerhet och en fungerande
            arbetsmiljö. Möjligheterna till olika kontroller och visitationer
            av de intagna och deras bostadsrum är starkt begränsade, våldsamma
            och hotfulla utlänningar som omhändertags placeras på förvar istället
            för häkten, och personal saknas för olika former av transporter.
            Massrymningar har skett, den senaste så sent som september 2019.
            Allt detta har regeringen redan informerats om av Migrationsverket,
            dels i en skrivelse 2017, dels kontinuerligt sedan dess. Likväl
            fortsätter problemen, utan att regeringen vidtagit några åtgärder.
          </p>
          <p xml:id="i-9TLdr3ajgBf59JnKTssNtg">
            Sverigedemokraterna anser att fungerande, säkra, och kostnadseffektiva
            förvar är ett grundfundament för den svenska utlänningsrätten,
            och kräver att regeringen tar fasta på Migrationsverkets kritik,
            och vidtar åtgärder.
          </p>
          <head xml:id="i-HMG4h62GatggrkksVaQgaJ" type="h3">
            Avtal för utvisningar till säkra tredjeländer
          </head>
          <p xml:id="i-FjJzxhzcsTuE5EZB2SvTLw">
            I vissa fall är det inte möjligt att utvisa utlänningar från
            Sverige, exempelvis för att de riskerar omänsklig behandling i
            hemlandet. Det kan också vara att det inte går att avgöra vilket
            land som utlänningen ska utvisas till. I sådana fall bör det utredas
            om särskilda avtal kan slutas med säkra tredjeländer, dit utlänningar
            kan utvisas. Huruvida utlänningen har en anknytning till tredjelandet
            i fråga ska inte vara avgörande, så länge det inte strider mot
            Sveriges åtaganden i internationella konventioner.
          </p>
          <p xml:id="i-KxsFFx5e6wjt4TcE4q3vjQ">
            I och med hur viktig denna fråga är för upprätthållandet av reglerad
            invandring måste regeringen anstränga sig för att få till dessa
            avtal. Vid behov ska regeringen använda sig av dels internationellt
            bistånd, dels handelsrelationer, för att få till ett fungerande
            samarbete.
          </p>
          <head xml:id="i-7kfSLbMi3eNW9FaVXm25Ba" type="h2">
            EES
          </head>
          <head xml:id="i-LnkLF1BSv9SygMhPxDTJ3M" type="h3">
            Registreringskrav för EES-medborgare
          </head>
          <p xml:id="i-KSupsUJ5iyU4dsxGXWu5my">
            Den dåvarande regeringen beslutade 2014 att i praktiken släppa
            kravet på att EES-medborgare skulle registrera sig hos Migrationsverket.
            Följden blev att Sverige i dag endast i liten omfattning vet hur
            många och vilka EES-medborgare som vistas i riket. Därför vill
            Sverigedemokraterna återinföra kravet på registrering, för en
            bättre översikt av invandringen från andra EU-länder. Genom registreringen
            kommer också Polismyndigheten ha möjlighet att kontrollera vistelsetid
            i landet, och utvisa de personer som missbrukar den fria rörligheten.
          </p>
          <head xml:id="i-FxVMXjxypMHWRqp9a6s4aU" type="h3">
            Straffa missbruk av fri rörlighet
          </head>
          <p xml:id="i-TyAnuHV5iUTtdgih8uhq5u">
            Det är tydligt att majoriteten av de missbruk som uppdagas gällande
            EES medborgares fria rörlighet härrör från vissa enskilda stater.
            Det kan inte accepteras att dessa stater underlåter att ta ansvar
            för sina medborgares förehavanden. EU bör därför sätta press på
            dessa stater, så att de följer sina åtaganden inom ramen för den
            fria rörligheten. Sverige ska även vid behov kunna vidtaga åtgärder,
            som att häva den fria rörligheten mot sådana stater.
          </p>
          <head xml:id="i-WYDSwfxcyav3bzKpamLPWe" type="h3">
            Den fria rörligheten och begränsad svensk välfärd
          </head>
          <p xml:id="i-DmTRKt3p2MbUgDye3CyLzz">
            EU:s fria rörlighet innebär visserligen vissa fördelar för Sverige
            och dess medborgare, men skillnaderna inom unionen, främst i nivån
            på välfärden, innebär också orimliga bieffekter. Att EU-medborgare
            med uppehållsrätt i Sverige kan uppbära svenska bidrag för barn
            bosatta i hemlandet är naturligtvis helt oförenligt med själva
            grunden för EU-samarbetet. Direktivet om den fria rörligheten
            nämner specifikt vikten att ”personer som omfattas av rätten till
            bosättning inte utgör en orimlig börda för den mottagande medlemsstatens
            sociala biståndssystem”. Det står klart att det är regeringens
            dåliga hantering av frågan som leder till detta de facto-missbruk
            av den svenska välfärden. Sverigedemokraterna menar att regeringen
            skyndsamt måste tillse, genom regleringsbrev och lagstiftning,
            att sådana missbruk inte kan förekomma.
          </p>
        </div>
        <div xml:id="i-NUpd5k5SSk3kQ9zGEs8m2d" type="signatureBlock">
          <list xml:id="i-VTEKMZCzcUiFmcymwR18aa">
            <item xml:id="i-HGsjwY8Cog7XubzXf2iysP" who="i-G2FvChcLfdNRUQkYLtG8Ld" type="signature">
              Paula Bieler (SD)
            </item>
            <item xml:id="i-BPp7FMymWWquMmCFnoVPbj" who="i-7H4PDcMCMUzP6iinK28TBh" type="signature">
              Jonas Andersson i Skellefteå (SD)
            </item>
            <item xml:id="i-TPKRKX3oiPDY6pEsWSoLF9" who="i-MakV1EvC3LLnePpBXzwg5H" type="signature">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
