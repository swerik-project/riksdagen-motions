<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SfU-03120">
  <teiHeader>
    <fileDesc>
      <titleStmt>
        <title>Arbetskraftsinvandring</title>
        <author corresp="i-G2FvChcLfdNRUQkYLtG8Ld">av Paula Bieler m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3120 av Paula Bieler m.fl. (SD)</title>
          <idno type="rdwebb">H7023120</idno>
          <rs type="number">3120</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H7023120/text</ref>
          <ref type="dokument_url_html">http://data.riksdagen.se/dokument/H7023120</ref>
          <ref type="dokumentstatus_url_xml">http://data.riksdagen.se/dokumentstatus/H7023120</ref>
          <ref type="docx">http://data.riksdagen.se/fil/A48E395F-E965-4F65-B54E-CC4B415DE55F</ref>
          <ref type="pdf">http://data.riksdagen.se/fil/C1BE4AF2-04AE-47DF-9BAA-270BE3838ADF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-G2FvChcLfdNRUQkYLtG8Ld</idno>
            <name>Paula Bieler</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TrXGyxsScvTSQxnJXvtZZW</idno>
            <name>Sven-Olof Sällström</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-CPfLva1kd5ZvcrJpbyr929" type="signed"/>
        <correspContext corresp="i-CPfLva1kd5ZvcrJpbyr929">
          <note type="signatory" corresp="i-G2FvChcLfdNRUQkYLtG8Ld"/>
          <note type="signatory" corresp="i-TrXGyxsScvTSQxnJXvtZZW"/>
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction xml:id="i-C8iHLueeqkWUSPoUavcSda" type="submitted">
          <date when="2019-10-03"/>
          <time when="14:41:00"/>
        </correspAction>
        <correspAction xml:id="i-bAqws2jqaLSByayjBLfUi" type="reviewed">
          <date when="2019-10-03"/>
          <time when="17:10:42"/>
        </correspAction>
        <correspAction xml:id="i-UfevsgXcJgx2eD9QobQj4W" type="referred">
          <date when="2019-10-11"/>
        </correspAction>
        <correspAction xml:id="i-HJNE4XWKx8ipUUvsXBSnxv" type="assigned">
          <date when="2020-11-11"/>
          <time when="16:26:52"/>
        </correspAction>
        <correspContext corresp="i-HJNE4XWKx8ipUUvsXBSnxv">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-FuCLuycNX93NraJ6Gy5iMG" type="behandlas_i"/>
        <correspContext corresp="i-FuCLuycNX93NraJ6Gy5iMG">
          <ref type="uppgift">2019/20:SfU21</ref>
          <ref type="ref_dok_id">H701SfU21</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU21</ref>
          <ref type="ref_dok_titel">Anhöriginvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BT2tp2svqFMEwoJcohNVeM" type="behandlas_i"/>
        <correspContext corresp="i-BT2tp2svqFMEwoJcohNVeM">
          <ref type="uppgift">2019/20:SfU25</ref>
          <ref type="ref_dok_id">H701SfU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU25</ref>
          <ref type="ref_dok_titel">Nya direktiv till utredningen om arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-K7hoqfW1EgDtFMzMiitD4M" type="behandlas_i"/>
        <correspContext corresp="i-K7hoqfW1EgDtFMzMiitD4M">
          <ref type="uppgift">2019/20:SfU22</ref>
          <ref type="ref_dok_id">H701SfU22</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU22</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6C8wyPeeUPvZpxEqjzVZH7" type="behandlas_i"/>
        <correspContext corresp="i-6C8wyPeeUPvZpxEqjzVZH7">
          <ref type="uppgift">2019/20:SfU10</ref>
          <ref type="ref_dok_id">H701SfU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU10</ref>
          <ref type="ref_dok_titel">Nya regler om uppehållstillstånd för forskning och studier inom högre utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SA3a7zF5TPeqg7Bh7cSDfZ" type="behandlas_i"/>
        <correspContext corresp="i-SA3a7zF5TPeqg7Bh7cSDfZ">
          <ref type="uppgift">2020/21:SfU8</ref>
          <ref type="ref_dok_id">H801SfU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU8</ref>
          <ref type="ref_dok_titel">Direktåtkomst för Migrationsverket</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BM6L6tpM5wcLRe4LJ8uGjC" type="motHeader">
        <div xml:id="i-Bx2MEaan6uKf8HRs72PGBU" type="motTitle">
          Motion till riksdagen 2019/20:3120 av Paula Bieler m.fl. (SD)
          Arbetskraftsinvandring
        </div>
      </div>
      <div xml:id="i-Ex2b8MbcbR1m3dJTbGm91p" type="motBody">
        <div xml:id="i-KqnPx1RXCh9FfNfGwM142H" type="motProposal" subtype="förslag">
          <head xml:id="i-P43uTtR6dJnB5BpnBbHnbr">
            Förslag till riksdagsbeslut
          </head>
          <list xml:id="i-YF6wRagiiao7WS1mK91VTU" style="ol">
            <item xml:id="i-VPt9J3EiZYPt7588asSANJ">
              Riksdagen ställer sig bakom det som anförs i motionen om krav
              på höga kvalifikationer i arbetskraftsinvandringen och tillkännager
              detta för regeringen.
            </item>
            <item xml:id="i-9u9HTLuiYT3ieWEP6WkG9F">
              Riksdagen ställer sig bakom det som anförs i motionen om en förteckning
              över bristyrken och tillkännager detta för regeringen.
            </item>
            <item xml:id="i-TqZbR1vWw4VqZ7FNDBKjCG">
              Riksdagen ställer sig bakom det som anförs i motionen om ett
              förstärkt blåkortssystem och tillkännager detta för regeringen.
            </item>
            <item xml:id="i-Tg5Z6QDRk6NnDgj6wfN6Du">
              Riksdagen ställer sig bakom det som anförs i motionen om övrig
              arbetskraftsinvandring och tillkännager detta för regeringen.
            </item>
            <item xml:id="i-9F81izh2Em2vmjZLAthPXm">
              Riksdagen ställer sig bakom det som anförs i motionen om anställda
              inom akademin och tillkännager detta för regeringen.
            </item>
            <item xml:id="i-MYP9cmSYjy2KbVi4APQEvW">
              Riksdagen ställer sig bakom det som anförs i motionen om studenter
              inom högre utbildning och tillkännager detta för regeringen.
            </item>
            <item xml:id="i-8td6QG7o2BvebE9wUft9Qz">
              Riksdagen ställer sig bakom det som anförs i motionen om att
              införa särskilda uppehållstillstånd för gästdoktorander och tillkännager
              detta för regeringen.
            </item>
            <item xml:id="i-2fj3o2HgxWgoXVVigoSD6Y">
              Riksdagen ställer sig bakom det som anförs i motionen om tydliga
              regler och en lätthanterlig ansökningsprocess och tillkännager
              detta för regeringen.
            </item>
            <item xml:id="i-RGPfT1McqwMRhxu5SgFDYW">
              Riksdagen ställer sig bakom det som anförs i motionen om en 30-dagarsgaranti
              vid komplett ansökan om arbetstillstånd och tillkännager detta
              för regeringen.
            </item>
            <item xml:id="i-3ntLjZDwk7mGzS22VWRY4z">
              Riksdagen ställer sig bakom det som anförs i motionen om ökat
              fokus på arbetsmarknads- och studerandeärenden och tillkännager
              detta för regeringen.
            </item>
            <item xml:id="i-3hNTwWcm4252obNcrj3aCX">
              Riksdagen ställer sig bakom det som anförs i motionen om en möjlighet
              att byta arbetsgivare och yrkestitel och tillkännager detta för
              regeringen.
            </item>
            <item xml:id="i-2ZdYZZ8h7GZrJ7y1sPjeNd">
              Riksdagen ställer sig bakom det som anförs i motionen om möjlighet
              till rättelse av mindre fel och tillkännager detta för regeringen.
            </item>
            <item xml:id="i-GfzsjAdYZCW2ieA5TU1L7s">
              Riksdagen ställer sig bakom det som anförs i motionen om ytterligare
              åtgärder för att stoppa kompetensutvisningar och tillkännager
              detta för regeringen.
            </item>
            <item xml:id="i-4a8Wz84vYfHjHaLqjMkHox">
              Riksdagen ställer sig bakom det som anförs i motionen om höjd
              status på arbetskraftsinvandring och tillkännager detta för regeringen.
            </item>
            <item xml:id="i-MNiWsSNuWqoRie7hLspFb9">
              Riksdagen ställer sig bakom det som anförs i motionen om grundläggande
              krav för arbetstillstånd och tillkännager detta för regeringen.
            </item>
            <item xml:id="i-8mTPyUzCxvXfh6r7HyptAE">
              Riksdagen ställer sig bakom det som anförs i motionen om ökad
              kontroll och mer samarbete mellan myndigheter och tillkännager
              detta för regeringen.
            </item>
            <item xml:id="i-Hmonvk1mo5b7QcUMuM4aRL">
              Riksdagen ställer sig bakom det som anförs i motionen om arbetsplatsinspektioner
              och tillkännager detta för regeringen.
            </item>
            <item xml:id="i-JX4XJemMM1jjRHFeuFtff6">
              Riksdagen ställer sig bakom det som anförs i motionen om påföljder
              vid missbruk av regelverken och tillkännager detta för regeringen.
            </item>
            <item xml:id="i-XUdJ74ob9aW47ixdT7n8B9">
              Riksdagen ställer sig bakom det som anförs i motionen om en särskild
              satsning mot missbruk av utländska bärplockare och tillkännager
              detta för regeringen.
            </item>
          </list>
        </div>
        <div xml:id="i-EKd6gGHQAYxwQzZLVSJZMw" type="motContent">
          <head xml:id="i-V1LDHGzWGvJnur5o73ZG8i" type="h1">
            Motivering
          </head>
          <p xml:id="i-MWv3U6XKLMwPTXRTQQqT76">
            En allt vanligare anledning för människor att periodvis flytta
            till ett annat land är för att arbeta. Även om Sverigedemokraterna
            menar att varje arbetsmarknad bör sträva efter en långsiktig balans
            välkomnar vi möjligheten att vid behov komplettera den svenska
            arbetsmarknaden med utländsk arbetskraft. Därtill finns, särskilt
            inom vissa branscher med snabb och avancerad teknikutveckling,
            ett värde i fruktsamma utbyten av kompetens och erfarenheter.
          </p>
          <p xml:id="i-9T27WkMFdxWm1DEJ86jJec">
            En hållbar politik på området måste dock bygga på balanserade
            avvägningar där såväl den enskildes villkor som arbetsmarknadens
            stabilitet tas i beaktande. I en värld med stora skillnader avseende
            såväl generella möjligheter till välfärd som villkor på arbetsmarknaden
            är det lätt att alltför svaga regleringar avseende arbetskraftsinvandring
            riskerar både den enskilde arbetstagarens trygghet och hela arbetsmarknadens
            struktur.
          </p>
          <p xml:id="i-9M8Wh6Dm9iDKMS5TL5HPdA">
            Sverigedemokraternas politik för arbetskraftsinvandring utgår
            från tre principer: tillfredsställandet av arbetsmarknadens behov,
            möjliggörandet av kompetensutbyte och värnandet av arbetstagares
            villkor.
          </p>
          <head xml:id="i-ENq3GMknNVmU9eZaCK61us" type="h2">
            En behovs- och kompetensbaserad arbetskraftsinvandring
          </head>
          <p xml:id="i-K4cmZLQVEwfVbJwTAQhSt7">
            Den svenska ekonomin är en av världens mest avancerade, med hög
            konkurrenskraft, höga kompetenskrav och hög utbildningsnivå. År
            för år har utrymmet på arbetsmark­naden för personer med låga
            kvalifikationer minskat, särskilt om de dessutom saknar kunskap
            om svenska språket eller om svensk kultur. Detta syns tydligt
            i arbetslöshets­statistiken i Sverige då de flesta arbetslösa,
            i synnerhet de långtidsarbetslösa, är lågutbildade invandrare.
            Samtidigt går svensk ekonomi obönhörligen mot mer automatisering,
            högre utbildningskrav och färre arbetstillfällen för lågutbildade.
          </p>
          <p xml:id="i-2EM7rb4skVsefMitEkbPFM">
            I ett sådant läge är det enligt Sverigedemokraterna fullkomligt
            orimligt att över huvud taget godta anställningar inom lågkvalificerade
            yrken som skäl för uppehålls- och arbetstillstånd. Trots detta
            är en stor del av den arbetskraftsinvandring som sker till Sverige
            alltjämt av detta slag. Sverigedemokraterna föreslår ett antal
            reformer i syfte att ställa om systemet för att säkerställa enkla
            och tydliga vägar för arbetskraftsinvandring baserad på kompetenskrav
            i enlighet med arbetsmarknadens behov.
          </p>
          <head xml:id="i-Uhdqb3t3FmWSzCYEASnDLA" type="h3">
            Krav på höga kvalifikationer
          </head>
          <p xml:id="i-PgPm9gFqUZtVCUHsp9tzVa">
            All arbetskraftsinvandring till Sverige bör i regel omgärdas
            av ett krav på höga kvalifikationer. En utlänning som ansöker
            om arbetstillstånd ska därför visa att han eller hon på något
            sätt är högkvalificerad. Detta kan exempelvis innebära högre utbildning,
            längre erfarenhet inom ett specialiserat område, yrkesutbildning
            eller liknande kvalifika­tioner. Dessa kvalifikationer bör vara
            sådana att det tar längre tid, i regel mer än ett år, att utbilda
            motsvarande kompetens inom Sverige. På så sätt säkerställs att
            arbetskrafts­invandringen inte på något sätt konkurrerar med de
            många lågkvalificerade arbetslösa som redan utgör en utmaning
            på den svenska arbetsmarknaden, samtidigt som Sverige hålls öppet
            för internationell spetskompetens. Riksdagen bör tillkännage allt
            detta för regeringen.
          </p>
          <head xml:id="i-HGvZUBVA83c2iTD9YVFgkK" type="h3">
            Förteckning över bristyrken
          </head>
          <p xml:id="i-LTcoba9TQTwyCymCaCXLS5">
            Migrationsverket upprätthåller idag enligt lag en förteckning
            över bristyrken, som ska användas som referens vid handläggning
            av arbetstillstånd. På denna lista återfinns dock bland annat
            yrken som pizzabagare, servitörer och taxiförare. Detta är förstås
            helt och hållet oförenligt med en ansvarsfull arbetskraftsinvandring
            som sätter höga kvalifika­tioner i fokus.
          </p>
          <p xml:id="i-QyWcWMQn6JSqPAxRybvhrU">
            Det är Sverigedemokraternas mening att systemet med en förteckning
            över bristyrken i grund och botten är ett bra system. Dock bör
            listan förändras både till innehåll och till funktion. Yrken som
            kan utföras utan tidigare erfarenhet, eller där kompetens kan
            förvärvas inom en kortare tidsram, bör över huvud taget inte kunna
            föras upp på en sådan lista. Dessutom bör arbetstillstånd generellt
            sett inte beviljas om ansökan avser ett yrke som inte återfinns
            på bristyrkesförteckningen.
          </p>
          <p xml:id="i-StA8gUa18KD7v5e6raBHR7">
            Framtagandet av förteckningen kan med fördel ske i samråd med
            exempelvis Arbetsförmedlingen och Myndigheten för yrkeshögskolan,
            vilka båda bör ha god kännedom om arbetsmarknadens behov av kompetenstillskott.
          </p>
          <head xml:id="i-9sFkoWBWqi7uUeRYu5cCTZ" type="h3">
            Ett förstärkt blåkortssystem
          </head>
          <p xml:id="i-nX84btDvibePfUERYLaT5">
            Som komplement till systemet med en förteckning över bristyrken
            förordar Sverige­demokraterna ökad användning av de möjligheter
            som återfinns i EU-direktivet om så kallade blåkort. Detta syftar
            specifikt till att förbättra möjligheten för högkvalificerad arbetskraft
            att flytta till EU. Direktivet slår fast att blåkort kan beviljas
            om uppställda krav på höga lönenivåer, finansierade sjukförsäkringar
            och arbetsvillkor uppfylls, i linje med det som i övrigt krävs
            enligt nationell lagstiftning. Dessa krav gemensamt, men det särskilda
            lönekravet i synnerhet, garanterar att arbetsgivare inte söker
            utländsk arbets­kraft av annan anledning än att kompetensen saknas
            inom landet och EU.
          </p>
          <p xml:id="i-3R3LBFmXe9qr3Zw83UEoEN">
            Blåkortssystemet är på pappret redan införlivat i svensk lagstiftning.
            Det nuvarande svenska systemet för arbetskraftsinvandring med
            låga krav och dålig uppföljning har dock nästan helt utraderat
            de positiva effekter som blåkortssystemet hade kunnat få, och
            som vi ser exempel på i bland annat Tyskland. Ytterst få av de
            uppehålls- och arbets­tillstånd som beviljas är baserade på blåkortsdirektivets
            krav, och den svenska imple­menteringen har inte heller nyttjat
            direktivets möjligheter maximalt. Sverigedemo­kraterna vill ändra
            svensk lagstiftning för att i bättre omfattning dra nytta av den
            högkompetenta, ofta nyexaminerade, arbetskraft som alltmer söker
            sig till Europa via blåkortssystemet.
          </p>
          <head xml:id="i-FmXy64HarV8H7iNPyiNiaE" type="h3">
            Övrig arbetskraftsinvandring
          </head>
          <p xml:id="i-TLNjKvHapNuQWNb4UCSNmL">
            Även om ovan definierade kategorier i normalfallet bör täcka
            alla rimliga behov i den svenska ekonomin kan det inte uteslutas
            att situationer uppstår där en arbetsgivare inte lyckas hitta
            eftersökt kompetens inom Sverige och EU till en anställning som
            kvali­ficerar sig för blåkort eller bristyrkesförtur. I sådana
            fall ska en ansökan skickas till Migrationsverket för behandling
            i vanlig ordning, och kompletteras dels med en beskrivning av
            vilka särskilda kvalifikationer som innehas av den sökande, hur
            ansökningsprocessen sett ut samt en motivering av varför undantag
            bör medges. En förutsättning är i vanlig ordning att tjänsten
            varit tydligt utannonserad på för branschen lämpliga plattformar
            med en räckvidd som minst motsvarar Eures och under minst de 10
            dagar som EU-lagstiftning kräver.
          </p>
          <head xml:id="i-AgMeh5NxYSKqHJrDw3GCz3" type="h2">
            Öppenhet för forskning och studier
          </head>
          <head xml:id="i-E2qLqCTShwddYEg9D3k8gJ" type="h3">
            Anställda inom akademin
          </head>
          <p xml:id="i-Rh6iJYtTuBDMW41A4bz36z">
            När det gäller arbetstagare inom akademin, såsom doktorander
            eller gästforskare, är det särskilt viktigt att lagstiftningen
            i större utsträckning tar fasta på helheten och målet att uppmuntra
            högkvalificerad arbetskraftsinvandring. Det kan exempelvis inte
            vara meningen att en utlänning som beviljats uppehållstillstånd
            för doktorandstudier utvisas ifall han disputerar tidigare än
            väntat och sedan börjar arbeta som forskare vid samma institution.
            Sverigedemokraterna anser därför att lagstiftningen måste förtydligas,
            så att vi värnar det viktiga utbytet som bidrar till Sveriges
            ställning som forskningsnation.
          </p>
          <head xml:id="i-Rq7dau5nkPRV4X2CHqvKGE" type="h3">
            Studenter inom högre utbildning
          </head>
          <p xml:id="i-3og1fJiAziXQC5hK2QjLWT">
            Problematiken med indragna uppehållstillstånd har uppstått då
            studenter avancerar i en annan takt än den förväntade, och även
            dessa fall bör beaktas vid en omarbetad lag­stiftning. Då studier,
            till skillnad från arbete, generellt inte genererar någon regelbunden
            inkomst ställs också något skilda krav på förmåga till självförsörjning
            mellan de båda formerna av uppehållstillstånd. Det har till följd
            av detta förekommit fall då studenter nekats uppehållstillstånd
            eller förlängning av desamma för att Migrationsverket ifråga­satt
            huruvida innestående medel på ett bankkonto verkligen kommer disponeras
            av studenten under studietiden.
          </p>
          <p xml:id="i-FLz8C6b2YWvaCNe5UXdVMY">
            Sverigedemokraternas inställning är att den sortens förhandsbedömningar
            av framtida utveckling är en orimlig grund för beslutsfattande
            och vi menar att en översyn av såväl regelverk som administrativa
            system bör göras med mål att underlätta upp­följning av beviljade
            uppehållstillstånd och kontroll av att uppställda villkor efterlevs.
            Andra exempel på behov av en sådan omställning är när toppstudenter
            som beviljats stipendium för deltagande i spetsutbildningar nekats
            uppehållstillstånd enbart på basis av att de i intervjuer inte
            tillräckligt tydligt gjort troligt att de faktiskt ämnar studera
            den spetsutbildning de antagits till. En mer rimlig ordning torde
            vara att kontrollera huru­vida studierna faktiskt påbörjas och
            fullföljs, med återkallade uppehållstillstånd och eventuellt andra
            påföljder i de fall studierna avbryts.
          </p>
          <head xml:id="i-6z8cxeE58WZekt8shzEURw" type="h3">
            Särskilda tillstånd för gästdoktorander
          </head>
          <p xml:id="i-6q2rbQibHZGJM56CqmWQ18">
            Gästdoktorander är utlänningar antagna till doktorandutbildning
            vid ett utländskt universitet, som genom ett utbytesavtal med
            en svensk motsvarighet kan bedriva en del av forskningen i Sverige.
            Dessa samarbeten bekostas normalt sett helt av det utländska universitetet,
            och är en viktig möjlighet för svenska forskare att knyta kontakter
            och stärka vår position som en ledande forskningsnation.
          </p>
          <p xml:id="i-6Piqpwk2nQHXFm9ejcFdHp">
            I nuläget beviljas gästforskare uppehållstillstånd för besök,
            något som normalt associeras med längre turist- eller släktbesök,
            och vissa andra ärendekategorier som saknar en egen tillståndsgrund.
            En negativ följd av detta är dock att bestämmelserna om uppehållstillstånd
            för besök alltjämt utgår från föreställningen att det skulle röra
            sig om rena nöjesbesök. Möjligheten för gästdoktorander att exempelvis
            förlänga besöket, i syfte att slutföra forskning som av något
            skäl dragit ut på tiden, är därmed mycket begränsad. Detta har
            fått till följd att utländska doktorander förvägrats möjligheten
            att nå de experimentella resultat man lagt så mycket tid på, och
            att hela utbytestiden därmed blivit förgäves, både för utbytesdoktoranden
            och för de svenska universitet som agerat värd. Detta blir än
            mer stötande när man betänker att utbytesdoktorandernas arbete
            och vistelse helt bekostats av utlandet, och att utbytesdoktoranderna
            varit helt och hållet inställda på att återvända till hemuniversitetet
            för disputationen.
          </p>
          <p xml:id="i-YMS4k81uCFPWZ1Ck8KTb2N">
            Detta är i Sverigedemokraternas uppfattning orimligt, varför
            regeringen skyndsamt bör vidta åtgärder så att byråkrati och slarvig
            lagstiftning inte ska stå i vägen för dessa internationella forskningssamarbeten
            och Sveriges rykte som vetenskapsnation.
          </p>
          <head xml:id="i-5jJyghwdXz8CZjbH48stDY" type="h2">
            Anpassning till en modern och rörlig arbetsmarknad
          </head>
          <p xml:id="i-HpdihsJmmwTw6yhg379EWU">
            Den svenska arbetsmarknaden har stadigt rört sig mot mer flexibla
            villkor för arbetstagare på ett sätt som inte alls missgynnat
            dem. Särskilt inom it-relaterade yrken är det vanligt att relativt
            ofta flytta mellan olika tjänster, med många olika beteckningar
            för en och samma tjänst. Utlänningslagstiftningen har inte hängt
            med i dessa föränd­ringar utan är i mångt och mycket anpassad
            till äldre tiders bruk. Sverigedemokraterna anser att lagstiftningen
            bör uppdateras för att i högre grad överensstämma med vår moderna,
            flexibla arbetsmarknad.
          </p>
          <p xml:id="i-QwcP3hLqCg7q1M8sytCDGQ">
            Att Sverige som en framstående teknik- och industrination har
            intressen av att konkurrera om högkompetent arbetskraft bör vara
            en självklarhet. Tyvärr har de svenska reglerna för arbetskraftsinvandring
            snarare lett till motsatsen. Från att ha haft för svaga kontroller,
            där sakkunnighet och kompetens knappast värdesatts, infördes hastigt
            så skarpa regleringar att arbetstagare plötsligt utvisades till
            följd av mindre fel begångna flera år bakåt i tiden, ibland av
            en arbetsgivare som inte längre var aktuell. Även om vissa viktiga
            steg har tagits för att åtgärda denna problematik vittnar många
            arbetstagare om otydlighet gällande regelverk och därmed en osäkerhet
            avseende eget ansvar såväl som möjligheter att säkerställa korrekta
            villkor.
          </p>
          <head xml:id="i-2xkTQJgxZcVk4kB7QyY8KM" type="h3">
            Tydliga regler och en lätthanterlig ansökningsprocess
          </head>
          <p xml:id="i-7NFQQMCLwt41hDZJDRzo4e">
            Den som själv går in på Migrationsverkets hemsida upptäcker snabbt
            att utan ett färdigt anställningsavtal är det svårt att förstå
            vilka villkor som kommer gälla. När ett anställningsavtal väl
            har upprättats är arbetstagaren å andra sidan redan halvvägs in
            i processen. Regeringen bör därför ge Migrationsverket i uppdrag
            att förtydliga vilka regler som gäller samt förenkla ansökningsprocessen
            så att den som är intresserad av att ansöka om arbete i Sverige
            tidigt kan överblicka vilka krav som kommer att ställas.
          </p>
          <head xml:id="i-JZ6VXev1F4iyDzKuJojDaH" type="h3">
            30-dagarsgaranti vid komplett ansökan om arbetstillstånd
          </head>
          <p xml:id="i-G1jdCVtvLcRaoMQPWSxpoy">
            Ett problem idag är långa väntetider för att få sin ansökan om
            arbetstillstånd prövad. Sverigedemokraterna vill korta handläggningstiderna
            för arbetstillstånd och utöka möjligheterna till digital hantering.
            Vi vill även införa en 30-dagarsgaranti hos Migrationsverket vid
            komplett ansökan. En ansökan om arbetstillstånd som inte kräver
            kompletteringar ska inte dröja längre än 30 dagar att få handlagd
            med ett eventuellt arbetstillstånd utfärdat.
          </p>
          <head xml:id="i-AWjK3VSXinGKCZUZdXgREE" type="h3">
            Ökat fokus på arbetsmarknads- och studerandeärenden
          </head>
          <p xml:id="i-WdVYVYRYWDtbSk7F9WnCuB">
            Under åren av kris och omställning sedan år 2015 har Migrationsverket
            ständigt behövt anpassa sig till omöjliga förhållanden och motstridiga
            regleringar. En följd har varit att ärendekategorier ställts mot
            varandra, och att handläggning av arbetsmarknads- och studerandeärenden
            blivit lidande. Media har rapporterat om många fall där arbets­givaren
            väntat orimligt länge på att få nyanställa högkvalificerad arbetskraft
            från utlandet, medan utländska studenter inte fått sitt tillstånd
            förrän terminen redan börjat.
          </p>
          <p xml:id="i-RjnpbvJwEkaMqF7TLvVDJ1">
            Detta är i Sverigedemokraternas ögon orimligt. Regeringen bör
            snarast vidta åtgärder för att garantera att andra ärendekategorier
            inte får en negativ påverkan på handläggningstiden för arbetsmarknads-
            och studerandeärenden.
          </p>
          <head xml:id="i-Uj257Lkuy8QdGmYvL6NqsZ" type="h3">
            Möjlighet att byta arbetsgivare och yrkestitel
          </head>
          <p xml:id="i-4kRVALrMRF1o8v9XLKMT5B">
            I nuläget gäller i svensk utlänningslagstiftning hårda begränsningar
            av arbetskrafts­invandrares rätt att byta arbete. Arbetstillstånd
            begränsas alltid, dels under den första tillståndstiden till att
            enbart gälla en enskild arbetsgivare, dels till att gälla en enskild
            bransch. Även om en sådan ordning ägt sin rimlighet i gångna dagar,
            är den malplacerad på en modern och rörlig arbetsmarknad.
          </p>
          <p xml:id="i-JjZdpkUSfXk7Qi4yTrChkX">
            Först och främst bör det finnas en större möjlighet för arbetstillstånd
            att beviljas för yrkeskategorier snarare än att knytas till en
            specifik arbetsgivare. Det ska vara fullt möjligt för exempelvis
            en it-ingenjör att gå över till en liknande tjänst hos ett konkur­rerande
            företag, så länge det är liknande kvalifikationer som krävs. Förutom
            anpass­ningen till en modern arbetsmarknad innebär detta också
            en möjlighet till utsållning av oseriösa arbetsgivare då arbetstagare
            inte längre är låsta till det företag som först anställde dem.
            Arbetstagare ges därtill en chans att själva åtgärda situationer
            då villkor för arbetstillstånd inte efterlevs.
          </p>
          <head xml:id="i-HTqGC3q44PxiBFL6M5qvkR" type="h3">
            Möjlighet till rättelse av mindre fel
          </head>
          <p xml:id="i-QupCQQ9b7tm7t3FZc1gN8y">
            De senaste åren har frågan om så kallade kompetensutvisningar
            återkommit i den politiska debatten. Efter lång tid, små lagändringar
            och två domslut anades i början av 2018 en lösning på problematiken,
            men alltjämt förekommer fall då högkompetent arbetskraft utvisas
            ur landet till följd av mindre fel som gjorts för lång tid sedan.
            Sverigedemokraterna har noterat de ytterligare förslag som presenterats
            av regeringens utredare, såsom en möjlighet att rätta smärre fel
            även efter det att Migrationsverket påtalat dem. Detta är en lösning
            Sverigedemokraterna föreslagit under tidigare beredningar av frågan,
            och vi menar alltjämt att en sådan möjlighet bör införas. Under
            tiden verkar svårigheterna för egenföretagare att få uppehållstillstånd
            fortsätta, varför regeringen bör införa en liknande möjlighet.
          </p>
          <head xml:id="i-RanxzkxUjwqdNdvfid5nCg" type="h3">
            Ytterligare åtgärder för att stoppa kompetensutvisningar
          </head>
          <p xml:id="i-8x2pwJBXt9roNpkMgya9XB">
            Sverigedemokraterna har också noterat att ett ytterligare förslag
            från regeringens utredare var att den arbetstagare som utvisas
            till följd av arbetsgivarens brister ska erhålla ersättning från
            arbetsgivaren. Vi välkomnar förvisso en förskjutning av konsekvenser
            som medför att oseriösa arbetsgivare drabbas hårdare, men menar
            samtidigt att detta ingalunda löser problemet med att högkompetent
            arbetskraft som påbörjat en anpassning till Sverige tvingas lämna
            landet till följd av andras misstag. Givet de åtgärder som Sverigedemokraterna
            föreslagit ovan, med ökade möjligheter att själv rätta misstag
            eller byta arbetsgivare, samt framför allt en bättre möjlighet
            för arbetstagaren att själv sätta sig in i vilka krav som gäller,
            ser Sverigedemokraterna en annan lösning. Regeringen bör utreda
            hur arbetstagare själva, utan alltför stor adminis­trativ belastning
            på ansvariga myndigheter, kan ta del av rapporterade kontrolluppgifter,
            inbetalda sociala avgifter och dylika ansvar som åligger arbetsgivaren.
            Detta skulle ge varje arbetstagare möjlighet att själv säkerställa
            efterlevnaden av gällande regelverk.
          </p>
          <head xml:id="i-8Ducpg24Ze1vXfDWvKmZEF" type="h3">
            Höjd status på arbetskraftsinvandring
          </head>
          <p xml:id="i-NQnYuyZgUWixmT45qiwnsi">
            Sverigedemokraterna har redan konstaterat behovet av att särskilt
            prioritera hand­läggningen av arbetstillstånd samt vikten av att
            ge arbetskraftsinvandrare bättre möjligheter att själva säkerställa
            uppfyllda villkor. I denna kontext vill vi också påtala vikten
            av att undvika användandet av löst reglerad arbetskraftsinvandring
            som ett alternativ att ta till för den som nekats eller förlorat
            uppehållstillstånd på annan bas. Arbetskraftsinvandring har sin
            roll i det moderna samhället – och den rollen är att tillfredsställa
            arbetsmarknadens behov av rörlighet och kompetensutbyten. För
            att höja statusen på arbetstillstånd bör sammanblandningen av
            asyl- och arbetskraftsinvandring stoppas. Så kallade spårbyten
            ska inte förekomma.
          </p>
          <head xml:id="i-T6fDYZGRzkMQGVo7Qfhb6K" type="h2">
            Grundkrav, kontroller och påföljder vid brister
          </head>
          <head xml:id="i-TgYy1GriS9zg8xfnF5oLxS" type="h3">
            Grundläggande krav för arbetstillstånd
          </head>
          <p xml:id="i-6kkGdLVtCF3kvudT9H7LtN">
            Oavsett vilket slags regelverk som möjliggör ansökan om arbetstillstånd
            är det för Sverigedemokraterna en självklarhet att anställningsvillkoren
            bör motsvara minst kollektivsavtalsliknande villkor och i övrigt
            följa svensk lag. Vidare ska arbetstagaren redan vid inresan ha
            en giltig sjukförsäkring och ordnat boende, något som redan gäller
            för studerandeärenden. I det fall arbetstagaren önskar ta med
            närstående ska en sådan ansökan behandlas i enlighet med övriga
            regler för anhöriginvandring.
          </p>
          <head xml:id="i-Ar1mBEC8k53rv4ChYuWDT7" type="h3">
            Ökad kontroll och utbyte av information mellan myndigheter
          </head>
          <p xml:id="i-Bp1cwFHW65bNHYiGxjJM8o">
            I dagsläget kontrollerar Migrationsverket främst villkoren och
            omständigheterna kring en utlännings anställning i samband med
            ansökan om förlängning. Detta är bakgrunden till att arbetstagare
            kan få avslag på grund av brister långt bak i tiden. För att minimera
            risker för missbruk av systemet krävs att ansvariga myndigheter
            kontinuerligt utför väl utformade kontroller av utbetald lön och
            inbetald skatt enligt anställningsavtal, tecknade försäkringar
            och liknande. Dessa bör så långt som möjligt ske automatiskt,
            exempelvis genom direkta slagningar i Skatteverkets system, något
            som redan sker när det gäller folkbokföringsuppgifter.
          </p>
          <head xml:id="i-6r5rEvmPMCv6FJhN3CQMcC" type="h3">
            Arbetsplatsinspektioner
          </head>
          <p xml:id="i-DBwdSEXvooLeN13nJ82WQL">
            Rent administrativa kontroller ska kompletteras med oanmälda
            arbetsplatsinspektioner, som säkerställer att det inte rör sig
            om skenavtal samt att arbetsvillkoren verkligen efterlevs. Sverigedemokraterna
            har tidigare motsatt sig de begränsningar som finns i nu gällande
            lagstiftning, där sådana inspektioner endast får utföras på arbetsplatser
            i särskilt definierade riskbranscher. Vi står fast vid den hållningen
            och menar att effektiviteten i möjligheten till oanmälda arbetsplatsinspektioner
            till stora delar förtas om de begränsas till enstaka branscher.
            Samtidigt ska inspektionerna alltjämt ha karaktär av stickprovsundersökningar.
          </p>
          <head xml:id="i-BSfceWNYctkK5Lis5SuMZs" type="h3">
            Påföljder vid missbruk av regelverken
          </head>
          <p xml:id="i-UFczTFP5g2CBMaaLG22YWY">
            I det fall brister påvisas ska också påföljder utfärdas. Vid
            enstaka, mindre misstag ska det, så som konstaterats ovan, beredas
            en möjlighet för arbetstagare och arbetsgivare att själva åtgärda
            bristen. Vid grövre eller upprepade fel ska dock skarpare åtgärder
            till. Indragna arbetstillstånd och förbud mot anlitandet av utländsk
            arbetskraft ska vara möjligt liksom utfärdandet av andra former
            av sanktioner och straff. I det fall både arbetsgivare och arbetstagare
            bedöms ha missbrukat systemet ska båda drabbas av påföljder, i
            annat fall ska endast ansvarig part bestraffas.
          </p>
          <head xml:id="i-RKAfryQDpaYfTK1HgPeekf" type="h3">
            Särskild satsning mot missbruk av utländska jordbruksarbetare
          </head>
          <p xml:id="i-Cck7BTy1M6cc8pqYa5DgYc">
            Skördebärgare, bärplockare, planterare av plantor och liknande
            kategorier av låg­kvalificerad arbetskraft inom jord- och skogsbruk
            har sedan flera år utgjort en stor del av arbetskraftsinvandringen
            till Sverige, om än oftast med säsongsbetonade tillfälliga tillstånd.
            De hanteras också på ett unikt sätt i Migrationsverkets program,
            med grupptillstånd och andra särskilda handläggningsformer.
          </p>
          <p xml:id="i-CzfRPHFk48oM5nvZNm4SCq">
            Flera rapporter har visat att verksamheten präglas av osäkra
            anställningsformer, tvivelaktiga löneförhållanden och dålig uppföljning
            av grundläggande villkor. I enlighet med Sverigedemokraternas
            vision för den framtida arbetskraftsinvandringen, där kompetens
            och kvalifikationer står i centrum, kommer denna ärendekategori
            med tiden försvinna. Till dess att erforderlig lagstiftning av
            detta slag är på plats måste dock regeringen tillse att skadliga
            kryphål täpps till och anständiga anställningsvillkor garanteras.
            Sverigedemokraterna föreslår därför att regeringen snarast vidtar
            åtgärder för att reda ut missförhållandena kring utländska skogs-
            och jordbruksarbetare, med särskilt fokus på kontroller och uppföljning.
          </p>
        </div>
        <div xml:id="i-YQYpquPQpi4cmAzx4nRP1o" type="motSignatures">
          <list xml:id="i-6kKpfHVoz5vTt5FfLtn9RK">
            <item xml:id="i-CGaZQpLehRo79JdEpXSpFp" who="i-G2FvChcLfdNRUQkYLtG8Ld">
              Paula Bieler (SD)
            </item>
            <item xml:id="i-UdMbu7Z3CyqZPUKtpAoVVn" who="i-TrXGyxsScvTSQxnJXvtZZW">
              Sven-Olof Sällström (SD)
            </item>
            <item xml:id="i-8bF1sJhH7bs2VELGMkSg1S" who="i-7H4PDcMCMUzP6iinK28TBh">
              Jonas Andersson i Skellefteå (SD)
            </item>
            <item xml:id="i-79g2Vdt6RNpPDPKnz9yZmv" who="i-MakV1EvC3LLnePpBXzwg5H">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
