<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0012/mot_200102_MJ_0012-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ12 pnr: m1916
          </p>
          <p>
            Motion till riksdagen 2001/02:MJ12
          </p>
          <p>
            av Jan Backman (m) med anledning av prop. 2001/02:55
          </p>
          <p>
            Svensk klimatstrategi
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av en omprövning av försiktighetsprincipen.
          </p>
          <p>
            Försiktighetsprincipen stoppar utvecklingen
          </p>
          <p>
            Regeringen anför i avsnitt 3.1 Klimatfrågan — en global utmaning
            i propositionen att ”i de avvägningar som skall göras är det nödvändigt
            att iaktta försiktighetsprincipen”. Jag menar att detta är en
            felaktig utgångspunkt och att det finns betydande risker för att
            människors oro kommer att få allvarligare effekter än vad ett
            mindre dogmatiskt tillämpande av försiktighetsprincipen skulle
            medföra. En aktuell indikation på detta är den rapport ”Human
            Consequences of the Chernobyl Nuclear Accident” som FN- organen
            UNDP och Unicef nyligen publicerat. Där påvisas att de medicinska
            effekterna av strålningen är mycket mindre än vad man hittills
            trott och att de största skadorna berodde på hypokondri och välmenande
            men missledda försök att hjälpa människorna. Det finns inget obegripligt
            med oro. Problemet är bara att denna rädsla har upphöjts till
            ideologi i dag. Den kallas försiktighetsprincipen. Problemen förvärras
            om de = politiska = besluten, under åberopande av försiktighetsprincipen,
            indirekt antyder att effekterna av en viss åtgärd inte är så fullständigt
            klarlagda att den absolut måste undvikas. Vi vet inte allt om
            ny teknik, och en viss misstänksamhet är normal tills tekniken
            har blivit en normal del av våra liv. Det är ändå inte skäl nog
            för att betrakta brist på fullständig kunskap som skäl till passivitet
            och förbud mot nymodigheter. Problemet är att vi per definition
            inte kan känna till alla eventuella oförutsebara risker. Att då
            avstå från att låta vetenskapliga och tekniska framsteg påverka
            människors liv är att låta bli att utnyttja människors kreativitet
            och inneboende förmåga. I slutkapitlet av sin bok, Världens verkliga
            tillstånd, gör den danske statistikern Bjorn Lomborg upp med försiktighetsprincipen.
            Att prioritera är
          </p>
          <p>
            27
          </p>
          <pb facs="riksdagen-motions-pdf/data/200102/mot_200102_MJ_0012/mot_200102_MJ_0012-0002.pdf"/>
          <p>
            2001/02:MJ12
          </p>
          <p>
            28
          </p>
          <p>
            att göra så kloka avvägningar som möjligt utifrån tillgänglig
            kunskap, påpekar Lomborg. Att låta okunskapen fälla avgörandet
            betyder inte att vi slutar att handla, eller slutar att fördela
            resurser i ett samhälle. Det betyder bara att vi slutar att prioritera
            och alltså handlar och fördelar på ett sämre sätt än vi annars
            hade gjort. I ett perfekt samhälle skulle försiktighetsprincipen
            vara rationell. Men i ett samhälle där vi lever med fattigdom,
            olyckor, sjukdomar och otillfredsställda mänskliga behov innebär
            principen att vi konserverar dessa problem, av diffus rädsla för
            andra problem. Försiktighetsprincipen borde innebära att vi är
            försiktiga när vi inte vet allt om konsekvenserna, inte att vi
            stoppar allt det nya. Eftersom viss okunskap är en del av våra
            liv måste detta ingå som en av många variabler i våra prioriteringar,
            okunskapen kan inte vara trumfkortet som ständigt slår ut allt
            det vi vet. Hur kan man vara säker på att det inte är farligt
            att tillämpa försiktighetsprincipen?
          </p>
          <p>
            Stockholm den 18 januari 2002
          </p>
          <p>
            Jan Backman (m)
          </p>
        </div>
      </div>
    </body>
  </text>
</TEI>
