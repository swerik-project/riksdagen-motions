<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-03406">
  <teiHeader>
    <fileDesc>
      <titleStmt>
        <title>Industri och konkurrenskraft</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3406 av Lars Hjälmered m.fl. (M)</title>
          <idno type="rdwebb">H5023406</idno>
          <rs type="number">3406</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5023406/text</ref>
          <ref type="dokument_url_html">http://data.riksdagen.se/dokument/H5023406</ref>
          <ref type="dokumentstatus_url_xml">http://data.riksdagen.se/dokumentstatus/H5023406</ref>
          <ref type="docx">http://data.riksdagen.se/fil/712E49BF-6C22-4B29-A64B-53BB2AEB2866</ref>
          <ref type="pdf">http://data.riksdagen.se/fil/2E1C8FFB-96AE-4B1C-A479-75477E0C2451</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XGXudkHXmtGS8CjJ9L2Hkr</idno>
            <name>Hanif Bali</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7ueMHXSkJ4p8MZCwd6tvma</idno>
            <name>Sofia Fölster</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XaxtzS6AWM5sWSVEVfEC2k" type="signed"/>
        <correspContext corresp="i-XaxtzS6AWM5sWSVEVfEC2k">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-XGXudkHXmtGS8CjJ9L2Hkr"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-7ueMHXSkJ4p8MZCwd6tvma"/>
        </correspContext>
        <correspAction xml:id="i-A4YgwSAzuMTgehLdvG5Z26" type="submitted">
          <date when="2017-10-05"/>
          <time when="13:19:05"/>
        </correspAction>
        <correspAction xml:id="i-DK9ackR5cDUUqTSBetjZ1X" type="reviewed">
          <date when="2017-10-05"/>
          <time when="13:39:11"/>
        </correspAction>
        <correspAction xml:id="i-P2BabeznF8XCzMPrZ6XQSn" type="referred">
          <date when="2017-10-13"/>
        </correspAction>
        <correspAction xml:id="i-GbThasuo5C1wpKoS5mC8vT" type="assigned">
          <date when="2018-10-25"/>
          <time when="13:32:01"/>
        </correspAction>
        <correspContext corresp="i-GbThasuo5C1wpKoS5mC8vT">
          <ref type="assignedTo">Näringsutskottet</ref>
        </correspContext>
        <correspAction xml:id="i-C2upVbVQ4hXWksXn2U3cuw" type="behandlas_i"/>
        <correspContext corresp="i-C2upVbVQ4hXWksXn2U3cuw">
          <ref type="uppgift">2017/18:SfU4</ref>
          <ref type="ref_dok_id">H501SfU4</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU4</ref>
          <ref type="ref_dok_titel">Utgiftsområde 8 Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GJbigGFvA3Fmm8oLW3u1df" type="behandlas_i"/>
        <correspContext corresp="i-GJbigGFvA3Fmm8oLW3u1df">
          <ref type="uppgift">2017/18:SfU15</ref>
          <ref type="ref_dok_id">H501SfU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU15</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Pr1mKgNUB54hD48zTPoH46" type="behandlas_i"/>
        <correspContext corresp="i-Pr1mKgNUB54hD48zTPoH46">
          <ref type="uppgift">2017/18:SfU17</ref>
          <ref type="ref_dok_id">H501SfU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU17</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6FhG7ymfCebAFw9C7KNCdw" type="behandlas_i"/>
        <correspContext corresp="i-6FhG7ymfCebAFw9C7KNCdw">
          <ref type="uppgift">2017/18:NU9</ref>
          <ref type="ref_dok_id">H501NU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU9</ref>
          <ref type="ref_dok_titel">Vissa elmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VnUsoc38dFZpEhU4Q4dTrX" type="behandlas_i"/>
        <correspContext corresp="i-VnUsoc38dFZpEhU4Q4dTrX">
          <ref type="uppgift">2017/18:NU12</ref>
          <ref type="ref_dok_id">H501NU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Q7DR4Rof7retpLn627NyP5" type="motHeader">
        <div xml:id="i-LLb7roSJRgtzYXHJiUuiro" type="motTitle">
          Motion till riksdagen 2017/18:3406 av Lars Hjälmered m.fl. (M)
          Industri och konkurrenskraft
        </div>
      </div>
      <div xml:id="i-71zC3GHYY1Eq5JCBtqtHLe" type="motBody">
        <div xml:id="i-6foJPpEVCkkpYTMjqF41Gi" type="motProposal" subtype="förslag">
          <head xml:id="i-YJ95s3BcTnH21axJnrA1Gk">
            Förslag till riksdagsbeslut
          </head>
          <list xml:id="i-S3oGHFej9H6AKxXyiVyfAh" style="ol">
            <item xml:id="i-Yb3oiZBqsjVq84KH9XD3DW">
              Riksdagen ställer sig bakom det som anförs i motionen om hur
              villkoren för industri och konkurrenskraft kan förbättras och
              tillkännager detta för regeringen.
            </item>
            <item xml:id="i-76aK59aqVxzaRjehcS8mNh">
              Riksdagen ställer sig bakom det som anförs i motionen om att
              tillsätta en konkurrenskraftsutredning med uppdrag att analysera
              den svenska elmarknaden ur ett internationellt perspektiv och
              föreslå åtgärder för att hålla Sverige konkurrenskraftigt, och
              detta tillkännager riksdagen för regeringen.
            </item>
            <item xml:id="i-SEyyAAsYWW8ERBiAGoZBYv">
              Riksdagen ställer sig bakom det som anförs i motionen om att
              införa en ”one-stop shop” gällande myndighetskontakter för högkvalificerad
              arbetskraft och tillkännager detta för regeringen.
            </item>
            <item xml:id="i-3H25huyWg3p3pV7GfKwshm">
              Riksdagen ställer sig bakom det som anförs i motionen om att
              en ansökan om arbetstillstånd i normalfallet inte bör ta längre
              än 30 dagar och tillkännager detta för regeringen.
            </item>
            <item xml:id="i-PaycUDhaKQZy9TSn1uDCrn">
              Riksdagen ställer sig bakom det som anförs i motionen om att
              förenkla reglerna kring visum för dem som vill investera och starta
              företag i Sverige, och detta tillkännager riksdagen för regeringen.
            </item>
            <item xml:id="i-GGnueQx8R1yVFUeDYwnGN9">
              Riksdagen ställer sig bakom det som anförs i motionen om att
              göra en benchmarking mellan länders skatter, regler och kostnader
              inom respektive bransch för att Sverige fortsatt ska kunna ligga
              i världstoppen när det gäller företagsamhet och konkurrensvillkor
              och tillkännager detta för regeringen.
            </item>
          </list>
        </div>
        <div xml:id="i-7jP6bRnmVP8adt7fnwQtRB" type="motContent">
          <head xml:id="i-TcVVQPJ5Lv7c7gd1scn8vM" type="h1">
            Industri och konkurrenskraft
          </head>
          <p xml:id="i-RzEMRKjersKAKHCnkuP7x2">
            Den svenska industrin är betydelsefull för Sverige och har varit
            avgörande i bygget av det moderna Sverige. Industrin bidrar med
            jobb, skatteintäkter, exportintäkter och investeringar i forskning
            och utveckling. I spåren av globaliseringen och att fler länder
            utvecklas ökar konkurrensen och omvandlingstrycket ökar.
          </p>
          <p xml:id="i-9v6pAVZ4cpQoQfuMPmyDpT">
            Jobb skapas av företagare när företag växer och anställer. Företag
            som växer och anställer bidrar till att Sverige ska kunna bryta
            utanförskapet. Fler människor i arbete betyder mer pengar till
            vår välfärd. En politik för företag och jobb är det bästa sättet
            att säkra och utveckla vår gemensamma välfärd.
          </p>
          <p xml:id="i-VZ8kwMTQNhkuJn21jD3qFF">
            Sverige har på många sätt bra villkor för företagande och har
            under lång tid haft en konkurrenskraft i internationell toppklass.
            Våra framgångar bottnar i bra grundläggande villkor såsom fungerande
            institutioner, hyfsat enkla regelverk och jämförelsevis välutbildad
            befolkning. Till det ska läggas att Sverige i efterdyningarna
            av 90-talskrisen beslutade om viktiga reformer kring budgetregelverk
            och pensioner som gett en ordnad ekonomi. Därtill har Sverige
            under det senaste decenniet tagit viktiga steg på områden som
            forskning, skatter och transporter som gjort Sverige till ett
            bättre land att investera, producera och anställa i.
          </p>
          <p xml:id="i-5QWyetHmQAd42PR4xfKPXG">
            Sveriges relativa försprång utmanas dock i takt med att fler
            länder utvecklas allt snabbare. Vi kan därför inte slå oss till
            ro, utan behöver tvärtom fortsätta utveckla villkoren för företag
            och konkurrenskraft. Exempelvis finner man i undersökningar från
            Världsbanken och World Economic Forum (WEF) att Sverige tappar
            mark. WEF pekar framförallt på ett högt skattetryck, skattekrångel,
            bristande flexibilitet på arbetsmarknaden och problem i utbildningssystemet
            som de största problemområdena för svensk konkurrenskraft. För
            att upprätta goda villkor för jobb, löner och tillväxt behöver
            Sverige göra ytterligare ansträngningar inom flera områden.
          </p>
          <p xml:id="i-2S5R9WS25hWbUXSwqz27dg">
            Sverige har en regering som pratar mycket om industri, företag
            och initiativ, men som samtidigt fattar beslut som försämrar för
            industrin och därmed jobben. Det handlar om viktiga och avgörande
            saker som dyrare transporter och oklarheter i handelspolitiken.
            Lägg till det att det finns tecken på att Sverige tappar mer mark
            än andra länder i tre av våra traditionellt tunga och mycket viktiga
            högteknologiska och kunskapsintensiva branscher: it, telekom och
            life science. Enligt Entreprenörskaps-forum har sysselsättningen
            i dessa branscher minskat med 30–50 procent under det gångna årtiondet.
            Också här riskerar regeringens politik att gå åt fel håll. Höga
            skatter på jobb försvårar för kunskapsintensiva företag att rekrytera.
            Ineffektiv subventionspolitik istället för enklare regler på bostadsområdet
            riskerar att minska möjligheterna att hitta bostäder för anställda.
            En skeptisk inställning till arbetskraftsinvandring och utstationering
            riskerar att ytterligare försvåra för kompetensförsörjningen.
          </p>
          <p xml:id="i-VydjYge4xu3VQS5UakHLJT">
            För att möta den ökande konkurrensen behövs en bred reformagenda.
            En reformagenda för ökad svensk konkurrenskraft. Det är genom
            konkreta beslut inom områden som transporter, skola och skatter
            som konkurrenskraften byggs. Regeringen är oroväckande passiv.
          </p>
          <head xml:id="i-3VpNdtGjGyLfH4RQ7z6NNy" type="h2">
            Handelspolitik
          </head>
          <p xml:id="i-TnUmHSuZfGxXShYLD9oWJU">
            Att kunna konkurrera och växa internationellt är avgörande för
            ett litet och exportberoende land som Sverige. Hälften av vår
            ekonomi är kopplad till handel. Växande ekonomier i bland annat
            Asien innebär stora möjligheter för svenska företag. Sverige ska
            fortsätta vara pådrivande för mer handel och frihandel. Sverige
            har en stor uppgift att fortsätta stå upp för handel och frihandel
            inom EU liksom att inom WTO driva på för ytterligare liberaliseringar
            av världshandeln. Det är angeläget att ett så brett och djupt
            handelsavtal som möjligt mellan Europa och USA snarast kommer
            på plats. Likadant bör handelsavtalet mellan Europa och Kanada
            godkännas och genomföras snarast. Det är också angeläget att det
            görs mer saker för att underlätta och hjälpa för att fler företag
            ska ta del av de möjligheter handel innebär. Slutligen är det
            angeläget att betona importens betydelse för svensk handel. En
            stor del av de saker som exporteras från Sverige bygger på att
            andra saker importerats till Sverige och satts samman för att
            sedan exporteras.
          </p>
          <head xml:id="i-FmVu3jFnyPoWXtXVDvJzR2" type="h2">
            Bra transporter
          </head>
          <p xml:id="i-QqjxTwtcWDjMSxzcFYQFba">
            Transporter och infrastruktur är att se som ett blodomlopp i
            den svenska ekonomin. Det handlar om att människor ska kunna pendla
            till sina arbeten liksom att företag ska få varor till sig och
            kunna skicka färdiga varor till kunder. Pålitliga transporter
            till rimliga kostnader är viktigare för Sverige än för många andra
            länder då vi är ett glest befolkat land med stora avstånd både
            inom landet och till de marknader svenska företag handlar med.
          </p>
          <p xml:id="i-XStZhVzyaiwzoJDsMH6yko">
            Ambitionerna för transportområdet har ökat radikalt de senaste
            åren. Det märks inte minst genom att de pengar som används till
            drift och underhåll av järnväg har dubblerats under alliansregeringen.
            Lägg till det stora och nya projekt som startats.
          </p>
          <p xml:id="i-boV6vvbxQVktzg6VUKWef">
            Bra transporter är en förutsättning för god konkurrenskraft.
            Transporter är nödvändiga för industri, företagande, regional
            utveckling och för människor. Det är därför fel väg att införa
            en särskild flygskatt som enligt experter har minimal klimatnytta
            samtidigt som den försämrar människors och företags möjligheter
            att resa. På samma sätt är regeringens tänkta lastbilsskatt dålig
            för näringslivet. I praktiken blir det en skatt på avstånd. Lastbilsskatten
            slår kirurgiskt mot företag som ligger i landsbygd och städer
            en bit bort från de större städerna. Sverige behöver fortsatt
            stora investeringar i drift och underhåll liksom nyinvesteringar
            inom transportområdet. Det är vidare angeläget att Sverige snarast
            gör det möjligt att använda längre och tyngre lastbilar. Sjöfarten
            ska fortsätta utvecklas utifrån den tidigare sjöfartsstrategin.
            Det är mycket allvarligt att en arbetskonflikt som inte rimmar
            med svenska modellen leder till stora effekter på kunderna liksom
            att Sverige tappat flera viktiga transoceana fartygslinjer. Den
            utvecklingen måste vändas. Goda transportvillkor gör att pappersbruket
            eller stålverket kan klara konkurrensen och fortsätta sälja till
            kunder i andra delar av världen.
          </p>
          <head xml:id="i-J8i56c8YU2sVxxBjMXfg4N" type="h2">
            It och digitalisering
          </head>
          <p xml:id="i-6RvFynzp5qovwS93unchqf">
            It och digitalisering ger oss nya möjligheter, men leder också
            till en omställning av arbetsmarknad och näringsliv. Den digitalisering
            som sveper över bransch efter bransch är inte en utveckling vi
            kan välja om vi vill vara en del av. Utveckling kommer vare sig
            vi vill eller inte. Det rimliga är att vi välkomnar utveckling
            och försöker dra nytta av möjligheterna. Då är det viktigt med
            en fortsatt utbyggnad av bredband brett i landet. Dock kommer
            det att krävas långt mer än så. Inte minst behöver vi utveckla
            skolan för att elever ska stå bättre rustade.
          </p>
          <head xml:id="i-LP9ZotJUiKBwfUrGKBnDTp" type="h2">
            En trygg energiförsörjning
          </head>
          <p xml:id="i-RUFMjfq7WZvgUjDmpm2X1B">
            Den svenska industrin behöver en trygg energiförsörjning till
            konkurrenskraftiga priser. Det har Sverige klarat historiskt.
            I dagsläget klarar Sverige de energi- och effektbehov som finns.
            Med den överenskommelse om energipolitik som slöts 2016 har beslut
            tagits för att Sverige ska kunna ha kärnkraft under överskådlig
            tid, för att stärka vattenkraften och för att bygga ut mer ny,
            förnybar energi. Nu går dock Sverige in i ett nytt läge. Med överenskommelsen
            löstes ett antal akuta utmaningar, däremot möter Sverige nya energiutmaningar
            på sikt. Det handlar om en näringspolitik som gör att nya företag
            etablerar sig som kan efterfråga ny kraft som kommer in i systemet
            liksom om ökade möjligheter att föra el i Sverige och mellan Sverige
            och grannländerna. Därtill kommer mer diskussion behöva tas om
            hur roller mellan olika energiaktörer ser ut samt hur man ska
            ta betalt för olika tjänster, även kallat marknadsmodell.
          </p>
          <head xml:id="i-XXeZjDYVSibXhv9cEXT2rx" type="h2">
            Ordning och reda i ekonomin
          </head>
          <p xml:id="i-7YXpC1UiyCFmGauume5Lk8">
            Ordning och reda i offentlig ekonomi ger människor och företag
            trygghet och en vilja att investera. Oordning och oreda genererar
            det omvända. Erfarenheter både från Sverige och internationellt
            visar hur viktigt det är med en ordnad ekonomi. Ordning och reda
            gör att staten kan möta kriser med en expansiv politik som andra
            länder saknar. Det budgetregelverk Sverige haft sedan tiden efter
            90-talskrisen har tjänat Sverige väl, och kommer nu att utvecklas
            och stärkas. Vi ska aldrig äventyra de offentliga finanserna.
            Ordning och reda är en grundbult för god konkurrenskraft.
          </p>
          <head xml:id="i-R1zHZ1UdiXVps2H5hR3RuF" type="h2">
            Konkurrenskraft
          </head>
          <p xml:id="i-HzZn5bDBmbhxwN4Q8J1GsG">
            För att klara Sveriges högt ställda mål inom välfärd och miljöområdet
            är det viktigt att värna jobben och företagen i Sverige som lägger
            grunden för båda. Vi vill därför tillsätta en utredning med uppdrag
            att analysera den svenska elmarknaden ur ett internationellt perspektiv
            och föreslå åtgärder för att hålla Sverige konkurrenskraftigt.
            Utredningen bör se över svensk konkurrenskraft i förhållande till
            länder som konkurrerar med svensk industri såsom Finland, Tyskland
            och Storbritannien beträffande elpriser, PFE-program, kostnader
            för elnät, återbetalning på utsläppshandel med mera.
          </p>
          <p xml:id="i-8TbUfxxooXL6Qk37ygginj">
            Därtill vore möjligheten att se över en benchmarking mellan länders
            skatter, regler och kostnader inom respektive bransch ett viktigt
            verktyg för att Sverige fortsatt ska kunna ligga i världstoppen
            när det gäller företagsamhet och konkurrensvillkor. Möjligheten
            till en kontinuerlig jämförelse av branschspecifika kostnader
            och regler i våra konkurrentländer bör ses över så att Sverige
            inte förlorar konkurrenskraft och arbetstillfällen. En kontinuerlig
            översyn och utvärdering av befintlig lagstiftning för att säkerställa
            att denna är tidsenlig och ändamålsenlig bör också övervägas.
          </p>
          <head xml:id="i-E3HZfw8FL7Lt7mV2fn8t5C" type="h2">
            Fler talanger till Sverige
          </head>
          <p xml:id="i-NKSohXJY4LbXhFfUUZMrai">
            Ett viktigt verktyg för svensk industri och svenska företag att
            hitta nyckelkompetens är genom internationell rekrytering. Regelverket
            och handläggningsprocessen för särskilt prioriterad och kvalificerad
            kompetens bör ses över och utvecklas, med inspiration från Kanadas
            och Australiens poängsystem. En ”one-stop shop” för högkvalificerad
            arbetskraft bör också införas för att underlätta kontakten med
            myndigheter. Det handlar om en kontaktyta för högkvalificerad
            arbetskraft gentemot myndigheter som Skatteverket, Försäkringskassan,
            Migrationsverket med flera.
          </p>
          <p xml:id="i-MvRXud6hdE6cwA6XnBtVWH">
            Den svenska industrin är kunskapsintensiv. Industriproduktion
            handlar ofta om att utveckla och producera avancerade stål, styrsystem,
            flygmotorer eller läkemedel. För många företag är det nödvändigt
            och avgörande att rekrytera kompetenta personer från andra länder.
            För att bidra till industrins konkurrenskraft är det därför rimligt
            att ha en politisk plan för att attrahera fler talangfulla personer
            till Sverige. Sverige har regler för arbetskraftsinvandring som
            är liberala med internationella mått. Dock måste vi göra mer.
            En sådan sak är att det idag tar alldeles för lång tid att få
            en ansökan om arbetstillstånd behandlad. En för lång handläggningstid
            riskerar att en arbetssökande söker sig någon annanstans och i
            förlängningen att ett företag kan tappa en nyckelperson. I normalfallet
            bör det inte ta längre än 30 dagar att handlägga en ansökan om
            arbetstillstånd. Detta bör ges regeringen tillkänna.
          </p>
          <p xml:id="i-JGyhZi6SJspZC7mpChTo1">
            Det är orimligt och en förlust för Sverige att människor som
            har etablerat sig på den svenska arbetsmarknaden kan utvisas till
            följd av mindre fel och brister. Därför anser vi att det ska vara
            möjligt att göra en helhetsbedömning när en person söker om förlängt
            uppehålls- och arbetstillstånd för att på så sätt undvika orimliga
            avslag.
          </p>
          <p xml:id="i-UaFx7zUP9cGEb3o7hMJEab">
            Förenklingar av visumreglerna bör också övervägas för den som
            vill starta företag. Särskilda visumkategorier bör införas för
            start-ups och investerare. Reglerna bör vara tydliga och högt
            ställda och uppföljningen ska vara ordentlig. Krav bör ställas
            på såväl storleken på investeringen som de arbetstillfällen som
            skapas. Investeringsvisumet bör vara begränsat till exempelvis
            24 månader och även inkludera möjlighet till arbetstillstånd för
            medföljande partner och uppehållstillstånd för medföljande barn.
          </p>
          <head xml:id="i-RrNDEMGDk9nLRN8sVKPZT3" type="h2">
            Forskning
          </head>
          <p xml:id="i-UFZFCRCJ1m1nVMTmDRcG1o">
            Utbildning, forskning och entreprenörskap lägger grunden för
            framtidens arbetsmarknad. Sverige ska ha högt ställda ambitioner.
            Vi ska ha en internationellt sett hög kvalitet på utbildningar
            och den forskning som bedrivs ska vara högkvalitativ. Under 2017
            beslutade riksdagen om ramar och inriktning för forskningspolitiken
            under de kommande fyra åren. Moderaterna valde då att göra en
            större satsning än regeringen på de viktiga instituten liksom
            på science parks och inkubatorer. Skälet är att huvuddelen av
            innovation sker utanför högskolesektorn. Då är det rimligt att
            öka möjligheterna för befintliga företag att utvecklas tillsammans
            med institut liksom för personer utanför akademin att starta nya
            företag i innovativa miljöer. Inriktningen på forsknings-politiken
            är att Sverige ska vara en framstående forskningsnation, där forskning
            och innovation bedrivs med hög kvalitet och bidrar till samhällets
            utveckling och näringslivets konkurrenskraft. Vi vill se en bredare
            användning och utveckling av etablerad svensk forskningsinfrastruktur,
            en ökad mobilitet bland svenska forskare och en ökad samordning
            mellan olika forskningsfinansiärer.
          </p>
          <p xml:id="i-MyZNdwga318AkRFWh6DziJ">
            Forskning är en framtidsinvestering. Ett land som lägger mycket
            privata pengar och skattepengar på forskning bygger en långsiktig
            konkurrenskraft. Det är också rimligt att satsningar görs på områden
            där Sverige är eller vill vara starkt och områden där det finns
            viktiga samhällsproblem som behöver lösas. Samtidigt behöver mer
            göras för att resultatet från forskningen ska komma till nytta.
            Det kan handla om en ny produkt, ett nytt företag eller att en
            befintlig verksamhet baserat på nya forskningsresultat kan omdanas
            och utvecklas. Resultat och nytta är viktiga kvitton på att skattebetalarnas
            pengar används klokt.
          </p>
          <head xml:id="i-MDWaeRNHkBTcRtEeuwWDHv" type="h2">
            Utbildning och skola
          </head>
          <p xml:id="i-HoCVXnyCPMCDyDDXS9QD8M">
            Framtida möjligheter för både människor och företag grundläggs
            i skolan. Det är genom skolan vi får med oss de kunskaper och
            färdigheter vi behöver för att klara yrkeslivet. Skolan behöver
            fortsätta utvecklas för att klara ett alltmer komplext arbetsliv.
            Därför är det rimligt att satsningar sker på områden som mer undervisning
            i matematik och fler karriärtjänster för duktiga lärare. Arbetsförmedlingen
            bör reformeras för att bättre möta de behov som finns. Det är
            vidare angeläget att utveckla yrkesutbildningarna för att i nära
            samspel med näringslivet ge människor bra möjligheter att få ett
            arbete efter examen. Sverige behöver också tekniska utbildningar
            av klass, inte minst för att möta industrins behov av duktiga
            ingenjörer i framtiden. Moderaterna har presenterat fem förslag
            för en bättre yrkesutbildning:
          </p>
          <list xml:id="i-G9z2bbZrmM7W6HSPcuuNnA" style="ul">
            <item xml:id="i-Y97HXnkBd6157ocCpqLZR6">
              Samverkan med grundskolan ska öka. Genom att redan tidigt i skolan
              förbereda eleverna genom entreprenöriellt lärande, prao och UF-företagande
              (Ung Företagsamhet) ökar möjligheterna att intressera elever för
              sin framtid. I dag finns entreprenörskap som ett eget ämne i svenska
              skolor och det återfinns även i gymnasieprogrammens examensmål.
              Det tycker vi är bra.
            </item>
            <item xml:id="i-JjHLwx7VgYNMWxvWhv3BrL">
              Prao är viktigt. Det första jobbet, praktiken eller provanställningen
              är den absolut svåraste tröskeln för unga att ta sig över. För
              många är därför praoveckan en viktig ingång. Moderaterna vill
              också att det ska vara möjligt att genomföra prao på ett gymnasieprogram,
              för att stärka intresset för bland annat gymnasiets yrkesprogram.
            </item>
            <item xml:id="i-U6HWM8j6xEB198hs8BwDuE">
              SYV:arnas roll måste uppvärderas. Skolorna bör ta ett större
              ansvar för att se till att vägledning tar plats och blir hela
              skolans ansvar. Vi vill självklart att unga ska få förverkliga
              livsdrömmar men det är SYV:s ansvar att förse unga med en realistisk
              verklighetsbild.
            </item>
            <item xml:id="i-W4bdAiBiQe4bbzPcLKXJ7H">
              Yrkesutbildningar är lika viktiga som högskoleförberedande. Att
              gå en yrkesutbildning är inget för skoltrötta. Tvärtom ställer
              det höga krav på eleverna att gå en del av utbildningen i skolan
              och en del ute på arbetsmarknaden.
            </item>
            <item xml:id="i-RAtfJUawEcthj5Fdmk2Kc8">
              UF vid alla gymnasieskolor. Under läsåret 2016/17 driver nästan
              28 000 elever UF-företag som en del av sin gymnasieutbildning.
              De som drivit UF-företag har starkare etablering på arbetsmarknaden,
              färre arbetslöshetsdagar och högre inkomst och blir hellre nyföretagare.
              Vi vill att alla gymnasieskolor ska erbjuda sina elever att vara
              UF-företagare.
            </item>
          </list>
          <head xml:id="i-Ku3ZGX9gRi3MpiJiuqj59k" type="h2">
            Skatter
          </head>
          <p xml:id="i-6sr6454SgRzPuEPQ3JMApW">
            Utformningen av skatter har en stark betydelse för vilka val
            människor gör. Rätt utformat kan skattesystem uppmuntra flit och
            duglighet samt bidra till entreprenörskap och investeringar. För
            att få fler växande företag och för att klara konkurrenskraften
            behövs skatter som är på en rimlig nivå och mindre krångliga skatteregler.
            Vi behöver företagsbeskattning som är på en konkurrenskraftig
            nivå med jämförbara länder. Vi behöver personbeskattning som gör
            det lönsamt att arbeta och anstränga sig. Regeringen har under
            de senaste åren höjt skatterna rejält för företag och människor.
            Sverige har, trots de skattereformer som Alliansen gjort, fortfarande
            bland västvärldens högsta marginalskatter. Regeringen har höjt
            och höjer marginalskatterna steg för steg med
          </p>
          <p xml:id="i-SpMKfSjTHdr7imy7h2aqyn">
            resultatet att allt fler människor betalar allt mer i skatt.
            Höjda skatter påverkar motivationen att arbeta och höjer trösklarna
            in på arbetsmarknaden. Detta är särskilt allvarligt då de kombineras
            med kraftigt utbyggda transfererings- och bidragssystem som minskar
            incitamentet att gå från bidragsförsörjning till förvärvsarbete.
          </p>
        </div>
        <div xml:id="i-46fuZmwUUdUUXRpkCWHwET" type="motSignatures">
          <list xml:id="i-UVVAwPAkz1PVXe1EBw5Jus">
            <item xml:id="i-BzBJ7aNAKaVfjeGCAfcawy">
              Lars Hjälmered (M)
            </item>
            <item xml:id="i-RihZrANpLsmgYcZEw54Shz">
              Hans Rothenberg (M)
            </item>
            <item xml:id="i-HyWJuRTDoMfrxNHi7fZGiS">
              Hanif Bali (M)
            </item>
            <item xml:id="i-RbyDrED2GtgSk87qwyqSi6">
              Ann-Charlotte Hammar Johnsson (M)
            </item>
            <item xml:id="i-7MhbrJ2jBjGojFVeXkTcKo">
              Sofia Fölster (M)
            </item>
          </list>
        </div>
      </div>
    </body>
  </text>
</TEI>
