<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-02822">
  <teiHeader>
    <fileDesc>
      <titleStmt>
        <title>Nollvision mot narkotikarelaterad dödlighet</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2822 av Hillevi Larsson (S)</title>
          <idno type="rdwebb">H2022822</idno>
          <rs type="number">2822</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H2022822/text</ref>
          <ref type="dokument_url_html">http://data.riksdagen.se/dokument/H2022822</ref>
          <ref type="dokumentstatus_url_xml">http://data.riksdagen.se/dokumentstatus/H2022822</ref>
          <ref type="docx">http://data.riksdagen.se/fil/73959B72-9488-457C-8576-329FE3A90749</ref>
          <ref type="pdf">http://data.riksdagen.se/fil/DCCCDA04-F134-4AE5-915D-B4F5048C4AC9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VEnmAgWmZx7CgH8D6evXRD" type="signed"/>
        <correspContext corresp="i-VEnmAgWmZx7CgH8D6evXRD">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-KHK8eHrUCM2kXdZBVSBHze" type="submitted">
          <date when="2014-11-10"/>
          <time when="17:10:33"/>
        </correspAction>
        <correspAction xml:id="i-MrhHo4npYm88F7ZqgjNBRw" type="reviewed">
          <date when="2014-11-10"/>
          <time when="22:12:32"/>
        </correspAction>
        <correspAction xml:id="i-SfPj9FwHjDUCJS7fU8qPZq" type="referred">
          <date when="2014-11-12"/>
        </correspAction>
        <correspAction xml:id="i-5BT9ijJerVcWB2qjQhQo79" type="assigned">
          <date when="2019-01-22"/>
          <time when="16:37:33"/>
        </correspAction>
        <correspContext corresp="i-5BT9ijJerVcWB2qjQhQo79">
          <ref type="assignedTo">Socialutskottet</ref>
        </correspContext>
        <correspAction xml:id="i-SqcWCFWT4fkf29z3wmgGXu" type="behandlas_i"/>
        <correspContext corresp="i-SqcWCFWT4fkf29z3wmgGXu">
          <ref type="uppgift">2014/15:SoU6</ref>
          <ref type="ref_dok_id">H201SoU6</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU6</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-28yuYRfQSWvn9GFYtQJ4dD" type="behandlas_i"/>
        <correspContext corresp="i-28yuYRfQSWvn9GFYtQJ4dD">
          <ref type="uppgift">2014/15:SoU10</ref>
          <ref type="ref_dok_id">H201SoU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU10</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UVWimpc3WXiMqp5osGgVCK" type="motHeader">
        <div xml:id="i-UXFZqpVMPb8iL8eSYgzPN2" type="motTitle">
          Motion till riksdagen 2014/15:2822 av Hillevi Larsson (S) Nollvision
          mot narkotikarelaterad dödlighet
        </div>
      </div>
      <div xml:id="i-GhmAUPQYdMXhDqiscrGkWH" type="motBody">
        <div xml:id="i-FniMeky1KJVQRJJtMD3fDS" type="motProposal" subtype="förslag">
          <head xml:id="i-RmuWNnVZSjmdsu91RYh7uM">
            Förslag till riksdagsbeslut
          </head>
          <list xml:id="i-A71zS1jDTMYJNATRc5koyR" style="ol">
            <item xml:id="i-NQCF68Bi8XRMqQpqwbW7AL">
              Riksdagen tillkännager för regeringen som sin mening vad som
              anförs i motionen om att införa en nollvision mot narkotikarelaterad
              dödlighet.
            </item>
            <item xml:id="i-8mQWJQbEfXG2DN9perEGAE">
              Riksdagen tillkännager för regeringen som sin mening vad som
              anförs i motionen om att den restriktiva narkotikapolitiken måste
              kombineras med hög tillgänglighet till evidensbaserad missbruksvård.
            </item>
            <item xml:id="i-6vWNGcxiNBgwPkSd4ceFXx">
              Riksdagen tillkännager för regeringen som sin mening vad som
              anförs i motionen om att regeringen bör pröva om den s.k. spärregeln
              inom underhållsbehandling kan slopas.
            </item>
            <item xml:id="i-Dmq7BSmQjf6Ydk4xmQ6cWF">
              Riksdagen tillkännager för regeringen som sin mening vad som
              anförs i motionen om narkotikamissbrukares tillgång till vård
              och behandling, oavsett var de bor i landet.
            </item>
            <item xml:id="i-ECuQzXAXprZzdqTXY1FB1m">
              Riksdagen tillkännager för regeringen som sin mening vad som
              anförs i motionen om en snabbare narkotikaklassning av s.k. nätdroger.
            </item>
            <item xml:id="i-UpMCzK8vM9Kspx3AiLWEq7">
              Riksdagen tillkännager för regeringen som sin mening vad som
              anförs i motionen om missbruk av centralstimulerande droger.
            </item>
            <item xml:id="i-3m9ZA715Nw89oTH5kMLJwG">
              Riksdagen tillkännager för regeringen som sin mening vad som
              anförs i motionen om cannabismissbruk.
            </item>
            <item xml:id="i-QZCDGvg2EtJyNa6ecwfAMn">
              Riksdagen tillkännager för regeringen som sin mening vad som
              anförs i motionen om genomförande av Gerhard Larssons missbruksutredning.
            </item>
          </list>
        </div>
        <div xml:id="i-7zuts1zEjJnDm8w3imTRSw" type="motContent">
          <head xml:id="i-NRRhGS97MQ6cHDjkb3Y13H" type="h1">
            Motivering
          </head>
          <p xml:id="i-CxRPSKmsErkUzFtX7wPfss">
            Enligt Folkhälsoinstitutets statistik har den narkotikarelaterade
            dödligheten i Sverige stigit från 196 personer 1994 till 421 personer
            2010. Det är en oroande utveckling och visar narkotikaproblemens
            omfattning.
          </p>
          <p xml:id="i-SjerZsbwf3yqdbHQtXDGjF">
            Sveriges restriktiva hållning i narkotikafrågor har varit framgångsrik
            när det gäller att minska det experimentella bruket av narkotika,
            men politiken har drabbat dem som redan befinner sig i missbruk.
            Vi har minst lika många tunga missbrukare som övriga Europa och
            en ökande dödlighet. Det bör dock påpekas att narkotikadödligheten
            i Sverige och EU – per capita – bygger på ganska osäkra jämförelser.
          </p>
          <p xml:id="i-42V8Qdy1LqRKRcTBw749YN">
            Problemet är att den restriktiva inställningen till narkotika
            även har tillämpats när det gäller behandling av missbrukare.
            Krav på total drogfrihet och dålig tillgänglighet till läkemedelsassisterad
            behandling är huvudproblemet. Många opiatmissbrukare klarar inte
            total drogfrihet – de går istället ner sig och dör. Återfall i
            missbruk, vilket de flesta får en eller flera gånger, straffas
            hårt genom avstängning i minst 3 månader från underhållsbehandling
            enligt Socialstyrelsens regler. De som stängs av uppfattar ofta
            detta som en dödsdom. De har genom vården vant sig vid metadon/buprenorfin
            och måste nu hantera abstinensen efter både heroinet och metadonet/buprenorfinet.
            För dem som stängts av från behandling ser vi en 20 gånger högre
            dödlighet än i normalpopulationen.
          </p>
          <p xml:id="i-8Ea2DPSNNjsRih1QR8EeHY">
            Flertalet av de dödsfall vi ser kopplade till narkotika består
            av opiatmissbrukare (heroinister) som antingen inte fått någon
            behandling eller som stängts av från behandling med metadon/buprenorfin.
            De blandar alla droger de kan komma över: heroin, gatumetadon,
            bensodiazepiner, alkohol med flera. Sådana blandningar är ytterst
            farliga och kan leda till döden. I statistiken går de tyngsta
            preparaten – opiaterna – före, men vid obduktionerna hittar man
            ofta ett flertal preparat i de avlidna. Ofta är det läkemedel
            – bensodiazepiner och insomningstabletter – som bidrar till den
            dödliga utgången, i kombination med opiater.
          </p>
          <p xml:id="i-99YXBtNpzuqeUte1eEVJU5">
            Huvudproblemet är de opiatmissbrukare som inte befinner sig i
            kontrollerad behandling. Hade fler släppts in i behandling och
            behållits där, trots återfall, skulle vi kunna rädda åtskilliga
            liv och på längre sikt skulle många kunna återgå till ett relativt
            normalt liv med bostad, arbete och familj. Forskningen kring metadon
            som behandling vid opiatmissbruk visar tydligt att dödligheten
            minskar, hälsan blir bättre, brottsligheten och prostitutionen
            minskar.
          </p>
          <p xml:id="i-JcYrMnHk7ypiQfDGEze2Y9">
            Det är inte bara generellt svårt att få vård för tyngre missbruk,
            tillgången är dessutom ojämnt fördelad över landet. I Göteborg
            är det till exempel årslånga köer och över 100 köande, vilket
            är en katastrof för dem som är i behov av behandling. Det behövs
            ett större statligt ansvarstagande för missbruksvården. Det är
            orimligt att möjligheten till vård och överlevnad avgörs av var
            man råkar bo.
          </p>
          <p xml:id="i-XVRNRcKY7zawSDdH1nrbij">
            Det tunga narkotikamissbruket (man har injicerat narkotika de
            senaste 12 månaderna eller använt narkotika dagligen under den
            senaste månaden) domineras av heroin, amfetamin och cannabis.
            De enskilda drogerna utöver dessa varierar och bland annat kokain
            och metamfetamin har kommit mer på senare år.
          </p>
          <p xml:id="i-7J7NGBGJQjmpJXCMPgijvt">
            Amfetamin räknas som centralstimulantia och i denna grupp återfinns
            även det närliggande metamfetamin, samt kokain. När det gäller
            behandling mot amfetaminmissbruk är forskningen eftersatt och
            det krävs riktade statliga insatser för att få fram utvärderingar
            av vilken behandling som fungerar. Även om många har kunnat lämna
            sitt missbruk efter psykosocialt inriktad behandling och/eller
            genom deltagande i självhjälpsgrupper saknas systematisk forskning
            om utfallet av psykosocial behandling. Det finns indikationer
            på att vissa läkemedel mot alkoholmissbruk även kan ha effekt
            mot centralstimulerande droger, men ännu saknas långsiktiga, fleråriga
            uppföljningar av denna behandlingsform. (De RCT-studier som är
            gjorda sträcker sig över ett halvår eller ett år och säger inget
            om hur exempelvis antabus fungerar på längre sikt.)
          </p>
          <p xml:id="i-ArpbT4j1cmcr8aXGABurgp">
            Inom EU har en fjärdedel av alla som söker behandling cannabis
            som primär missbruksdrog. Det är siffror från EMCDDA:s senaste
            rapport om situationen på narkotikaområdet i Europa. (Den svenska
            siffran för andelen vårdsökande med cannabis som primärdrog är
            24,9 % medan EU-snittet är 26,3 %) Det är nog okänt för de flesta
            att så många söker behandling för cannabisberoende. Behandling
            mot cannabismissbruk kan gå ut på att försöka återställa den avtrubbning
            av sinnena som en längre tids missbruk kan innebära.
          </p>
          <p xml:id="i-5ViWPQULhPucQp2Gjrnww1">
            Dödligheten är starkt kopplad till opiater, men de som är beroende
            av centralstimulantia och cannabis behöver också hjälp och där
            finns dessvärre ännu inga effektiva väldokumenterade läkemedel.
          </p>
          <p xml:id="i-KwBhq4Parc97DmxQ3dj3Vt">
            De så kallade nätdrogerna har fått stor uppmärksamhet i media.
            Det rapporteras om helt vanliga ungdomar som dör knall och fall
            när de testar dessa droger, som ofta är fullt lagliga eftersom
            de ännu inte hunnit narkotikaklassas. Nätdrogerna är självfallet
            ett problem, men bilden stämmer inte. Det är i första hand tunga
            missbrukare som dör och de gör det på grund av att de blandar
            flera olika farliga droger på ett okontrollerat sätt. Oavsett
            detta bör beredskapen för att snabbt narkotikaklassa ”nätdrogerna”
            bli bättre. Introduktionen av dessa droger på den svenska marknaden
            sker inte slumpmässigt, de olika substanserna är väl förberedda
            och syftet är just att hitta kryphål i reglementet. Svenska myndigheter
            måste då också vara väl förberedda och snabbt agera när dessa
            substanser dyker upp på marknaden.
          </p>
          <p xml:id="i-6qfN5jrVoeKnbELf15YtAh">
            Narkotikadebatten tenderar att reduceras till att vara för eller
            emot en restriktiv linje. Men det finns länder, exempelvis Finland,
            som har lyckats kombinera en restriktiv narkotikapolitik med satsningar
            på skadelindring. En hård linje mot narkotikan men en humanistisk
            politik för missbrukarna som bygger på rätt till behandling och
            mänskligt bemötande. En sådan linje kan minska såväl det mänskliga
            lidandet som de samhällsekonomiska kostnaderna för narkotikamissbruket.
          </p>
          <p xml:id="i-WUWZfnZdWSuQrwZUjEqi8s">
            Vi har nu en nollvision mot narkotika. Det är dags att vi höjer
            ambitionsnivån inom narkotikapolitiken. Det behövs en nollvision
            mot den narkotikarelaterade dödligheten. På samma sätt som vi
            redan har en nollvision mot dödsfall i trafiken. Vi kan inte säga
            att vi lyckats när den narkotikarelaterade dödligheten mer än
            fördubblats sedan 1994.
          </p>
          <p xml:id="i-MVFoeWHL17Sys8BxCZ8YQB">
            Gerhard Larssons missbruksutredning föreslog att politiken ska
            bygga på vetenskap och att missbrukarna ska bemötas på ett respektfullt
            sätt inom vården (Något som tyvärr inte är fallet idag på många
            håll.) Bland åtgärderna finns bland annat förslaget att den så
            kallade spärregeln, där återfallsmissbrukare stängs av i minst
            3 månader, ska slopas. Gerhard Larsson presenterade i sin utredning
            70 konkreta förslag, varav bara ett fåtal genomförts. Regeringen
            bör i framtiden överväga ett förverkligande av Missbruksutredningens
            förslag för att på allvar förbättra missbruksvården.
          </p>
        </div>
        <div xml:id="i-9X8dW3sZmYoJ7JKaitsiDP" type="signatureBlock">
          <list xml:id="i-T7EiAdzFfb3aVYMGL19RTW">
            <item xml:id="i-Y8qRQZq4Eh6VfVEu5iUjzr" who="i-EgqHRHVoW5y9USDYuNoYuA" type="signature">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
