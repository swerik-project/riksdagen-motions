<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01378">
  <teiHeader>
    <fileDesc>
      <titleStmt>
        <title>angående utbildningspolitiken.</title>
        <author>av fröken Hörlén m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående utbildningspolitiken.</title>
          <idno type="rdwebb">FX021378</idno>
          <rs type="number">1378</rs>
          <ref type="dokument_url_text">http://data.riksdagen.se/dokument/FX021378/text</ref>
          <ref type="dokument_url_html">http://data.riksdagen.se/dokument/FX021378</ref>
          <ref type="dokumentstatus_url_xml">http://data.riksdagen.se/dokumentstatus/FX021378</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-T2HHh5Dnznvs9cz9kr2oG4</idno>
            <name>LINNEA HÖRLEN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>ELVER JONSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-GPpMndMfbS5wqmSKDRcoh7</idno>
            <name>K.-E. STRÖMBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q3qTkQyXce7jGLjGLPyqgv" type="signed"/>
        <correspContext corresp="i-Q3qTkQyXce7jGLjGLPyqgv">
          <note type="signatory" corresp="i-T2HHh5Dnznvs9cz9kr2oG4"/>
          <note type="signatory" corresp="i-Gcjbk3nJyjWXPaa2dm3MFR"/>
          <note type="signatory" corresp="i-GPpMndMfbS5wqmSKDRcoh7"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1378/mot_1974__1378-001.pdf"/>
      <fw xml:id="i-PmPEWbwsXT86d5daAJJRxT">
        Mot. 1974:1378 6
      </fw>
      <div type="motHeader" xml:id="i-5JNZ5so4qRVUXsyBrpq4Hx">
        <div type="motTitle" xml:id="i-2KG7ATwf5eHCTh7hKoyjy9"/>
        <div type="motSubmissionInfo" xml:id="i-AjMDbXyh2oXh4MrC77uoD7"/>
      </div>
      <div type="motBody" xml:id="i-QVyVWjAbxQPUGBWU6vLWZp">
        <div xml:id="i-YHiEnmLPdVisMByUrk4Tg6">
          <p xml:id="i-EXCwcQapXgUXZQkHUPG7rR">
            Nr 1378
          </p>
          <p xml:id="i-YZ8PjA4hSStjEHTNcYx5Tu">
            av fröken Hörlén m. fl. angående utbildningspolitiken.
          </p>
          <p xml:id="i-3pQi8oe7fDmcqTw1frtK1K">
            Utbildningsdebatten
          </p>
          <p xml:id="i-CpgEKM6ZFb21dAm2jhzCmR">
            Den nuvarande utbildningsdebatten är mångfasetterad och rör sig
            på flera plan. Efter de stora skolreformerna under 1960-talet
            har diskussionen om det fortsatta reformarbetet i hög grad kommit
            att kretsa kring förskolan och vuxenutbildningen. Betydande enighet
            har rått och råder om att dessa områden bör stå i förgrunden när
            det gäller satsningarna under 1970-talet. För ungdomsutbildningens
            del — grundskolan och gymnasieskolan — har uppmärksamheten framför
            allt koncentrerats till en rad akuta problem med nära anknytning
            till skolans inre arbete. Det gäller t. ex. de svagpresterande
            elevernas situation, undervisningsgruppernas storlek och sammansättning
            samt skolmiljön. Från olika håll har deklarerats att dessa problem
            skall lösas med bibe- hållande av den yttre strukturen. Ramarna
            för ungdomsskolan bör — efter de omfattande förändringarna under
            1960-talet — ligga fast ett bra tag framåt. I de delar av diskussionen
            som gällt den mer långsiktiga utvecklingen av skolan och utbildningsväsendet
            i dess helhet har den etablerade utbild- ningssynen i hög grad
            utmanats. Man har ifrågasatt de institutionaliserade utbildningsformerna
            och efterlyst ett friare och mer varierat utbildnings- system.
            Den starka koncentrationen av utbildningstillfällen till ungdomsåren
            har kritiserats och en jämnare spridning under individens hela
            levnadsålder förordats. Delar av utbildningsdebatten återspeglas
            i en rad pågående eller just av- slutade utredningar. Inom bl.
            a. SVUX och FÖVUX förbereds reformer av vuxenutbildningen. U 68:s
            förslag har viktiga implikationer för både vuxen- utbildning och
            ungdomsutbildning. SIA och SSK samt en rad arbets- grupper inom
            skolöverstyrelsen håller på att följa upp grundskolereformerna.
            Av allt att döma kommer dessa utredningar att resultera i förslag
            till riksdagen under de närmaste åren, vilket skulle innebära
            att riksdagen under innevarande period får ta ställning till reformer
            och förändringar rörande vuxenutbildningen, den eftergymnasiala
            sektorn samt grundskolan. Var och en av dessa reformer och förändringar
            kommer att ha sina speciella mål och syften. Det är t. ex. nödvändigt
            att förslagen från SIA och SÖ:s arbetsgrupper tar sikte på de
            akuta problemen i grundskolan. Men de bör också utgå från en helhetssyn
            på hur utvecklingen på utbildningsområdet bör gestalta sig i ett
            längre perspektiv.
          </p>
          <pb facs="riksdagen-motions-pdf/data/1974/mot_1974__1378/mot_1974__1378-002.pdf"/>
          <fw xml:id="i-SAEs7abaBMqJYJHwU4ompq">
            Mot. 1974:1378 gr
          </fw>
          <p xml:id="i-5ekRBSBA3LGmGjXZCyQs9t">
            I motionen kommer vi dels med utgångspunkt från ett förslag från
            en arbetsgrupp inom folkpartiet att försöka ange en sådan helhetssyn,
            dels att föreslå en rad åtgärder med anknytning till den aktuella
            situationen inom ungdomsutbildningen.
          </p>
          <p xml:id="i-D2JZM82gDvxuctb7boUZZf">
            Ett utbildande samhälle
          </p>
          <p xml:id="i-Lbt8NwgPjYhLPa863SrZ8L">
            I Sverige liksom i de flesta andra industriländer har utbildning
            alltmer från att ha varit en uppgift för samhället i dess helhet
            förvandlats till en starkt specialiserad funktion. I stället för
            att sammanfatta en rad skilda ak- tiviteter i samhällslivet i
            stort framstår begreppet utbildning alltmer som synonymt med den
            institutionella utbildningsorganisationen. Uppgifter som tidigare
            låg på t.ex. hem och arbetsliv har förvandlats till inlärningsstoff
            i skolan. Det har, som bl. a. professor Torsten Husén påpekat,
            lett till att elverna blir rika på inromation men fattiga på erfarenhet.
            I en situation när allt fler — genom de stora skolreformerna —
            tillbringar allt längre tid i skolan är det mot den bakgrunden
            naturligt att många lärare och elever upplever skolan som en isolerad
            institution, avskärmad från ”verk- ligheten”. Den upplevelsen
            förstärks av att också själva undervisningsprocessen blir alltmer
            specialiserad. Med alltmer detaljerade läroplaner, alltmer förfinade
            målanalyser och alltmer avancerade läromedel, byggda på dessa
            målanalyser blir undervisningen lätt en uppgift förbehållen högutbildade
            utbildnings- teknologer. Det är enligt vår mening angeläget att
            det fortsatta arbetet på att utveckla skolan inte präglas av en
            ytterligare specialisering och institutionalisering av utbildningen.
            Strävan bör i stället vara att minska den. Verksamheten i skolan
            måste i högre grad inriktas på att ge utrymme för aktivitet och
            ansvarstagande från elevernas sida; de måste på ett tidigt stadium
            få möjlighet att skaffa sig ett brett register av erfarenheter.
            Därigenom åstadkommer man bättre förutsättningar för en skapande
            elevutveckling. Begreppet ”Ett utbildande samhälle” står för en
            sådan utvecklingslinje. Det avser en konskvent strävan att söka
            återföra ansvaret för de ungas fostran och utbildning till samhället
            i dess helhet, varav skolan givetvis utgör en del. Var och en
            som kan ett yrke bör också vara beredd att lära ut det, varje
            institution som har att göra med barn och ungdomar måste på nytt
            gå in i utbildningsfunktionen, arbetslivet måste vara berett till
            större insatser.
          </p>
          <p xml:id="i-QyiJni4KJtMYm2rV6WTQ1A">
            Livslång utbildning
          </p>
          <p xml:id="i-JHe4bPLenVL35YeAPTtWxt">
            En rad skäl talar för att man mer målmedvetet än hittills måste
            försöka bryta den nuvarande inriktningen av utbildningen på ungdomsåren
            och i stället se den som en livslång företeelse, som en ständig
            växling mellan studier och yrkesarbete. Den som i ungdomsåren
            väljer att yrkesarbeta efter att ha skaffat sig grundläggande
            utbildning, t. ex. grundskola och ett par års yrkesutbildning,
          </p>
          <pb facs="riksdagen-motions-pdf/data/1974/mot_1974__1378/mot_1974__1378-003.pdf"/>
          <fw xml:id="i-JWRKt6SmCBDCpuAMkUvTYh">
            Mot. 1974:1378 8
          </fw>
          <p xml:id="i-8Xk9CTSSGMniX72A3rVVxi">
            skall därigenom inte få sämre möjligheter till fortsatt utbildning.
            Inom många yrkesområden är utvecklingen i allmänhet så snabb,
            att kun- skaper inhämtade under ungdomsåren lätt blir inaktuella
            eller otillräckliga. För att undvika att en ”kunskapsklyfta” uppstår
            mellan generationerna, att unga och nyutbildade ses som mer kvalificerade
            och bättre orienterade om nya idéer och rön, måste de vuxna få
            möjlighet att komplettera och fördjupa sin tidigare utbildning.
            En snabb reformverksamhet av ungdomsutbildningen, som t. ex. den
            som ägt rum under 1960-talet, leder till utbildningsklyftor mellan
            generationerna. Dessa måste fyllas ut så långt det går, och de
            vuxna måste ges möjlighet att skaffa sig samma utbildning som
            ungdomsgrupperna. Den utbildning som ges i ungdomsåren omfattar
            bara en liten del av den mångfasetterade bild som dagens samhälle
            erbjuder. En kontinuerlig utbildning ger den enskilde möjlighet
            att vidga sitt vetande och skaffa sig nya och fördjupade kunskaper.
            I utbildningsdebatten har begreppet återkommande utbildning tilldragit
            sig ett visst intresse. I Sverige har begreppet framför allt lanserats
            av 1968 års utbildningsutredning (U 68). Återkommande utbildning
            i den me- ningen att förvärvsarbetande får möjlighet att återgå
            till studier är naturligtvis ingen ny princip, men som uttryck
            för en utbildningspolitisk strategi är begreppet värdefullt. I
            den form som tanken lanserats av U 68 har den relevans framför
            allt för den eftergymnasiala utbildningen. Men som synsätt måste
            det gälla ut- bildningssystemet i dess helhet. Ett accepterande
            av denna syn får viktiga konsekvenser på sikt både för arbetslivet
            och för ungdomsutbildningen. Undervisningsstoff och arbetsme-
            toder, ev. även perioder av koncentrerad skolgång, kan fördelas
            annorlunda under individens levnad, om han kan räkna med under
            hela livet åter- kommande utbildningsmöjligheter än om grundutbildningen
            skall vara av- slutad efter 9 år. Konsekvenserna av det här synsättet
            för arbetslivets gestaltning har berörts i motion nr 430 till
            årets riksdag. Där heter det bl. a.: Ett krav som bör finnas med
            i en bedömning av arbetstiden på längre sikt är frågan om längre
            sammanhängande ledighet. Den nyligen aviserade översynen av semesterlagen
            bör omfatta också detta krav. En tanke är att låta den som vill
            spara den femte semesterveckan i flera år få en längre sammanhängande
            ledighet. Men denna fråga skall också ses i samband med önskemålet
            att varva studier och yrkesarbete. Det kan då bli fråga om be-
            tydligt längre uppehåll i förvärvsarbetet än vad som blir möjligt
            om man först måste samla ihop innestående semester. Utredningen
            om översyn av semesterlagen bör därför ges i uppdrag att utarbeta
            förslag som ger den anställde rätt att under den aktiva yrkesperioden
            kunna ta ut längre sam- manhängande ledighet och varva studier
            med yrkesarbete. I avvaktan på förslag från den utredningen bör
            regeringen snarast lägga fram förslag om förstärkt studiesocialt
            stöd för vuxenstuderande liksom ett förslag till rätt till tjänstledighet
            för studier.
          </p>
          <pb facs="riksdagen-motions-pdf/data/1974/mot_1974__1378/mot_1974__1378-004.pdf"/>
          <fw xml:id="i-M7Y4Tm3EZwJnyWkNeFkfh1">
            Mot. 1974:1378 9
          </fw>
          <p xml:id="i-EgGqtPsXegNgaabUgPe9Fk">
            Den aktuella skolsituationen
          </p>
          <p xml:id="i-EQiUA5wUk6P4F6MbzdxqXb">
            Under en serie skolbesök på ett femtontal orter förra våren försökte
            en grupp riksdagsmän inom folkpartiet bilda sig en uppfattning
            om den aktuella skolsituationen, bl. a. genom en rad enkäter till
            lärarna. Enkätresultaten fyller naturligtvis inga som helst anspråk
            på vetenskaplig exakthet, men de har ändå sitt intresse som en
            indikation på vad en del av dem som arbetar i skolan upplever
            som problem. Enligt enkätsvaren O upplever 2/3 av lärarna arbetssituationen
            som mindre bra eller otill- fredsställande, O anser lika många
            att skolan i dag inte kan ge alla elever en meningsfull undervisning,
            O anser 3/4 att inslaget av praktiska ämnen på grundskolans högstadium
            är för litet, O upplever lika många elevfrånvaron som ett problem,
            O anser över 80 4 att lärarna saknar tillräcklig tid och tillräckliga
            resurser för elevvårdande insatser. Bilden av skolan såsom den
            förmedlas av enkätsvaren är säkerligen för mörk. Och resultatet
            skulle kanske blivit annorlunda om frågorna i stället ställts
            till eleverna. Men i svaren ryms ändå några av huvudproblemen
            för skolan av i dag. Det bekräftas av forskningsrapporter och
            mer systematiska undersökningar: O Det finns av allt att döma
            en relativt utbredd känsla av vantrivsel och bristande motivation
            framför allt på högstadiet. Det framgår bl. a. av en undersökning
            från pedagogiska utvecklingsblocket i Uppsala, publicerad förra
            året. Ungefär en fjärdedel av de undersökta eleverna i årskurserna
            8 och 9 tyckte det var tråkigt eller mycket tråkigt i skolan och
            en lika stor grupp skulle sluta skolan om den vore frivillig.
            De flesta elever, ca 85 procent, har trivts i skolan i varje fall
            någon period av sin skoltid. Bara drygt hälften av dessa har dock
            behållit sin skoltrivsel upp på högstadiet. De flesta elever har
            samtidigt en positiv inställning till praktiskt arbete, i åk 8
            oberoende av inställning till skolan som helhet, i åk 9 i något
            större utsträckning bland elever med svag studiemotivation. I
            rapporten från Uppsalaundersökningen konstaterar man: ”Att uppleva
            skolarbetet som meningsfullt tycks för de flesta elever vara en
            förutsättning för att kunna trivas i skolan. Endast en närmare
            kontakt med arbetslivet utanför skolan torde kunna ge många elever
            känslan av att behöva de kunskaper och färdigheter som de kan
            inhämta i skolan.” O Känslan av vantrivsel och bristande motivation
            hos många elever på högstadiet hänger nära samman med ett annat
            problem: att ett stort antal elever går genom hela grundskolan
            utan att lära sig tillräckliga grundläggande färdigheter. Både
            forskningsresultat och praktiska erfarenheter tyder på att det
            finns brister t. ex. i vad gäller elevernas förmåga att läsa och
            skriva
          </p>
          <pb facs="riksdagen-motions-pdf/data/1974/mot_1974__1378/mot_1974__1378-005.pdf"/>
          <fw xml:id="i-7jPc6UUpHbrTKtGVUt2rtF">
            Mot. 1974:1378 10
          </fw>
          <p xml:id="i-8TrztMZCY1xHLev3sEkgj">
            det egna språket. Otillräckliga baskunskaper får en rad allvarliga
            konsekvenser i olika av- seenden. De påverkar arbetssituationen
            i skolan. Elever som inte inhämtat det elementära stoffet på tidigare
            stadier har naturligtvis svårt att hänga med när man skall bygga
            vidare. Socialt finns det knappast något större handikapp. Underlaget
            för fortsatta studier blir dåligt. O Antalet platser i gymnasieskolan
            motsvarar i dag drygt 95 4 av årskullen. Men endast 2/3 av dem
            som lämnar grundskolan fortsätter direkt med gym- nasiala studier.
            De övriga går direkt ut i arbetslivet utan att ha fått någon egentlig
            yrkesförberedelse. En del av dem kommer senare att återuppta sina
            studier, men det förändrar knappast situationen. Till bilden hör
            också att de som avbryter sina studier i och med grundskolan framför
            allt är elever med låga betyg och därmed med de kanske sämsta
            förutsättningarna att hävda sig på arbetsmarknaden. En undersökning
            utförd i Örebro visar att 85 procent av alla elever med betyget
            3 eller däröver fortsätter på gymnasieskolan. Av eleverna med
            betyget 2,9 eller därunder fortsätter endast ca 50 procent.
          </p>
          <p xml:id="i-5NQG6daP2DkxfT5UHm4j8M">
            Ett åtgärdsprogram
          </p>
          <p xml:id="i-5gQqzqmNkaT4G96SMjQNxg">
            De svårigheter som skolan för närvarande brottas med är naturligtvis
            re- sultatet av olika faktorer med ett komplext inbördes sammanhang.
            De har att göra med den yttre skolstrukturen, de inre arbetsformerna
            samt den sociala miljö, i vilken skolan skall verka. I vad gäller
            den senare aspekten är det framför allt två synpunkter som gör
            sig gällande. Å ena sidan måste skolan ta på sig ansvaret att
            lösa problem som har sin grund i misslyckad samhällsplanering
            och bristande förutseende, å den andra skall den försöka bryta
            attityder och fördomar som är djupt rotade i samhällskroppen.
            Det är båda viktiga uppgifter, men skolan orkar inte ensam bära
            bördan att vrida hela utvecklingen rätt. Då klarar den inte av
            sin kunskapsförmedlande och personlighetsutvecklande funktion.
            Folkpartiets kortsiktsprogram för en bättre skola kan sammanfattas
            i föl- jande punkter: 1. Ge skolan större handlingsfrihet: Problemen
            i skolan kan inte lösas bara genom centrala direktiv från utredningar
            och ämbetsverk. Det gäller också att frigöra och ta till vara
            den erfarenhet och vilja till förnyelse som finns i skolstyrelser
            och enskilda skolenheter, hos lärare, elever och föräldrar. Det
            går inte längre att in i minsta detalj styra skolans liv. Initiativkraft
            och vilja till förnyelse måste komma till sin rätt även på skolans
            område. Skolan måste därför få större frihet för att bättre kunna
            anpassa sig efter lokala förhållanden och elevernas förutsättningar
            och önskemål. Kommuner och skolenheter måste kunna på ett friare
            sätt disponera sina resurser. Lärare och elever måste få större
            utrymme för variation och pedagogiska experiment. Läroplaner och
            anvisningar skall vara ett stöd i arbetet — inte ett fängelse.
          </p>
          <pb facs="riksdagen-motions-pdf/data/1974/mot_1974__1378/mot_1974__1378-006.pdf"/>
          <fw xml:id="i-YCVKhsRYoGWzoGwmzYwQHn">
            Mot. 1974:1378 11
          </fw>
          <p xml:id="i-PCYPaFzT7HeBKfFtJeBozX">
            2. Öka valfriheten i nian: Valmöjligheterna i årskurs 9 måste
            öka, så att större hänsyn kan tas till elevernas behov, förutsättningar
            och intressen. Praktiska och teoretiska studieinslag bör erbjudas
            eleverna som likvärdiga alternativ. Kommunerna bör ges stor frihet
            att pröva olika modeller för detta. 3. Ge alla elever en god yrkesförberedelse:
            Den bästa trygghetsgaranti sam- hället kan ge de unga inför framtiden
            är en god yrkesförberedelse. Att ett stort antal elever varje
            år lämnar skolan utan att ha fått någon yrkesför- beredelse är
            därför allvarligt. För dem som inte fortsätter sina studier måste
            det därför finnas möjlighet att få en yrkesförberedande utbildning
            i grund- skolan. Men samtidigt måste så många som möjligt garanteras
            plats i gym- nasieskolan. Av bl. a. undersökningar inom SIA framgår
            att de elever som har svårast att klara sig på ett teoretiskt
            inriktat högstadium också har de sämsta möj- ligheterna till fortsatt
            utbildning. Med låga betyg kan de inte hävda sig i konkurrensen
            om de yrkesinriktade utbildningsplatserna i gymnasieskolan. De
            får hålla till godo med de utbildningsalternativ som blir över.
            Och det är sällan vad de egentligen vill ha eller passar för.
            Ansvaret för de svagaste fordrar att också dessa elever garanteras
            plats i gymnasieskolan och får en rättvis chans till en yrkesinriktad
            utbildning. 4. Ge alla elever grundläggande färdigheter: Att elever
            lämnar skolan utan att ha fått en ordentlig yrkesförberedelse
            är allvarligt. Men ännu allvarligare äratt de kan gå ut utan viktiga
            baskunskaper. Omsorgen om de svaga eleverna kräver också att varje
            elev som lämnar grundskolan har fått grundläggande färdigheter
            i åtminstone svenska, matematik och ett främmande språk. För att
            uppnå detta kan individualiserade studieprogram vara nödvändiga
            i många fall. Årskursgränser måste då kunna brytas. 5. Förbättra
            språkundervisningen i gymnasieskolan: Språkundervisningen i gymnasieskolan
            är otillräcklig både med tanke på fortsatta studier och fram-
            tida yrkesverksamhet och bör förstärkas. Den praktiska utformningen
            av språkprogrammet på de tre- och fyraåriga linjerna i gymnasieskolan
            motsvarar inte de ursprungliga avsikterna beträffande språkens
            ställning i den nya sko- lan. En översyn av hela språkprogrammet
            i gymnasieskolan är därför nödvän- dig. Språken bör få större
            utrymme på de naturvetenskapliga och tekniska linjerna, och treåriga
            studiekurser bör om möjligt garanteras. Större krav måste ställas
            på utbildningen av språklärarna. 6. Gör undervisningsgrupperna
            mindre: Skolans arbetsformer bör präglas av stor flexibilitet
            och variation. Klassen utgör dock säkert för lång tid framåt den
            viktigaste undervisningsformen. Trots de kostnader som kan uppkomma
            skulle så mycket positivt vara att vinna med mindre undervisningsgrupper
            att man allvarligt måste pröva vilka möjligheter som finns för
            att åstadkomma detta. Förutsättningarna för en mer individuell
            undervisning ökar och möj- ligheterna att hinna med de elevvårdande
            uppgifterna blir större. SIA:s försöksverksamhet har visat att
            man redan med nuvarande resurser kan
          </p>
          <pb facs="riksdagen-motions-pdf/data/1974/mot_1974__1378/mot_1974__1378-007.pdf"/>
          <fw xml:id="i-WAUzDquvvrqKPBoqHwL3Fw">
            Mot. 1974: 1378 12
          </fw>
          <p xml:id="i-5G8YCDLe3kVZecDLxRp2Bi">
            minska elevantalet avsevärt. En brett upplagd försöksverksamhet
            bör inledas i avvaktan på förslagen med anledning av SIA. 1. Stoppa
            storskolorna: Hittillsvarande erfarenheter tyder på att de stora
            skolor som i dag växer fram skapar en ogynnsam arbetsmiljö. Inga
            nya storskolor bör därför komma till innan SIA närmare klarlagt
            hur de påverkar arbetssituationen i skolan. Samtidigt måste nedläggningen
            av små skolen- heter såväl i storstäder som i glesbygd undvikas.
            8. Ge tid för elevvård: Trots förekomsten av specialister av olika
            slag är det läraren som i det dagliga arbetet bär huvudansvaret
            för elevvården. Men då måste han också ges tid och resurser att
            hinna med den uppgiften. Särskilt viktigt är att man ger klassföreståndarna
            reella möjligheter att fylla sin funk- tion.
          </p>
          <p xml:id="i-LjysbAezzKcMCvNkQz5bso">
            Skola och arbetsliv
          </p>
          <p xml:id="i-5xUeUwNZRPaqBrHV7MMm75">
            I begreppet ”Ett utbildande samhälle” ligger — som inledningsvis
            berörts - en medveten strävan att bryta ner gränserna mellan de
            traditionella ut- bildningsinstitutionerna och samhället i övrigt,
            att ”återföra ansvaret för fostran och utbildning till samhället
            i dess helhet”. Att finna former för ett ökat samarbete mellan
            skola och arbetsliv är en naturlig del av denna strävan. I viss
            utsträckning har man i Sverige varit öppen för detta t. ex. genom
            den praktiska yrkesorienteringen i grundskolan. Den ger eleverna
            en elementär kännedom om krav och förhållanden inom arbetslivet.
            De tankegångar som aktualiserats på senare tid går ut på att bygga
            ut den praktiska yrkeskontakten. Härigenom skulle man inte bara
            överbrygga klyftan mellan skola och arbetsliv. Man skulle också
            uppnå en ökning av praktikinslaget i utbildningen som efterlysts
            ovan. Flera olika modeller är tänkbara för en praktisk yrkeskontakt.
            Några av dessa skisseras nedan. Till- sammans med andra bör de
            prövas inom ramen för en försöksverksamhet: 1. Praktikperioder:
            Inom ramen för den allmänna skolgången kan man lägga in ett antal
            praktikperioder, som sträcker sig över minst ett par månader och
            under vilka eleven har ett i stort sett normalt förvärvsarbete
            på en arbetsplats, som utvalts i samråd mellan eleven och en till
            skolan knuten arbetsförmedling. För att de erfarenheter, som inhämtats
            utanför skolan, skall kunna tas till vara i undervisningen, bör
            praktikperioderna förläggas så, att eleven efter den sista praktikperioden
            har minst ett års normal skolgång kvar. Härigenom understryks
            också att praktikperioderna fullgörs inom ra- men för undervisningen
            och att eleven hela tiden står under skolans tillsyn. 2. Praktikdagar:
            I vissa länder, t. ex. i Östeuropa, tillämpas ett system, som
            innebär, att eleverna under de senare skolåren under några veckotimmar
            arbetar på en arbetsplats utanför skolan (polyteknisk utbildning).
            Där deltar de i den normala verksamheten eller arbetar i en speciellt
            inredd institution. Från sina första skolår har de förberetts
            för denna verksamhet som ofta börjar i 12-13-årsåldern. För svenska
            förhållanden skulle en liknande verk-
          </p>
          <pb facs="riksdagen-motions-pdf/data/1974/mot_1974__1378/mot_1974__1378-008.pdf"/>
          <fw xml:id="i-51PvtSk29Ep37CzezyMWUP">
            Mot. 1974:1378 13
          </fw>
          <p xml:id="i-VssVAMWuuP5bxqiwdqPuRD">
            samhet kunna utformas så, att den ersätter pryoverksamheten.
            För att bli meningsfulla kräver sådana utbildningsmoment att det
            på arbetsplatserna finns utbildade handledare, ev. också särskilda
            lokaler. 3. Arbetsplatsbesök: Tre korta studiebesök ingår enligt
            läroplanen i årskurs 8 som förberedelse för pryo, och studiebesök
            förekommer givetvis också i andra sammanhang. En större del av
            undervisningen skulle emellertid med fördel i form av längre arbetsplatsbesök
            kunna förläggas till institutioner utanför skolan. Så kan t. ex.
            pressen och dess roll studeras vid några dagars besök på en tidning,
            varvid eleverna praktiskt får lära sig hur en tidning fungerar,
            hur nyhetsförmedlingen går till, hur den tekniska framställningen
            av en tidning går till och principerna bakom detta etc. Samma
            metod kan användas vid studiet av andra företeelser.
          </p>
          <p xml:id="i-EBJELcVCFZZagZf3faAfgu">
            Stadieindelningen
          </p>
          <p xml:id="i-R5McjSqC5zsAAUbc5zXcVk">
            Grundskolans läroplan bildar i allt väsentligt ett avslutat helt
            inom ramen för en nioårig skolgång. Den syftar till att uppfylla
            målet för ”den genom samhällets försorg bedrivna undervisningen
            av barn och ungdom”, nämligen ”att meddela eleverna kunskaper
            och öva deras färdigheter samt i samarbete med hemmen främja elevernas
            utveckling till harmoniska människor och till dugliga ansvarskännande
            medborgare”. Låg- och mellanstadiernas läroplaner bär fortfarande
            spår av en tid då större delen av eleverna bara fick 6 å 7 års
            skolgång; kurserna avrundas inom ramen för klasslärarnas undervisning
            inom årskurs 3 resp. årskurs 6, medan högstadiet företer paralleller
            med den gamla realskolan, som även den utgjorde ett avslutat helt.
            En så strikt stadieindelning är inte pedagogiskt motiverad. För
            merparten av eleverna utgör trots detta stadieövergångarna inget
            problem, medan de för andra elever ytterligare kan öka deras svårigheter
            att göra sig själva rätt- visa. Elevens möjligheter att inhämta
            kunskaper bestäms inte bara av ar- betsmetoder, tillgång till
            undervisningstid m. m. utan också av relationen mellan lärare
            och elev. Uppbyggnaden av denna positiva relation sker under en
            tidsrymd som inte kan fixeras inom en given tidsram utan är mer
            att betrakta som en ständigt pågående process. Till detta kommer
            att helheten i elevens personlighetsutveckling i termer av emotionell,
            social samt kognitiv utveckling lätt kan gå förlorad i ett ämneslärarsystem
            i mer renodlad form. En långsiktigt inriktad omprövning av den
            nuvarande strikta stadiein- delningen framstår därför som önskvärd.
            Kortsiktigt kan en del av de svå- righeter som sammanhänger med
            stadieövergångarna mötas bl.a. med O ökade möjligheter dels för
            småskollärare att följa en undervisningsgrupp under årskurserna
            1-6, dels för folkskollärare att följa en undervisningsgrupp under
            årskurserna 4-9, O ökade möjligheter för övningslärare att tilldelas
            klassföreståndarskap vid en undervisningsgrupp under årskurserna
            1-9.
          </p>
          <pb facs="riksdagen-motions-pdf/data/1974/mot_1974__1378/mot_1974__1378-009.pdf"/>
          <fw xml:id="i-5prcqWh1UeWN9x6w6M16Zt">
            Mot. 1974:1378 14
          </fw>
          <p xml:id="i-YT2H7y6SrTacyDfEYE5R4w">
            Med en under hela livet återkommande utbildning är det uppenbart
            att stoff och metoder inom ungdomsutbildningen kan avvägas på
            ett helt annat sätt än om grundutbildningen skall vara avslutad
            efter 6 å 7 år resp. 9 år. Även det faktum att huvuddelen av en
            årskull går från grundskolan till gymnasieskolan borde göra en
            ingående omprövning av grundskolans läro- plan möjlig och önskvärd.
            Genomförandet av en modell för återkommande utbildning öppnar
            ytterligare möjligheter för omstrukturering av stofföljd, stoffinnehåll
            och arbetsmetoder. I detta sammanhang måste också konse- kvenserna
            för grundskolan av en allmän förskola uppmärksammas.
          </p>
          <p xml:id="i-ByA3eSGegFqyw6N3z7uE3N">
            Förskola och lågstadium
          </p>
          <p xml:id="i-Fe4K23Mw9kBHYzsbs3U28Y">
            En utbyggnad av förskolan till att omfatta alla sexåringar och
            så småningom också femåringarna skapar i hög grad ändrade förutsättningar
            för lågstadiet. När barnen börjar den egentliga skolgången har
            de redan bakom sig åt- minstone ett år av snarlik aktivitet. De
            har tillägnat sig grundläggande be- grepp och fått viss vana vid
            att arbeta i grupp. Deras utveckling och beteende har kunnat följas
            under en längre period, och den spontana motivationen för att
            lära har fått sitt utlopp redan i 5-6-årsåldern. En utbyggd förskola
            måste därför få konsekvenser för lågstadiet. Den skapar ett omedelbart
            behov av nära samverkan mellan förskola och låg- stadium, bl.
            a. för att underlätta övergången till lågstadiet och stimulera
            ett fruktbart utbyte av idéer och erfarenheter med sikte på kommande
            föränd- ringar. Den centrala och mera långsiktiga frågan gäller
            hur man utifrån en helhetssyn på barnets utveckling bäst skall
            pedagogiskt och innehållsmässigt närma förskola och lågstadium
            till varandra. Utgångspunkten är därvid att både förskola och
            lågstadium/grundskola måste ses som led i en kontinuerlig utvecklingsgång,
            vars syfte är att ge individen möjlighet att allsidigt utveckla
            sina förutsättningar. Skarpa gränser mellan olika stadier bör
            därför undvikas och övergångarna dem emellan ske under stort hänsynstagande
            till den enskildes behov av stöd och sti- mulans. På sikt bör
            en sådan samverkan leda fram till att förskola och låg- stadium
            integreras i ett klasslöst förskolelågstadium. Med ett sådant
            lågstadium skapas en mjuk utvecklingsgång för barnen. Genom att
            bygga upp det utan årskurser kan det abrupta steget mellan skola
            och lek, skolmogen och icke-skolmogen ersättas av en glidande
            stegring i svårighetsgraden i undervisningen, anpassad efter individuella
            variationer. Det kan t. ex. innebära att elever i 5-6-årsåldern,
            som är mogna för och intresserade av skrivövningar, lästräning
            etc., får möjlighet att ägna sig åt det, samtidigt som äldre elever,
            som fortfarande har koncentrationssvårig- heter, motoriska svårigheter
            etc., får möjlighet till träning av mer försko- lebetonad karaktär
            med friare sysselsättningar. En långsiktig utveckling mot ett
            klasslöst förskolelågstadium skapar också förutsättningar för
            en annorlunda och friare stadieindelning i grundskolan
          </p>
          <pb facs="riksdagen-motions-pdf/data/1974/mot_1974__1378/mot_1974__1378-010.pdf"/>
          <fw xml:id="i-7CmzCX98EnaEGWfUzMkmP7">
            Mot. 1974:1378 15
          </fw>
          <p xml:id="i-KjV3nEkwqHCwL41XaQgxjT">
            och för en översyn av ämnesstoffet på olika stadier. En sådan
            översyn kan t. ex. innebära att stoff som nu behandlas på mellanstadiet
            flyttas ner till lågstadiet, att fördjupningsmoment införs för
            redan förekommande moment eller att nya ämnen och ämnesmoment
            tillkommer. För att få underlag för ett ställningstagande till
            hur en utbyggd samverkan mellan förskola och lågstadium bör organiseras
            är det nödvändigt att pröva olika modeller. En försöksverksamhet
            bör därför komma till stånd. Erfa- renheterna från denna bör senare
            bli föremål för en samlad utvärdering och ev. förslag med anledning
            av att den föreläggs riksdagen. Vid sidan av försöksverksamheten
            är det viktigt att på andra vägar skapa förutsättningar för ett
            närmande mellan förskola och lågstadium. Sålunda bör en bättre
            samordning åstadkommas mellan förskollärarutbildningen och lågstadielä-
            rarutbildningen och lokalplaneringen inriktas på att skapa en
            lokalmässig samordning mellan förskola och lågstadium.
          </p>
          <p xml:id="i-Bp2wvNZ8jRSWtVRy8x3CwD">
            Översyn av lärarutbildningen
          </p>
          <p xml:id="i-WrKbDwkftTetJfBPVywkSw">
            En bidragande orsak till svårigheterna att förverkliga intentionerna
            bakom den nya skolan är lärarutbildningens bristande anpassning
            till de nya läro- planerna. I sin nuvarande utformning inriktas
            lärarutbildningen till största delen på att ge lärarkandidaterna
            förutsättningar för deras roll som kun- skapsförmedlare. Den måste
            emellertid också ta sikte på den psykologiska och sociala sidan
            av lärarens roll i högre grad än vad som är fallet för när- varande.
            Läroplanens allmänna anvisningar om ett nära samarbete mellan
            hem och skola blir ofta en papperskonstruktion på grund av att
            många lärare lämnar sin utbildning utan att ha fått de förutsättningar
            som är nödvändiga för att kunna fungera i en hem-skola-relation.
            Även om vi är medvetna om att detta liksom många övriga kvaliteter
            i lärarpersonligheten inte i första hand är en utbildningsfråga
            utan mera en egenskapsfråga, anser vi dock att en effektiv utbildning
            kan göra lärarna bättre rustade att klara den delen av sitt arbete.
            På samma sätt förfuskas många av läroplanens intentioner i fråga
            om skolans öppenhet och demokratiska fostran genom att läraren
            själv varken i sin utbildning fått direktkontakt med dessa metoder
            eller förutsättningar för att själv kunna arbeta med dem. Frågan
            om hur lärarutbildningen organisatoriskt skall se ut behöver också
            enligt vår mening bli föremål för en översyn. Det för många elever
            splittrande ämneslärarsystemet, som är ett arv från realskoletiden,
            kan t. ex. behöva revideras och bytas ut mot ett klasslärarsystem
            från årskurs 1 upp t. o. m. årskurs 9. Frågan om hur utbildningen
            av lärargrupperna på grundskolan i olika stadier resp. i gymnasieskolan
            skall kunna knytas samman bör också utredas. Därvid bör man överväga
            en lärarutbildning, där åtminstone en kärna är gemensam för samtliga
            lärarkategorier.
          </p>
          <pb facs="riksdagen-motions-pdf/data/1974/mot_1974__1378/mot_1974__1378-011.pdf"/>
          <fw xml:id="i-E4R2zbNT6GN17D7uiVgi6Q">
            Mot. 1974:1378 16
          </fw>
          <p xml:id="i-7SoHYgrLfiKGALGpuniqna">
            En bred försöksverksamhet
          </p>
          <p xml:id="i-VKLdHyh3TbSEip2W8uesUQ">
            Hittills har förändringar inom skolväsendet förberetts med stor
            grund- lighet. Ingenting har lämnats åt slumpen. Under år av utredningsarbete
            och försöksverksamhet har hundratals personer varit engagerade.
            Några siffror belyser detta bättre än ord. 1957 års skolberedning,
            1960 års gymnasieut- redning, 1962 års fackskoleutredning och
            1963 års yrkesutbildningsberedning levererade tillsammans inte
            mindre än 23 tryckta betänkanden och 10 sten- cilerade rapporter,
            och antalet ledamöter, experter och övriga medarbetare uppgick
            till närmare 550. Men med grundlighet följer också tröghet. Steget
            mellan idé och för- verkligande blir ofta mycket långt. Så t.
            ex. kommer arbetet i SIA och SSK att sätta sina spår i skolan
            först i slutet av 1970- och början av 1980-talet. Samtidigt är
            det deras uppgift att lösa problem och svårigheter som varit uppenbara
            sedan slutet av 1960-talet. Då är det inte rimligt att det skall
            behöva förflyta närmare tio år innan någonting händer. Under tiden
            förskjuts ju också perspektiven, och samtidigt som gamla problem
            kvarstår olösta uppstår nya. Förutsättningen för en större flexibilitet
            och anpassningsförmåga hos sko- lan är enligt vår mening att man
            kommer bort från den starka centralisering som kännetecknar den
            svenska skolan. Och det bör inte gälla bara de ad- ministrativa
            besluten. Också i pedagogiska och innehållsmässiga frågor bör
            den lokala rörelsefriheten kunna göras avsevärt större. Vi måste
            acceptera att det inte går, som vi framhållit tidigare, att in
            i minsta detalj styra skolans liv och försöka lösa problemen genom
            centrala direktiv från utredningar och ämbetsverk. Erfarenheten
            och viljan till förnyelse hos lärare och elever, hos föräldrar
            och skolstyrelser måste tas till vara lika väl i skolan som på
            andra områden. Det bör vara en vägvisare för den fortsatta utvecklingen
            av ungdomsskolan. Mot denna bakgrund bör Kungl. Maj:t ge skolöverstyrelsen
            bemyndigande att medge kommuner och enskilda skolenheter stor
            frihet att pröva nya arbetsformer och organisationsmodeller samt
            uppdra åt styrelsen att stimulera en sådan utveckling.
          </p>
          <p xml:id="i-DWnLstEcNQGPE1WPePreyY">
            Hemställan
          </p>
          <p xml:id="i-NCRvZZSWCkk9ZzrAioJ6XW">
            Med hänvisning till vad som anförts hemställer vi' att riksdagen
            uttalar A. att kommuner och enskilda skolenheter bör ges stor
            frihet att pröva nya arbetsformer och organisationsmodeller; B.
            att en brett upplagd försöksverksamhet bl. a. bör omfatta a) nya
            former för kontakt mellan skola och arbetsliv, b) mindre undervisningsgrupper,
            c) samverkan mellan förskola och lågstadium, d) en friare stadie-
            och årskursindelning i grundskolan, samt
          </p>
          <pb facs="riksdagen-motions-pdf/data/1974/mot_1974__1378/mot_1974__1378-012.pdf"/>
          <fw xml:id="i-Mf69ZffFXr2fF3JVSmUHsA">
            Mot. 1974:1378 | 17
          </fw>
          <p xml:id="i-DHom3dGXMMv9hGVXnQZeqo">
            e) ökad valfrihet för eleverna i årskurs 9 i grundskolan;
          </p>
          <p xml:id="i-S9sr8hpLCftkwGbt3i55r8">
            . att riksdagen hos Kungl. Maj:t hemställer
          </p>
          <p xml:id="i-NpVpoitSRV45ZQ6qBY3UJZ">
            att klass- och ämneslärarutbildningen blir föremål för översyn,
            att kommunerna rekommenderas att i avvaktan på resultatet av SIA:s
            arbete inte bygga några stora skolenheter, att investeringsramen
            för byggnadsarbeten inom skolväsendet får tas i anspråk för reparationer
            och ombyggnader av äldre skolor, i syfte att bevara dessa, att
            Kungl. Maj:t framlägger förslag om medel för ändamålet på tilläggsstat,
            att skolöverstyrelsen ges i uppdrag att se över möjligheterna
            att förstärka och förbättra svenskundervisningen, främst i grundskolan.
          </p>
          <p xml:id="i-YJ94WpD3AV6vS7PueJ4niZ" type="date">
            Stockholm den 26 januari 1974
          </p>
          <p xml:id="i-Ka92t9z3Sjd3EUbWbX8hEr">
            LINNEA HÖRLEN (fp) ELVER JONSSON (fp) K.-E. STRÖMBERG (fp)
          </p>
          <p xml:id="i-45Aohid8jt6yQgYwAB8Sdm">
            i Alingsås
          </p>
          <p xml:id="i-4vDk83krHKn32cLqbrQWK6">
            ! Se även motionerna 1974:1302 och 1974:1559.
          </p>
          <pb facs="riksdagen-motions-pdf/data/1974/mot_1974__1378/mot_1974__1378-013.pdf"/>
        </div>
      </div>
    </body>
  </text>
</TEI>
