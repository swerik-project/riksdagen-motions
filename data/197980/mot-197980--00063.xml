<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00063">
  <teiHeader>
    <fileDesc>
      <titleStmt>
        <title>med anledning av propositionen 1979/80:9 om konsumentförsäkringslag. m. m.</title>
        <author>av Ulla Ekelund</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1979/80:9 om konsumentförsäkringslag. m. m.</title>
          <idno type="rdwebb">G30263</idno>
          <rs type="number">63</rs>
          <ref type="dokument_url_text">http://data.riksdagen.se/dokument/G30263/text</ref>
          <ref type="dokument_url_html">http://data.riksdagen.se/dokument/G30263</ref>
          <ref type="dokumentstatus_url_xml">http://data.riksdagen.se/dokumentstatus/G30263</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CrC3SmfGqjW34KSMhumUgo</idno>
            <name>ULLA EKELUND</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PsdpANdrcF9qcFj4AMUS8h" type="signed"/>
        <correspContext corresp="i-PsdpANdrcF9qcFj4AMUS8h">
          <note type="signatory" corresp="i-CrC3SmfGqjW34KSMhumUgo"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__63/mot_197980__63-001.pdf"/>
      <fw xml:id="i-38mz41JXd1sqH6Esfcu4Na">
        Mot. 1979/80:63 1"
      </fw>
      <div xml:id="i-RUXRc1KC6LmXbT72gKkbLN" type="motHeader">
        <div xml:id="i-Xoi3F5fqNqqkgzjBPSUJcw" type="motTitle"/>
        <div xml:id="i-ScR6KMpCHRfntbUn6GzUHR" type="motSubmissionInfo"/>
      </div>
      <div xml:id="i-5a55LmNp32a8KhAx4gTmpB" type="motBody">
        <div xml:id="i-55F5MeyQAgmTZKLXJ4vyAs">
          <p xml:id="i-Lu8cBwMvEz2pxuXjRpSXUB">
            10
          </p>
          <p xml:id="i-4pzxA8P4Gi2zs1LWkh3qgi">
            Motion
          </p>
          <p xml:id="i-938uCfE7MYZXNkxRV62RNw">
            1979/80:63
          </p>
          <p xml:id="i-NaVSyJZMMrFWrYM3eDq97N">
            av Ulla Ekelund med anledning av propositionen 1979/80:9 om konsumentförsäk-
            ringslag, m. m.
          </p>
          <p xml:id="i-3saWz8ysMDJeCj59VM7WiG">
            De i propositionen 1979/80:9 framlagda lagförslagen innebär att
            lagstift- ningen beträffande försäkring kommer att uppdelas på
            två olika lagar, nämligen en för s. k. konsumentförsäkring och
            en för annan försäkring. Den förra lagen avses täcka alla sådana
            försäkringar som fysiska personer tecknar för sin privata räkning,
            t. ex. för det egna huset, den egna bilen, det privata lösöret.
            Den andra lagen avser dels livförsäkring och liknande, dels all
            sådan försäkring som tecknas av juridiska personer eller fysiska
            personer i deras rörelse eller eljest för liknande ändamål. Propositionens
            lagförslag tar i princip sikte endast på den förra gruppen. Lagstiftningen
            rörande dessa försäkringar blir föremål för en total omarbet-
            ning och framträder i helt ny gestalt. Övriga försäkringar skall
            liksom hittills vara underkastade reglerna i 1927 års försäkringsavtalslag.
            Lagförslaget innebär ett långtgående ingrepp i det nordiska lagstiftnings-
            samarbetet på ett område som i mer än 50 år varit täckt av gemensam
            nordisk lagstiftning. Nyssnämnda 1927 års lag, som nu är normerande
            för alla olika slag av försäkringar, tillkom efter ett nordiskt
            lagstiftningssamarbete som påbörjades före 1920. I övriga nordiska
            länder är alltjämt de från denna tid härrörande lagarna i kraft.
            Vi har sålunda f. n. en nära nog fullständig nordisk rättsgemenskap
            på detta viktiga fält. Propositionens förslag innebär att denna
            rättsgemenskap skall brytas genom en ensidig svensk åtgärd. Man
            har visserligen påbörjat en revision av de nordiska försäkringsavtalslagarna
            på tillskyndan av de nordiska justitie- ministrarna också i övriga
            nordiska länder, men vid de överläggningar som hittills hållits
            mellan länderna har man inte nått fram till någon gemensam linje
            att följa i översynsarbetet. Genom att Sverige nu går sin egen
            väg och för en betydande del av försäkringsområdet — det som gäller
            gemene man — slår in på banor, vilka det är ovisst om övriga länder
            kommer att följa, avlägsnar man sig på ännu ett område från de
            harmoniseringssträvanden som varit vägledande för nordiskt lagstiftningssamarbete
            under mer än ett århundrade. Man frångår de folkrättsliga förpliktelser
            som binder Sverige enligt stadgan- dena i art. 4 i Helsingforsavtalet.
            Från det nordiska samarbetets synpunkt är det ett mycket allvarligt
            steg som nu tas. Man går därvid mot ett riksdagsuttalande från
            1970 om att en översyn av försäkringsavtalslagen om möjligt borde
            ske i samverkan med övriga nordiska länder (första lagutskottet
            1970:14). Enligt min mening bör inte detta steg få tas utan att
            starka interna skäl
          </p>
          <pb facs="riksdagen-motions-pdf/data/197980/mot_197980__63/mot_197980__63-002.pdf"/>
          <p xml:id="i-B6kokZFW5nBuoV512dmti2">
            föreligger för att Sverige måste lämna den nordiska rättsgemenskapen.
            Några akuta missförhållanden som omedelbart behöver avhjälpas
            föreligger knap- past på detta lagstiftningsområde. De allmänna
            försäkringsvillkor som de ledande försäkringsbolagen i Sverige
            tillämpar i förhållande till försäkrings- tagarna täcker till
            stora delar redan det som genom propositionen avses få lagform.
            Det uppstår därför inte någon egentlig olägenhet för konsumenter-
            na, dvs. för de vanliga försäkringstagarna, om det får anstå någon
            tid med lagens slutliga behandling i riksdagen. Det bör finnas
            tid att följa upp riksdagsuttalandet från 1970 och låta det riksdagsutskott
            som skall behandla propositionen få tillfälle att genom kontakter
            med grannländerna närmare undersöka hur läget är i övriga länder
            och vad som ännu kan göras för att bevara den nordiska rättsenheten
            på försäkringsavtalsrättens område. Det bör finnas goda möjligheter
            att under utskottsbehandlingen gå närmare in på detta lagstiftningsärendes
            nordiska aspekter. De har på ett anmärkningsvärt sätt hittills
            förbigåtts. Riksdagen har sitt ansvar för att de förpliktelser
            som Sverige åtagit sig enligt Helsingforsavtalet, nämligen att
            fortsätta lagstiftningssamarbetet på civilrättens områden, verkligen
            fullgörs. Självfallet får dock inte önskemålet om nordisk samordning
            föranleda en alltför betydande försening av den nu aktuella lagstiftningen.
            Med hänvisning till det anförda hemställer jag att riksdagen inte
            antar de i propositionen 1979/80:9 framlagda förslagen till konsumentförsäkringslag,
            m. m. förrän frågan om nordisk rättslikhet på försäkringsrättens
            område ytterligare övervägts i enlighet med vad som anförs i motionen.
          </p>
          <p xml:id="i-5XvcHWCoyvCVRXxKY8L7tx" type="date">
            Stockholm den 16 oktober 1979
          </p>
          <p xml:id="i-U6Sj2H8jQMa1n8DDfmAtBi" type="signatureBlock">
            ULLA EKELUND (c)
          </p>
        </div>
      </div>
    </body>
  </text>
</TEI>
