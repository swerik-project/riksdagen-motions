<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-03008">
  <teiHeader>
    <fileDesc>
      <titleStmt>
        <title>Frihandel för tillväxt, utveckling, fred och frihet</title>
        <author corresp="i-9Rr7JqtzHpZv84evqPH4D8">av Karin Enström m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3008 av Karin Enström m.fl. (M, C, L, KD)</title>
          <idno type="rdwebb">H5023008</idno>
          <rs type="number">3008</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5023008/text</ref>
          <ref type="dokument_url_html">http://data.riksdagen.se/dokument/H5023008</ref>
          <ref type="dokumentstatus_url_xml">http://data.riksdagen.se/dokumentstatus/H5023008</ref>
          <ref type="docx">http://data.riksdagen.se/fil/0896FEA9-AD69-4D83-903A-DC274C86CFDE</ref>
          <ref type="pdf">http://data.riksdagen.se/fil/36A4F801-7965-48CE-83B0-AFAEC0E916D1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NpaGPVzXk3Y2pHdm1tqq8g" type="signed"/>
        <correspContext corresp="i-NpaGPVzXk3Y2pHdm1tqq8g">
          <note type="signatory" corresp="i-9Rr7JqtzHpZv84evqPH4D8"/>
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-Kb87jeTEio4k4qCJeZ6pQE"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction xml:id="i-YVgQqiknYC2D7JznNi32qe" type="submitted">
          <date when="2017-10-05"/>
          <time when="09:56:21"/>
        </correspAction>
        <correspAction xml:id="i-NnTPdE93zKT4hYLxM14pqf" type="reviewed">
          <date when="2017-10-05"/>
          <time when="10:24:21"/>
        </correspAction>
        <correspAction xml:id="i-7LTJwaifij2Mq86Etg3VhH" type="referred">
          <date when="2017-10-13"/>
        </correspAction>
        <correspAction xml:id="i-2ftrQ4AzxWs1cqM3rpoJo6" type="assigned">
          <date when="2018-10-11"/>
          <time when="10:44:30"/>
        </correspAction>
        <correspContext corresp="i-2ftrQ4AzxWs1cqM3rpoJo6">
          <ref type="assignedTo">Utrikesutskottet</ref>
        </correspContext>
        <correspAction xml:id="i-6bEMPqgwkK92xTXceth6F4" type="behandlas_i"/>
        <correspContext corresp="i-6bEMPqgwkK92xTXceth6F4">
          <ref type="uppgift">2017/18:UU19</ref>
          <ref type="ref_dok_id">H501UU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU19</ref>
          <ref type="ref_dok_titel">Avtal om ekonomi och handel (CETA) samt strategiskt partnerskapsavtal mellan EU och dess medlemsstater och Kanada</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FpaxdfX64Y3hfuSgKSxfuH" type="behandlas_i"/>
        <correspContext corresp="i-FpaxdfX64Y3hfuSgKSxfuH">
          <ref type="uppgift">2017/18:UU2</ref>
          <ref type="ref_dok_id">H501UU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PkDT1ZRmE1YszM9BdQo53f" type="behandlas_i"/>
        <correspContext corresp="i-PkDT1ZRmE1YszM9BdQo53f">
          <ref type="uppgift">2017/18:NU11</ref>
          <ref type="ref_dok_id">H501NU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU11</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3008 av Karin Enström m.fl. (M,
          C, L, KD) Frihandel för tillväxt, utveckling, fred och frihet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-VWiFaKAEAMh7iLAMKUChEQ">
            Förslag till riksdagsbeslut
          </head>
          <list style="ol">
            <item xml:id="i-PgnhQKKHhfeDBPKi6xTzv7">
              Riksdagen ställer sig bakom det som anförs i motionen om att
              Sverige ska fortsätta att stå upp för frihandel, fortsätta att
              riva handelshinder och samtidigt värna konsumentskydd och miljö
              och tillkännager detta för regeringen.
            </item>
            <item xml:id="i-RXAvBNiHVYRTJyPoF9uHes">
              Riksdagen ställer sig bakom det som anförs i motionen om att
              Sverige ska vara pådrivande för ett ambitiöst transatlantiskt
              handels- och investeringsavtal (TTIP) mellan EU och USA och tillkännager
              detta för regeringen.
            </item>
            <item xml:id="i-AzcFVD3QV5SirisoW3LY2S">
              Riksdagen ställer sig bakom det som anförs i motionen om att
              ge Business Sweden ett fördjupat uppdrag att ytterligare förstärka
              arbetet inom de kreativa näringarna i sin exportfrämjande verksamhet
              och tillkännager detta för regeringen.
            </item>
            <item xml:id="i-K4wodVZUnCVrkAVeBLTGcJ">
              Riksdagen ställer sig bakom det som anförs i motionen om att
              Sverige bör utveckla en handelsstrategi som beaktar såväl import
              som export som delar av en utvecklad handel och tillkännager detta
              för regeringen.
            </item>
            <item xml:id="i-RPJytT78Qiv7ubRkq7iDYA">
              Riksdagen ställer sig bakom det som anförs i motionen om att
              Sverige ska vara en aktiv röst i världen och WTO som driver på
              fler och mer omfattande globala frihandelsavtal, och detta tillkännager
              riksdagen för regeringen.
            </item>
            <item xml:id="i-UQWroKEr2DD5KqbULe7KFv">
              Riksdagen ställer sig bakom det som anförs i motionen om att
              regeringen bör utveckla en strategi inom ramen för EU-samarbetet
              för att motverka protektionism och tillkännager detta för regeringen.
            </item>
            <item xml:id="i-CPmCCfAJ4jLdYYDjAwcjzE">
              Riksdagen ställer sig bakom det som anförs i motionen om att
              svensk handelspolitik ska vara en tydlig röst för demokrati, mänskliga
              rättigheter, rättsstatens principer samt jämställdhet och tillkännager
              detta för regeringen.
            </item>
            <item xml:id="i-HUuKwMkBkPH2Mg6tpSDnRd">
              Riksdagen ställer sig bakom det som anförs i motionen om att
              utveckla handeln med mindre välutvecklade länders ekonomier och
              tillkännager detta för regeringen.
            </item>
            <item xml:id="i-6WhULg7petKbATuc79RrcR">
              Riksdagen ställer sig bakom det som anförs i motionen om att
              utveckla insatserna för svenska företags möjligheter att medverka
              i FN-upphandlingar och tillkännager detta för regeringen.
            </item>
            <item xml:id="i-TfmeBbDyk9mziF1BPxKEjW">
              Riksdagen ställer sig bakom det som anförs i motionen om att
              Agenda 2030-målen rörande handelspolitik bör tas i beaktande vid
              upprättande av handelsavtal och tillkännager detta för regeringen.
            </item>
            <item xml:id="i-LLH4Xc1UhQvKAEuwL8p1Hq">
              Riksdagen ställer sig bakom det som anförs i motionen om att
              Sverige ska bidra till den internationella Aid for Trade-agendan
              för att främja ekonomisk tillväxt och tillkännager detta för regeringen.
            </item>
            <item xml:id="i-39DN12Yx6aSDRi94zK3QQC">
              Riksdagen ställer sig bakom det som anförs i motionen om att
              Sverige snarast bör ratificera handels- och investeringsavtal
              (CETA) mellan EU och Kanada och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-3ynTmHr2icW9EUvRfpbz2w" type="h1">
            Frihandel
          </head>
          <p xml:id="i-UTsMinvZH2SV7TEJW7ek4B">
            Världen behöver mer frihandel och färre murar. Fler människor
            kan då dra nytta av en öppen värld där flödet av varor, kapital
            och tjänster stiger i snabbare takt och välståndet ökar. Sveriges
            resa från fattigdom till välstånd grundlades med hjälp av frihandel
            och näringsfrihet. På den solida grunden fortsätter vi att bygga
            vårt välstånd.
          </p>
          <p xml:id="i-D2KNWhCFL1h1ZvUhk5p4GR">
            Det är genom fler frihandelsavtal som vi ökar vår förmåga att
            sätta standarder för den globala ekonomin vad gäller handel, respekt
            för internationell rätt och avtal liksom för hälsa och miljö.
            Gemensam styrka att genom välståndets krafter värna fred och säkerhet
            liksom demokrati och mänskliga fri- och rättigheter är avgörande
            för den globala utvecklingen.
          </p>
          <p xml:id="i-9tEYYm1Jaxy2SY5nGvPS6K">
            Vi lägger även i detta sammanhang stor kraft vid att fördjupa
            det nordiska samarbetet genom att montera ner gränshinder och
            underlätta människors möjligheter att röra sig över gränserna.
            Det nordiska samarbetet som är unikt på grund av både sin närhet
            och sin politiska samsyn ska främja ökad konkurrenskraft i en
            globaliserad värld och gemensamt göra oss bättre rustade att möta
            framtidens utmaningar.
          </p>
          <p xml:id="i-Hw4QTbycmEgqGooLp5DiZD">
            Handelspolitiken behöver kontinuerligt anpassas till att vår
            ekonomi blir allt mer tjänsteintensiv. De största ansträngningarna
            har länge varit inriktade på att montera ner tullmurar inom jordbruks-
            och industriområdet. Det arbetet ska fortsätta, men vi måste nu
            lägga större kraft även på att ta bort handelshinder inom tjänsteområdet.
            Vi ska också bekämpa barriärer och nationell särlagstiftning som
            står i vägen för utvecklingen inom den digitala ekonomin.
          </p>
          <p xml:id="i-GQtqNmFBBX5sgewdcn7s9r">
            Sverige ska vara den främsta rösten för frihandel och öppenhet,
            inom EU och i världen. Om EU bygger barriärer mot omvärlden tappar
            vi i konkurrenskraft och skadar vår egen utveckling. EU:s frihandelsavtal
            ska vara så ambitiösa och heltäckande som möjligt. Världshandelsorganisationen
            WTO:s regelverk är satt under hård press. Det är därför viktigt
            att vi slår vakt om och bidrar till ett robust internationellt
            handelssystem som tryggar att ingångna avtal och överenskommelser
            efterlevs. Sverige ska driva på för ett nytt globalt frihandelsavtal
            inom ramen för WTO.
          </p>
          <p xml:id="i-NZKukVfNFSHC2bqaZmf5Tc">
            Handel är ett viktigt verktyg i kampen för bättre miljö. Genom
            att ta bort tullar och handelshinder kan vi även utöka den gröna
            frihandeln för miljö- och klimatsmarta varor, tjänster och teknologier.
          </p>
          <p xml:id="i-Hb4jYpfv7CL3kh2UkVHqqx">
            Med en allt oroligare omvärld blir vår energisäkerhet allt viktigare.
            Energisäkerhet ska prioriteras i frihandelsförhandlingar. När
            EU förhandlar frihandelsavtal bör ett särskilt energikapitel ingå.
            Ökad frihandel inom energi och energiteknik är en förutsättning
            för att bli av med de europeiska ländernas beroende av rysk gas
            och olja. Tullarna på gröna varor, grön energi och grön teknik
            måste slopas helt. EU förhandlar tillsammans med ett stort antal
            WTO-medlemmar om ett grönt frihandelsavtal, Environmental Goods
            Agreement, och listan av produkter som ska vara tullfria måste
            bli lång. Dessutom måste vi ha bättre samstämmighet i EU:s handelspolitik.
            Ofta lägger EU på höga antidumpningstullar på förnybar energi
            och energiteknik, vilket är kontraproduktivt.
          </p>
          <head xml:id="i-RRVjA7fjMV3gwaKaHfKcpv" type="h1">
            Globaliseringens kraft
          </head>
          <p xml:id="i-JerhYrM7na3fSAABu5Hmww">
            Globaliseringen knyter samman det som är nära med det som är
            avlägset och förändringarna går allt fortare. Utgångspunkten är
            idén om individens rätt till frihet, människans okränkbarhet och
            tron på potentialen för var och en att utvecklas och växa utifrån
            sina förutsättningar är central.
          </p>
          <p xml:id="i-KNfrouJ4M7k6tJfN5KUyBH">
            Globaliseringen har stora sociala konsekvenser. Främst positiva.
            Handeln har skapat välstånd och bidragit till att miljontals människor
            har lyfts ur fattigdom. Tillgången till kapital, innovationer
            och kompetens har bidragit till en ökad tillväxt, inte minst i
            många utvecklingsländer. Som ett resultat av detta har medellivslängden
            ökat, fler har tillgång till hälso- och sjukvård och utbildning
            och kvinnors rättigheter och möjligheter har stärkts. Utvecklingen
            i många afrikanska länder är i dag exempel på globaliseringens
            positiva sociala effekter.
          </p>
          <p xml:id="i-Q8fgHwCMofax8TNHp5bJ5v">
            Svensk utrikes- och biståndspolitik ska i alla led främja näringsfrihet,
            fritt företagande, fungerande äganderätt, och finansiella regler
            och institutioner. Det är grunden för ekonomisk och social utveckling.
          </p>
          <p xml:id="i-3qHn6tfDuSikzYL2XLWC1g">
            Globaliseringen påverkar i stort sett alla aspekter av dagens
            samhällen. Utbytet och flödet av allt från människor och varor
            till energi och kapital blir allt större och går allt snabbare.
            Det skapar helt nya villkor, inte minst har globaliseringen en
            säkerhetspolitisk effekt. I och med globaliseringen blir samhällen
            både mer robusta – i termer av tillväxt, investeringar och internationella
            alliansbyggen – men också mer sårbara när de globala flödena drabbas
            av störningar.
          </p>
          <p xml:id="i-GFepuYambcyiTy8xRFxytn">
            Sverige är ett starkt exportberoende land. I takt med att världen
            globaliseras blir Sverige mer känsligt för händelser i omvärlden.
            Ökad handel, globala investeringar och ökade kapitalflöden blir
            tillsammans med ett förändrat säkerhetspolitiskt läge i vår omvärld
            en del av vår säkerhetspolitik. När samhället drabbas av störningar
            i flödena, eller står oskyddat, påverkar det oss direkt.
          </p>
          <head xml:id="i-7Q1TDocGoeLTZHgQP9Tez5" type="h1">
            Handel utvecklar värden i världen
          </head>
          <p xml:id="i-GopsRbE7qmx4SuSVMtSyQH">
            Sverige är ett starkt handelsberoende land. Export är beroende
            av import och därför är ökad frihandel i världen prioriterad då
            den utvecklar kompetens över gränserna. För Sveriges och Europas
            del är detta särskilt angeläget då 80 procent av tillväxten nu
            sker utanför Europa. Att en vara exporteras från Sverige betyder
            de facto inte att den är enbart svensk. Så mycket som 40 procent
            av exporten från tillverkningsindustrin har i själva verket producerats
            i andra länder. Därför blir det alltför begränsat att enbart tala
            om en exportstrategi – Sverige behöver en handelsstrategi som
            beaktar såväl import som export och delar av en utvecklad handel.
          </p>
          <p xml:id="i-HTNogeLg4aS5GDDS3JYrXm">
            Sveriges samlade varu- och tjänsteexport uppgick 2016 till nästan
            2000 miljarder kronor. I statsbudgeten för 2017 avsätts under
            posten ”Exportfrämjande verksamhet” 362 miljoner kronor. Det innebär
            att de offentliga insatserna utgör endast dryga 0,1 promille av
            det samlade exportvärdet. Därför är det viktigare att tala om
            till vad och hur de offentliga resurserna används, än vilka belopp
            det handlar om.
          </p>
          <p xml:id="i-Wn8NniUtVMzELmNTy1oKsr">
            Regeringens initiativ för exportfrämjande åtgärder, Team Sweden,
            saknar tydlig funktion, organisation, mandat och mål. Regeringen
            bör utveckla en tydlig och framåtriktad handels- och exportstrategi
            för Sverige.
          </p>
          <p xml:id="i-BPC77URYfQMaMsCuoEqqqy">
            De kreativa näringarna hör till de snabbast växande och är viktiga
            branscher för exporten, jobben och bilden av Sverige utomlands.
            Inom dessa växer nya viktiga exportbranscher raskt fram, särskilt
            inom den snabbt växande tjänstesektorn där digitala tjänster kring
            den traditionella industrin blivit allt viktigare. Eftersom resultatet
            av investeringar i kunskap är immateriella värden är det också
            viktigt att skyddet för dessa också upprätthålls för att säkerställa
            internationell attraktionskraft. Staten måste i högre utsträckning
            se på de kreativa näringarnas exportpotential vilken genererar
            jobb och skatteinkomster och skapar en positiv bild av landet.
            Därför skall Business Sweden få i uppdrag att ytterligare uppmärksamma
            de kreativa näringarna i sin exportfrämjande verksamhet.
          </p>
          <head xml:id="i-RZc96t5pJGvbfq8WGfVB5c" type="h1">
            Protektionism och mänskliga rättigheter i världen
          </head>
          <p xml:id="i-SgNKCKsKEiM1VshLiVWGex">
            Sverige skall vara en aktiv röst i världen och dess handelssamfund
            WTO för att driva på fler och mer omfattande globala frihandelsavtal.
            Enligt WTO, EU-kommissionen och OECD, har protektionismen i världen
            ökat sedan år 2008 och den tar sig uttryck på flera sätt såväl
            inom EU som i resten av världen. EU:s inre marknad måste därför
            utvecklas och tjänstedirektivet breddas för att omfatta ökad rörlighet
            inom flera sektorer. Kampen för öppna marknader och mot protektionism
            är och måste vara Sveriges viktigaste uppdrag i handelspolitiken.
            Därför bör regeringen utveckla en strategi för att motverka protektionism
            i världen.
          </p>
          <p xml:id="i-PTxsFuRWDXYzPYEXx2FZaN">
            Frihandel, marknadsekonomi, respekt för mänskliga rättigheter
            och demokrati är viktiga faktorer för en positiv ekonomisk utveckling.
            Sverige ska vara en stark röst för grundläggande värden som demokrati,
            rättsstatens principer, jämställdhet och respekt för mänskliga
            rättigheter och ska driva på för att föra in dessa värden i de
            handelsavtal som sluts. Svenska företrädare måste på politisk
            nivå våga tala med diktaturers representanter om dessa frågor.
            Svenska företags arbete med CSR (corporate social responsibility)
            bidrar positivt till utvecklingen i olika länder. Trots positiva
            initiativ som involverar företag såsom FN:s Global Compact, går
            utvecklingen i världen generellt sett för långsamt. Svenska företag
            ska uppmuntras att vara föredömen utomlands vad gäller affärsetik,
            arbetsvillkor, miljöhänsyn och socialt ansvarstagande. Genom handel
            som föregår med gott exempel öppnas förutsättningarna upp för
            ökad hänsyn till mänskliga rättigheter och goda villkor.
          </p>
          <p xml:id="i-APFBh8zcHTQbBusbgKS7H">
            Det är viktigt att framhålla att oavsett med vilken region ett
            frihandelsavtal förhandlas ska det inte leda till sänkta nivåer
            vad gäller hälsa, miljö, djurskydd och säkerhet. På samma sätt
            som idag ska konsumenter och medborgare känna sig helt trygga
            när man väljer varor och tjänster. Frihandel ger konsumenter ökat
            utbud och lägre priser. Vi är övertygade om att frihandel går
            att förena med ett starkt miljö- och djurskydd.
          </p>
          <head xml:id="i-Preg1tSvFEgynLo1mzisjc" type="h1">
            Handel med utvecklingsländer
          </head>
          <p xml:id="i-MHJJVNz7uuf9NarKofKHHA">
            Om vi med framgång ska kunna bekämpa fattigdomen måste miljöproblem,
            migration, handels- och säkerhetsfrågor ses som integrerade delar
            av utvecklingsagendan. Vägen ur fattigdom går via ekonomisk tillväxt
            och handel. Utvecklingsländerna måste få ökat tillträde till den
            internationella marknaden och makt över sina resurser och inkomster.
            Det stödjer framväxten av ett livskraftigt näringsliv och lägger
            grunden för hållbar utveckling och tillväxt. Den absoluta merparten
            av ekonomiska flöden till utvecklingsländerna utgörs numera av
            exportintäkter, privata kapitalinvesteringar och remitteringar.
            Summan av remitteringar, det vill säga pengar som migranter skickar
            hem till sina ursprungsländer, uppgick enligt Världsbanken till
            mer än dubbelt så mycket som det officiella biståndet till dessa
            länder. En framgångsrik politik för global utveckling får därför
            inte stanna vid att handla om bistånd. Den måste handla om välstånd.
            För att vinna kampen mot fattigdomen behövs mer frihandel, fler
            entreprenörer och bättre idéer, mer kunskap och mer internationell
            samverkan.
          </p>
          <p xml:id="i-RLheXFf9ZfDX1n5i3aJGE3">
            Handel är på många sätt ett redskap för utveckling, inte minst
            för mindre välutvecklade länders ekonomier. Genom att handla med
            dessa länder växer deras ekonomier och utvecklingsländernas medborgare
            får större möjligheter att påverka sin framtid. En friare världshandel
            har möjliggjort för företag i fattiga länder att i större utsträckning
            delta i globala värdekedjor, och för enskilda människor att lyfta
            sig ur fattigdom. Ökade inkomster och större ekonomisk frihet
            kommer miljontals människor till del, men den ökade handeln skapar
            också en ökad sårbarhet för ekonomiska förändringar i omvärlden
            och medför också ett större behov av att säkerställa goda arbetsvillkor
            för människor i låg- och medelinkomstländer. Samtidigt har den
            informations- och kommunikationsteknologiska utvecklingen gett
            allt fler människor i fattiga och ofria delar av världen tillgång
            till ökad kunskap och nya möjligheter att påverka sin egen situation
            och omvärld. Här spelar den nya tidens mönster med ökade inslag
            av e-handel stor roll för att bidra till den utvecklingen.
          </p>
          <head xml:id="i-PgdE5sTxQ5YWAtGVcoizzP" type="h1">
            Handel för Agenda 2030
          </head>
          <p xml:id="i-JsmDAF7C862C6hZPAdq3hr">
            Internationell handel har en central roll i Agenda 2030 och kommer
            spela en viktig roll i strävan att uppfylla agendan, både som
            medel för att skapa nödvändiga resurser för att nå målen, samt
            som egna självständiga mål för en hållbar värld.
          </p>
          <p xml:id="i-RRr88x8hWMN8L56BzBet6H">
            Agenda 2030 ger tydligt uttryck för att handel är ett viktigt
            instrument för att nå samtliga tre dimensioner av hållbar utveckling:
            ekonomisk, social och miljömässig hållbar utveckling. Utöver specifika
            handelsrelaterade mål i syfte att främja en hållbar värld kommer
            uttryckliga kopplingar till handel in under ett antal övriga mål.
            Handel identifieras som en motor för ekonomisk tillväxt och fattigdomsminskning
            och därmed ett centralt bidrag för att främja hållbar utveckling
            och ett medel för att kunna uppfylla de flesta av de 17 målen
            och 169 delmålen. Inom Agenda 2030 finns ett tydligt fokus på
            handelspolitikens roll i att främja hållbar utveckling. Agenda
            2030-målen rörande handelspolitiken ska alltid tas i beaktande
            i upprättandet av handelsavtal.
          </p>
          <p xml:id="i-McrFUx35RNgxuKNAemgxTL">
            Aid for Trade (AfT), är ett samlingsnamn på handelsrelaterat
            bistånd till utvecklingsländer och som syftar till att avhjälpa
            utvecklingsländers svårigheter att delta i global handel genom
            att stärka handelsrelaterad kapacitet och den infrastruktur som
            behövs för att kunna dra nytta av handelsliberaliseringar. AfT
            utgör ett viktigt handelspolitiskt instrument i strävan att implementera
            Agenda 2030 och bör utökas. Sverige ska bidra till den internationella
            AfT-agendan för att främja ekonomiskt tillväxt och fattigdomsbekämpning.
          </p>
          <p xml:id="i-DEu2Woo8HNYnwA4Nuxsy6A">
            Bland enskilda mål i Agenda 2030 där handelspolitiken kan bidra
            till dess uppfyllelse kan nämnas inkluderande tillväxt, fattigdomsminskning,
            jämställdhet och egenmakt för flickor och kvinnor, samt olika
            mål relaterade till miljöskydd.
          </p>
          <head xml:id="i-65G2xjNpNcnBjpENdEJPSB" type="h1">
            Fler handels- och investeringsavtal
          </head>
          <p xml:id="i-BA6S4P7mNQjgmEH4YxEgWH">
            Globaliseringen främjar tillväxt och öppenhet. Handel med vår
            omvärld är grunden för en välmående ekonomi. Svensk export motsvarar
            nästan hälften av Sveriges BNP. Därför ska vi fortsätta riva handelshinder
            samtidigt som vi värnar konsumentskydd och miljö. Sverige ska
            fortsätta att vara pådrivande för att ett transatlantiskt handels-
            och investeringsavtal (TTIP) mellan EU och USA blir verklighet.
            Utfallet av frihandelsavtalet mellan EU och USA kommer att vara
            helt avgörande för hur världshandeln utvecklas de kommande decennierna.
            Blir avtalet mindre omfattande än vad som vore möjligt, inte blir
            av eller kraftigt försenas kommer detta att drastiskt påverka
            Sveriges handel och exportmöjligheter. Därför måste det vara prioriterat
            för Sverige att vara en drivande kraft för att frihandelsavtalet
            blir så omfattande som möjligt, med ett investerarskydd som innebär
            att framförallt små och medelstora företag vågar ta steget att
            gå på export till världens näst största marknad. Regeringens återhållsamma
            hållning för att driva på EU i TTIP-förhandlingarna är tyvärr
            beklaglig och riskerar framtida svenska exportmöjligheter.
          </p>
          <p xml:id="i-TsAwhmKj1bffjHmshWi87L">
            EU-parlamentet har ratificerat det färdiga handelsavtalet mellan
            Kanada och EU:s medlemsländer. Ratificeringen av frihandelsavtalet
            med Kanada, CETA, kan förhoppningsvis påskynda TTIP-avtalet mellan
            USA och EU. Det är anmärkningsvärt att Sverige, som är ett land
            som vanligen är för handel och handelsavtal, ännu inte godkänt
            handelsavtalet mellan EU och Kanada. Vi anser att regeringen omgående
            bör lägga fram ett förslag till riksdagen om ett godkännande av
            detta så kallade CETA-avtal.
          </p>
          <p xml:id="i-HDVzB5kH4AcW3UDY5A3ViU">
            Sverige bör därutöver aktivt bidra till att flera frihandelsavtal
            förhandlas färdigt och ratificeras såsom avtalet med Singapore
            och flera av de västafrikanska länder som till exempel Ghana och
            Gambia. Varje frihandelsavtal som sluts gynnar svenska företag
            och är viktiga för våra handelsförbindelser.
          </p>
          <head xml:id="i-C739DXWrYDiJzeKDRcJSqi" type="h1">
            FN-upphandlingar – en outnyttjad möjlighet
          </head>
          <p xml:id="i-R8QuUKVMnzXUdjRYwv61jg">
            Sverige är en stor bidragsgivare till FN, men hittills har väldigt
            få svenska företag varit med i upphandlingarna. De som haft rätt
            förutsättningar har dock gjort intressanta affärer vilket också
            varit ett steg på vägen till de största affärerna. Många svenska
            handelskamrar har genom åren byggt kompetens- och resurscentrum
            för svenska företag som vill introduceras och börja sälja till
            FN. Den utmaning som Sverige står inför är mångfacetterad och
            handlar om att bidra till att skapa förutsättningar för svenska
            företag att delta, och konkurrera på en jämn spelplan, i internationella
            upphandlingar. Genom att upphandla exportrådgivningstjänster kan
            svenska företag som vill delta i FN-upphandlingar också få tillgång
            till erfarenhet som kan erbjuda hjälp att göra relevanta ansökningar.
          </p>
        </div>
        <div type="motSignatures">
          <list>
            <item xml:id="i-XGGaCcLbVyZa5v7PdUUwXM">
              Karin Enström (M)
            </item>
            <item xml:id="i-AKiPU8gXsANd97mJgSyYFQ">
              Lars Hjälmered (M)
            </item>
            <item xml:id="i-BDXQrqtdfSRepBrvrJ8JuD">
              Kerstin Lundgren (C)
            </item>
            <item xml:id="i-AtLYUdgQ2gwERJiG4CfKcw">
              Helena Lindahl (C)
            </item>
            <item xml:id="i-6dou3GwpBh3L3t45NUo24F">
              Birgitta Ohlsson (L)
            </item>
            <item xml:id="i-EBsFJsCUGL5gBMMsMByiNN">
              Said Abdu (L)
            </item>
            <item xml:id="i-WA5BCmV1NvqUsPeZfsCj8j">
              Sofia Damm (KD)
            </item>
            <item xml:id="i-6hm3Dmp8YdnBv3SawWrnBz">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
