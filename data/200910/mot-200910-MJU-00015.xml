<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00015">
  <teiHeader>
    <fileDesc>
      <titleStmt>
        <title>med anledning av skr. 2009/10:213 Åtgärder för levande hav</title>
        <author corresp="i-UFTZBKNRWWLXUXAtcCcVfH">av Tina Ehn (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2009/10:213 Åtgärder för levande hav</title>
          <idno type="rdwebb">GX02MJ15</idno>
          <rs type="number">MJ15</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ15/text</ref>
          <ref type="dokument_url_html">http://data.riksdagen.se/dokument/GX02MJ15</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ15</ref>
          <ref type="doc">http://data.riksdagen.se/fil/A69F5D4B-F101-4D1D-B7BF-F1FFF8B49834</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7tUvKDyLHsH1pvGZeTML1m" type="basedOn"/>
        <correspContext corresp="i-7tUvKDyLHsH1pvGZeTML1m">
          <ref>Regeringsskrivelse 2009/10:213</ref>
        </correspContext>
        <correspAction xml:id="i-QWQqzwtjj73PM5o2WChHPS" type="signed"/>
        <correspContext corresp="i-QWQqzwtjj73PM5o2WChHPS">
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction xml:id="i-2t3MRFK9gtFXfJfAexAc3M" type="referral">
          <date when="2010-06-04"/>
        </correspAction>
        <correspAction xml:id="i-XwpUnrE1n2HcPzTvkQDCtL" type="dismissal">
          <date when="2010-06-03"/>
        </correspAction>
        <correspAction xml:id="i-8SVG83UqADiDghaoF3oMKt" type="dismissal">
          <date when="2010-06-03"/>
        </correspAction>
        <correspAction xml:id="i-N1Fwbn5NYsnmwzFmseCCEw" type="transfer">
          <date when="2010-06-02"/>
        </correspAction>
        <correspAction xml:id="i-NH9GXMzjSU4QeGWAs4QbNx" type="submission">
          <date when="2010-06-02"/>
        </correspAction>
        <correspAction xml:id="i-3q9AbWyELRqP9CesV3kEVo" type="assigned"/>
        <correspContext corresp="i-3q9AbWyELRqP9CesV3kEVo">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SXMzi4QRUMxJXxRF66kTJk" type="motBody">
        <div xml:id="i-KS4pQR4p5dsXaBWp9YRphB" type="motProposal" subtype="förslag">
          <head xml:id="i-QJUHwdmZDou8opRBtnmczb">
            Förslag till riksdagsbeslut
          </head>
          <list xml:id="i-Vst9cex4PZAqGoq3do2qwR" style="ol">
            <item xml:id="i-TTnthUnJ2vmM9LWJMNvuwd">
              Riksdagen tillkännager för regeringen som sin mening vad som
              anförs i motionen om att det är viktigt att långsiktiga miljöhänsyn
              överordnas kortsiktiga ekonomiska hänsyn vid samordningen av havspolitiken.
            </item>
            <item xml:id="i-P96gcb68b7GLvQEw7eQ7bq">
              Riksdagen tillkännager för regeringen som sin mening vad som
              anförs i motionen om att regeringen bör hävda grundläggande principer
              om att kommersiell fångst av hotade valarter inte får ske samt
              att kommersiell valfångst inte får tillåtas i Antarktis valskyddsområde.
            </item>
            <item xml:id="i-SqkaZqH59oUM919jWWJkdR">
              Riksdagen tillkännager för regeringen som sin mening vad som
              anförs i motionen om att konsekvenserna för havsmiljön bör få
              större prioritet vid reformeringen av EU:s jordbrukspolitik.
            </item>
            <item xml:id="i-9pb2mis9iqEp1wuz1VeW4i">
              Riksdagen tillkännager för regeringen som sin mening vad som
              anförs i motionen om ökad användning av föreskrifter för att minska
              övergödning och att därigenom frigjorda medel i landsbygdsprogrammet
              används till andra miljörelaterade ändamål.
            </item>
            <item xml:id="i-HTvHQjzNs7eVDb9xGa5wcs">
              Riksdagen tillkännager för regeringen som sin mening vad som
              anförs i motionen om att regeringen bör ta fram en strategi för
              en jämnare spridning av djurhållningen i Sverige.
            </item>
            <item xml:id="i-L3JTwmuph4NEMwrQAQuRRF">
              Riksdagen tillkännager för regeringen som sin mening vad som
              anförs i motionen om att regeringen bör intensifiera arbetet med
              att föra in farliga ämnen i Reachprocesser, såsom kandidatlistan.
            </item>
            <item xml:id="i-8e7KKVjeba4eiekysBTEfH">
              Riksdagen tillkännager för regeringen som sin mening vad som
              anförs i motionen om behovet av ett direktiv på textilområdet
              liknande ROHS-direktivet för elektronik.
            </item>
            <item xml:id="i-FFeyndJZ7LkrVsbYz8MYCX">
              Riksdagen tillkännager för regeringen som sin mening vad som
              anförs i motionen om ett förbud mot deka-DBE i möbler och textilier.
            </item>
            <item xml:id="i-WATaZWfYccagyNokwqaASW">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              till åtgärder för att fasa ut användningen av smutsiga tvåtaktsmotorer.
            </item>
            <item xml:id="i-5HV3Zyvf1ntMsgD54YyDca">
              Riksdagen tillkännager för regeringen som sin mening vad som
              anförs i motionen om behovet av en handlingsplan för att hantera
              skeppsvrak och att arbetet med att sanera kända allvarliga problem
              ska påbörjas.
            </item>
            <item xml:id="i-S6sTzPZRTmXmqf9NkXc1en">
              Riksdagen tillkännager för regeringen som sin mening vad som
              anförs i motionen om behovet av en prövning av förslag till muddringar
              m.m. utifrån en bredare ekologisk kunskap.
            </item>
          </list>
        </div>
        <div xml:id="i-PyAKnRoWF6KtciAqCTK6gb" type="motContent">
          <head xml:id="i-Whj6Edg3LP4UhXif8nGKWL" type="h1">
            Inledning
          </head>
          <p xml:id="i-GUP6kTZ1DF3x9VX8a3hfJ6">
            Vi har under mandatperioden tagit upp vår syn på havsmiljöfrågor
            i en rad sammanhang, t.ex. motion 2008/09:MJ13 med anledning av
            prop. 2008/09:170 En sammanhållen svensk havspolitik. I denna
            motion kommer vi endast att beröra ett fåtal särskilt viktiga
            eller aktuella frågor.
          </p>
          <head xml:id="i-29EzLEbGmqNUDXoieMxeNk" type="h1">
            Det internationella miljöarbetet
          </head>
          <p xml:id="i-PkcCVwJjdfyV9KaDBvwNj9">
            Det är bra att regeringen har försökt öka samordningen av Sveriges
            internationella aktiviteter som påverkar våra havsområden. Det
            är också bra om EU samordnar sitt arbete på havsområdet. Viktigt
            är dock att det långsiktiga miljöarbetet överordnas kortsiktiga
            ekonomiska hänsyn. En genomgång av de nationella planerna för
            användning av EU:s regionalpolitiska medel visar t.ex. att för
            lite hänsyn tagits till konsekvenserna för havsmiljön.
          </p>
          <p xml:id="i-W1a9qKcdncCR4RrTBQPkXT">
            Vi noterar att regeringen inte nämner arbetet inom Internationella
            valfångstkommissionen. Det har nu framkommit att den svenska regeringen
            aktivt driver en linje som i praktiken innebär att viktiga principer
            i det internationella valskyddsarbetet sätts ur spel. Miljöpartiet
            anser att regeringen bör hävda grundläggande principer som att
            kommersiell fångst av rödlistade arter inte får ske samt att kommersiell
            fångst inte får tillåtas i skyddade havsområden, såsom Antarktis
            valskyddsområde.
          </p>
          <p xml:id="i-LdoiNzCzQ17nCAreqkC2Wo">
            Världsnaturfonden (WWF) har visat hur EU:s jordbrukssubventioner
            slår mot Östersjöns miljö. Miljöpartiet anser att regeringen bör
            ge jordbrukspolitikens konsekvenser för havsmiljön större prioritet
            vid reformeringen av EU:s jordbruks­politik. Regeringen bör t.ex.
            verka för att miljöersättningar till lantbruket ska kunna baseras
            på miljönyttan av åtgärder, i stället för enbart merkostnaden
            för lantbrukaren.
          </p>
          <p xml:id="i-6c3pAsqxb1xTvGhWTbjtJf">
            Vi anser också att regeringen bör verka för en utvidgning av
            EU:s s.k. miljögaranti, så att miljökonsekvenserna i en region
            kan beaktas. Detta bör åtminstone gälla för Östersjöns tillrinningsområde,
            t.ex. inom ramen för ett pilotområde inom EU:s marina direktiv.
          </p>
          <head xml:id="i-NS3umKQ6JDk7Yz7tRKWoN" type="h1">
            Åtgärder för minskad övergödning
          </head>
          <p xml:id="i-2eq6smEGA4wPc7jtBuU4fP">
            Övergödning är det kanske största problemet i Östersjön. Det
            är också besvärligt att lösa. Det blir en tuff utmaning för oss
            i Sverige att klara vårt beting för att minska utsläppen som följer
            av den handlingsplan för Östersjön som regionens länder enades
            om 2007.
          </p>
          <p xml:id="i-BTG7dyShueQUCQS8xDdmD4">
            Vi kommer inte att klara detta internationella åtagande utan
            stora minskningar inom jordbruket. Regeringens förslag som i huvudsak
            bygger på frivilliga åtgärder och miljöersättningar är helt otillräckligt.
            Regeringens politik baseras på fromma förhoppningar och vaga hot
            och innebär i praktiken att problemet skjuts på framtiden.
          </p>
          <p xml:id="i-PmbAWgivSjjkQLinjvbDP7">
            Jordbruksverket har nyligen presenterat en rapport med titeln
            Minskade växtnäringsförluster och växthusgasutsläpp till 2016
            (rapport 2010:10). Verket redovisar en strategi som, i likhet
            med miljöministerns förslag, bygger på frivillighet och miljöersättningar.
            Den räcker inte för att nå målen. Verket redovisar en alternativ
            strategi, som kompletterar frivillighet och miljöersättningar
            med regleringar. Inte heller den strategin räcker för att nå målet,
            även om den kommer närmare än den strategi som regeringen förordar.
            Verket konstaterar att det finns ytterligare åtgärder för att
            minska jordbrukets utsläpp mer men menar att sådana åtgärder behöver
            kompletteras med åtgärder för att förändra konsumtionen.
          </p>
          <p xml:id="i-AGCYRc78RczcY6XyNk3cMp">
            I andra sammanhang brukar regeringen framhålla vikten av kostnadseffektiva
            styrmedel, såsom ekonomiska styrmedel, i miljöpolitiken. Regeringen
            och riksdagen har dock avskaffat skatten på handelsgödsel. Det
            är ett kostnadseffektivt sätt att minska kväveutsläppen. Miljöpartiet
            har tillsammans med Socialdemokraterna och Vänsterpartiet motionerat
            om att skatten ska återinföras. Intäkterna bör återföras till
            jordbruket, t.ex. i form av ersättningar för miljöåtgärder. På
            så sätt får skatten en dubbel styreffekt till förmån för miljön.
          </p>
          <p xml:id="i-2mCgHAC5HiHeunpUxeQT6z">
            Det räcker dock inte med en återinförd skatt på handelsgödsel.
            Regeringen redovisar i skrivelsen viss användning av juridiska
            styrmedel, men miljöministern har också tydligt uttryckt sitt
            motstånd mot ytterligare användning av regleringar. Miljöpartiet
            anser tvärtom att detta bör utvecklas. Principen att förorenaren
            ska betala är en grundläggande princip i miljöpolitiken. Miljöbalkens
            allmänna hänsynsregler ställer krav på verksamheter att minska
            sin miljöbelastning. Reglerna behöver preciseras ytterligare för
            att minska jordbrukets utsläpp av övergödningsämnen. EU:s regelverk,
            t.ex. vattendirektivet och nitratdirektivet, ger en grund och
            vägledning för användningen av föreskrifter. Jordbruksverket har
            också i den ovan nämnda rapporten lämnat förslag på ytterligare
            regleringar, t.ex. täckning av lagringsbehållare för urin, spridning
            av stallgödsel med teknik som minskar ammoniakförluster samt snabb
            ned­brukning av stallgödsel efter spridning.
          </p>
          <p xml:id="i-Pr8pXp1yECVH6raurbgknk">
            Miljöministern har motiverat sitt motstånd mot användningen av
            regler för att minska jordbrukets utsläpp med att detta skulle
            motverka vår miljöpolitik. Miljöersättningar betalas nu ut för
            vissa aktiviteter som skulle kunna regleras i föreskrifter. En
            sådan reglering skulle dock innebära att åtgärderna inte längre
            skulle berättiga till miljöersättningar. Miljöministern menar
            att detta skulle skicka en dålig signal till andra EU-länder.
            Miljöministern påpekar att vi i Sverige använder en stor del av
            vårt jordbruksstöd som ersättningar för miljövårdande aktiviteter.
            Han anser att det är viktigt att upprätthålla den nivån för att
            utmana andra EU-länder att använda en större del av sitt jordbruksstöd
            för miljöåtgärder.
          </p>
          <p xml:id="i-GtHpvU8yyVDqidAYbMPQiy">
            Detta kan vara en poäng. Men en ökad användning av regleringar
            innebär inte nödvändigtvis att miljöersättningarnas andel av jordbruksstödet
            minskar. Tvärtom kan det frigöra medel för att ersätta andra miljörelaterade
            åtgärder, eller för att höja ersättningarna. Naturskyddsföreningen
            och Ekologiska lantbrukarna har lämnat en rad förslag på hur det
            kan ske.
          </p>
          <p xml:id="i-VPNJhHD32hP1dME4fP9bUg">
            Miljöpartiet anser att miljöbalkens allmänna hänsynsregler bör
            preciseras ytterligare i form av föreskrifter för att minska utsläppen
            av övergödande ämnen. De medel som därmed frigörs bör användas
            för andra miljörelaterade åtgärder inom jordbruket.
          </p>
          <p xml:id="i-U1RtsHxjwUsAqjVqCZN7h7">
            Ett grundläggande problem är att jordbrukets specialisering,
            både på gårdsnivå och regionalt, har lett till brutna kretslopp.
            När djurhållningen skiljs från växtodlingen och koncentreras uppstår
            underskott på gödsel i växtodlingen, som kompenseras genom konstgödsel.
            Samtidigt uppstår ett överskott på gödsel där det finns höga koncentrationer
            av djur. Växtnäringsbalansen kan förvärras av importerat foder.
            En utvärdering av programmet Greppa näringen visar ett rejält
            överskott i näringsbalansen på grisgårdar (Jordbruksverkets rapport
            2008:25). Det illustrerar också begränsningar i frivilliga program.
            Miljöpartiet anser att regeringen bör ta fram en strategi för
            att få en jämnare spridning på djurhållningen i Sverige. En sådan
            strategi bör överväga såväl forskning som informationsinsatser,
            krav på beräkningar av näringsbalansen på gårdsnivå, ekonomiska
            styrmedel som skatt på foder, regleringar och användningen av
            miljöersättningar.
          </p>
          <head xml:id="i-NiARp4v4KTEVN98yvMx2Ny" type="h1">
            Farliga ämnen
          </head>
          <p xml:id="i-3BzKpEPXndU6jiJuzuQHvy">
            Miljöpartiet har i andra sammanhang påtalat problemet med att
            regeringen i praktiken lagt det breda, systematiska miljömålsarbetet
            på isen. Det arbetet är av betydelse också för att minska utsläppen
            och förekomsten av farliga ämnen i våra hav.
          </p>
          <p xml:id="i-HX9YvWcMs5epqnFsV2wdYF">
            Farliga ämnen från landbaserade verksamheter hamnar i alltför
            stor utsträckning i havet. Där kan de lagras, eller föras vidare
            in i näringskedjan. Regeringens kemikaliepolitik har varit för
            passiv. Nu när EU:s kemikalieförordning Reach har trätt i kraft
            är det viktigt att ämnen med farliga egenskaper förs in i Reachprocesser.
            Miljöpartiet anser att regeringen ska intensifiera arbetet med
            att föra in farliga ämnen i Reachprocesser, exempelvis i kandidatlistan.
          </p>
          <p xml:id="i-APKZqLb7KF5cqppcDBXaV1">
            Ett ambitiöst kemikaliearbete i Stockholms stad visar att flera
            farliga ämnen finns i textilier och därefter hamnar i vattnet.
            Textilier produceras på en internationell marknad för en internationell
            marknad. På så sätt så liknar de elektronikvaror. EU:s direktiv
            om farliga ämnen i elektronik, ROHS, har lett till förbättringar
            i den branschen. Miljöpartiet anser att ett motsvarande arbete
            på textilområdet skulle innebära fördelar för havsmiljön. Regeringen
            bör ta initiativ till ett EU-direktiv på textilområdet motsvarande
            ROHS-direktivet på elektronikområdet.
          </p>
          <p xml:id="i-UMkhRfeNgrpTmD5ifmivXM">
            Det bromerade flamskyddsmedlet deka-DBE anses vara ett potentiellt
            PBT-ämne (långlivat, bioackumulerbart och giftigt). Det har hittats
            i fisk. Det har förbjudits i elektronik i EU genom ROHS-direktivet.
            Den förra regeringen beslutade om ett förbud mot deka-DBE i möbler
            och textilier. Den nuvarande regeringen har rivit upp förbudet.
            Miljöpartiet anser att deka-DBE bör förbjudas i möbler och textilier.
          </p>
          <p xml:id="i-Nxo4oEqNnWFU5Cad18Y8WE">
            Regeringens skrivelse tar upp kadmium som en farlig tungmetall
            där åtgärder bör vidtas för att minska spridningen till våra havsområden.
            Regeringen arbetar nu för sänkta gränsvärden. Det är bra. Skatten
            på handelsgödsel har dock i praktiken fungerat som ett gränsvärde
            i Sverige. Ett slopande av skatten, som beslutats av den nuvarande
            regeringen och riksdagen, riskerar att öka spridningen av kadmium
            på våra åkrar och så småningom till våra havsområden. Miljöpartiet
            anser som nämnts att skatten ska återinföras. Intäkterna från
            skatten bör återföras till jordbruket, t.ex. i form av miljöersättningar.
          </p>
          <p xml:id="i-6cnBhzWjVRKUAU4eFM2BFg">
            Användningen av giftiga båtbottenfärger i Östersjön har länge
            erkänts som ett miljöproblem. Regelverket har skärpts successivt.
            Ändå kommer upprepade rapporter om omfattande missbruk. Det är
            möjligt att det behövs ett system för att kontrollera om båtar
            i Östersjön har förbjudna ämnen. Regeringen bör utreda möjligheten
            att inrätta ett system för kontroll av bottenfärger som använts
            på båtar i Östersjön.
          </p>
          <p xml:id="i-LVUMRsqAiT5ozbg1Kesah6">
            Gamla tvåtaktsmotorer släpper ut alltför mycket bränsle i våra
            hav. Miljöpartiet har tidigare motionerat i frågan. Regeringen
            nämner inte ens problemet i sin skrivelse. Regeringen bör återkomma
            med förslag till åtgärder för att fasa ut användningen av smutsiga
            tvåtaktsmotorer i våra havsområden, sjöar och vattendrag.
          </p>
          <p xml:id="i-LZktQU68ePES8e8Ern36EM">
            I Skagerrak finns 261 kända vrak som är identifierade som potentiella
            miljöhot. Ungefär 20 av dessa finns nära den svenska kusten. Den
            största delen är från andra världskriget och är i dag sönderrostade
            och läcker olja. Ingen lagstiftning finns som reglerar ansvaret
            för förebyggande åtgärder. Det finns egentligen inga tekniska
            hinder för att tömma vraken på olja, men det kan vara mycket kostsamt.
            Kostnaden måste dock jämföras med vad kostnaden för en förorenad
            kust kan bli. En handlingsplan bör upprättas med olika steg i
            tid, geografiskt läge och riskklass. Det är bra att som regeringen
            föreslår kartlägga problemet ytterligare. Arbetet med att åtgärda
            kända problem måste dock påbörjas redan nu.
          </p>
          <head xml:id="i-54XsQxpMeCmgaJ2xYJs91C" type="h1">
            Kustområden
          </head>
          <p xml:id="i-XUq7hd3ac6WZbq3dVBg4Lp">
            Kustområden i hela landet har länge påverkats av fysiska ingrepp.
            Risken blir inte mindre av de ändringar som gjordes i strandskyddsreglerna
            i fjol. Kustområdenas unika barnkammare och livsviktiga områden
            för många arter är ständigt utsatta för kommunpolitikers begränsade
            kunskap om dess vikt. Varje förslag till muddringar, hamnanläggningar
            och strandbyggen borde prövas med en bredare ekologisk kunskap.
          </p>
        </div>
        <div xml:id="i-8AhiKM1HD3ZwmbW5RcBhZm" type="signatureBlock">
          <list xml:id="i-KPWuSq7okEJJibE5ZTvjEw">
            <item xml:id="i-UQQ3VbEUEab36dXoEyuo8" who="i-UFTZBKNRWWLXUXAtcCcVfH" type="signature">
              Tina Ehn (mp)
            </item>
          </list>
        </div>
      </div>
    </body>
  </text>
</TEI>
