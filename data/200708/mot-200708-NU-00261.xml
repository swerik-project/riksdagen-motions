<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-NU-00261">
  <teiHeader>
    <fileDesc>
      <titleStmt>
        <title>Mindre tätorter</title>
        <author corresp="i-LutTcg2m9spsoVaK7cAQeB i-G8564CqEnhC5PBjZSwUxsE">av Lars Wegendal och Tomas Eneroth (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mindre tätorter</title>
          <idno type="rdwebb">GV02N261</idno>
          <rs type="number">N261</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GV02N261/text</ref>
          <ref type="dokument_url_html">http://data.riksdagen.se/dokument/GV02N261</ref>
          <ref type="dokumentstatus_url_xml">http://data.riksdagen.se/dokumentstatus/GV02N261</ref>
          <ref type="doc">http://data.riksdagen.se/fil/D817DA77-9B06-4264-AFEC-BF0DB37F196A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LutTcg2m9spsoVaK7cAQeB</idno>
            <name>Lars Wegendal</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UbTi98AToaJ2E7hM9hzMnZ" type="signed"/>
        <correspContext corresp="i-UbTi98AToaJ2E7hM9hzMnZ">
          <note type="signatory" corresp="i-LutTcg2m9spsoVaK7cAQeB"/>
          <note type="signatory" corresp="i-G8564CqEnhC5PBjZSwUxsE"/>
        </correspContext>
        <correspAction xml:id="i-EdFXQYF95zQWNCymqfC2eC" type="referral">
          <date when="2007-10-16"/>
        </correspAction>
        <correspAction xml:id="i-5qh6BgYpG5kQXcvu9BmBa2" type="dismissal">
          <date when="2007-10-16"/>
        </correspAction>
        <correspAction xml:id="i-P4zhEycByuDkcqaEsSVGvz" type="numbering">
          <date when="2007-10-05"/>
        </correspAction>
        <correspAction xml:id="i-3yQSYPKkSoEcgGd8QqiiSU" type="submission">
          <date when="2007-10-04"/>
        </correspAction>
        <correspAction xml:id="i-GcnkbPF2yg5WmMRkjmvNnb" type="transfer">
          <date when="2007-10-02"/>
        </correspAction>
        <correspAction xml:id="i-TfLnCJUSBkCqBxG9diQQjq" type="assigned"/>
        <correspContext corresp="i-TfLnCJUSBkCqBxG9diQQjq">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VJNfLVRGCwxbwquGeZ2Ub1">
            Förslag till riksdagsbeslut
          </head>
          <p xml:id="i-MrJJoQ2CUqiE5yf7xKGXS1">
            Riksdagen tillkännager för regeringen som sin mening vad som
            anförs i motionen om behovet av att trygga välfärden, boendet
            och servicen i de mindre tätorterna.
          </p>
        </div>
        <div type="motContent">
          <head xml:id="i-DoZXRQ2NJTWq2baJSUznd1" type="h1">
            Motivering
          </head>
          <p xml:id="i-Ej4UPze2crMN5Cf5i2QqFt">
            En grundförutsättning för att människor skall kunna bo i små
            tätorter och på landsbygden är att service och välfärd är tryggade.
            För att det skall ske behövs stora gemensamma insatser på alla
            nivåer i samhället. I de beslut som fattades av den tidigare regeringen
            framgick det att det på nationell nivå skulle göras stora insatser
            för att trygga service och arbeten i hela Sverige. Det skulle
            bland annat ske genom satsningar på företagande, distansutbildning,
            infrastruktur, föreningsliv och lokalt självbestämmande. Skatteutjämningssystemet
            var också en viktig del.
          </p>
          <p xml:id="i-2qzFesxW6pVTNtnb84ViqV">
            I många län och kommuner är minskande befolkningstal ett stort
            bekymmer. Ofta är det kommuner med en sned åldersfördelning med
            en hög andel personer över 65 år som uppvisar den kraftigaste
            befolkningsminskningen. I befolkningsminskningens spår följer
            kända konsekvenser som att skatteunderlaget minskar, servicen
            försämras, möjligheten att driva lokal affärsverksamhet försämras
            och ännu fler människor väljer att flytta. En negativ spiral tar
            sin början, och de kvarboende har begränsade möjligheter att bryta
            denna på ett tidigt stadium.
          </p>
          <p xml:id="i-QFCfDnUCtEnk44NAdUiv3x">
            Enligt den regionalpolitiska utredningen är det ungdomar som
            svarar för nästan hela ökningen av flyttningar. Den geografiska
            rörligheten för åldrarna 30 år och äldre fortsätter att minska.
            En viktig skillnad jämfört med 1960-talets flyttvåg är att det
            bara är i undantagsfall som människor flyttar därför att de är
            tvingade att göra det. Knappt hälften av alla flyttningar är direkt
            kopplade till arbetsmarknaden.
          </p>
          <p xml:id="i-68guD2iT9hhp7oDFcaSP7e">
            Beslut om att flytta eller stanna upplevs som nästan helt och
            hållet frivilligt. Det dominerande motivet till flytten är att
            man vill byta miljö, och det är i hög grad livsstilsfrågor som
            styr var människor väljer att bo. Det är framför allt från små
            tätorter inom mindre arbetsmarknadsområden som människor flyttar.
          </p>
          <p xml:id="i-AoU5gyBeRGux9MRV1a14EQ">
            En av de enskilt viktigaste anledningarna till att människor
            väljer att bo där de gör är att de har hittat en meningsfull sysselsättning
            och arbete. Att ordna bra förutsättningar för att finna ett tryggt
            och utvecklande arbete är en viktig fråga för alla mindre lokalsamhällen,
            likaså att få arbetsgivare att inse att investeringen i trygga
            arbeten och anställda är en lönsam och modern investering som
            ger ett stabilare och mer harmoniskt samhälle.
          </p>
          <p xml:id="i-Hj8edyFTUuqXaMtGMT92fM">
            För att öka möjligheterna för människor att bo på landsbygden
            och i de mindre tätorterna behöver företagandet stärkas. Då tryggas
            arbetstillfällen och service. Vi måste underlätta för företag
            att etableras och växa även i de mindre tätorterna. Kapitalförsörjningen
            måste förbättras. En fungerande samhällsservice måste finnas som
            ett stöd till företagaren och de anställda.
          </p>
          <p xml:id="i-4nfN1JCT4EavoukwLKkx1T">
            Ofta räcker inte arbetstillfällena på den mindre orten till för
            att försörja den egna befolkningen. Det är då av största vikt
            att möjligheterna till arbetspendling underlättas och att infrastrukturen
            är av en sådan kvalitet att medborgarna känner trygghet i sitt
            resande. Både underhåll av befintliga vägar och förbättring av
            det finmaskiga vägnätet måste till om medborgarna dagligen skall
            kunna nå sina arbetsplatser eller utbildningsorter. Ett nät av
            kollektiva transporter som binder samman de mindre tätorterna
            med huvudorterna borde vara ett minimikrav.
          </p>
          <p xml:id="i-4NnRn7HUw9hq9cDYe4mSYy">
            Skolor på alla nivåer måste vara tillgängliga och hålla en god
            kvalitet. De nationella satsningarna på grundskolan är av yttersta
            vikt för att vuxna människor skall känna att just deras barn får
            en lika god start i livet som barn på andra håll. Men även gymnasier
            och universitet/högskolor måste hålla en hög kvalitet och ligga
            inom rimliga avstånd.
          </p>
          <p xml:id="i-RfkuaV7BP2RqXFXUfbfbbT">
            Servicen på de mindre tätorterna är viktig, både för människorna
            som bor på orten och för dem som bor på landsbygden. De mindre
            tätorterna kan vara länken mellan landsbygden och kommunernas
            huvudorter. Där kan service och arbetsplatser vara i närheten
            av boendet. När de mindre tätorternas befolkning minskar måste
            alla goda krafter samverka för att stärka de små lokalsamhällenas
            möjlighet att överleva.
          </p>
          <p xml:id="i-St8X67kpMPA48fqwZQiMdC">
            Glesbygdsverket har i flera rapporter pekat på vikten av att
            det måste finnas bofast befolkning i landets mindre samhällen
            för att det under hela året skall finnas underlag för både privat
            och offentlig service.
          </p>
          <p xml:id="i-EeGgRogNNR4JsNQmzHrCdU">
            Rapporter beskriver även att vanliga löntagare och småföretagare
            inte har råd att förvärva lediga fastigheter för etablering av
            verksamhet eller permanent boende. I tider av stora befolkningsomflyttningar
            i landet blir det allt viktigare att de fastigheter som annonseras
            för försäljning i landets mindre tätorter kan säljas till personer
            som har för avsikt att permanent bosätta sig på orten. Om fastigheterna
            inom planlagt område, som nu, säljs till personer som endast tänker
            nyttja fastigheten som fritidshus blir konsekvenserna att de mindre
            tätorterna utarmas, service läggs ned, arbetstillfällen försvinner
            och det blir ännu svårare att bo året runt i många av våra mindre
            samhällen. Det blir en ond cirkel och ett allt större och växande
            problem.
          </p>
          <p xml:id="i-U8ss8HXwsXbn9dY4QAHnL4">
            Dessa problem, som bland annat Glesbygdsverket beskriver i sina
            rapporter, gäller hela landet, även i södra Sveriges mindre tätorter.
            Unga människor som idag önskar köpa fastigheter i de mindre tätorterna
            kan inte konkurrera i budgivningen när fastigheter utbjuds till
            försäljning. Kapitalstarka köpare köper upp fastigheter i syfte
            att använda dem som fritidsbostäder. Kortsiktigt kan detta vara
            ett problem eftersom underlaget för den lokala servicen inte räcker
            till. Man kan konstatera att konsekvenserna är långt ifrån marginella
            när omvandlingen i de mindre tätorterna blir betydande. I vissa
            orter omvandlas 10 procent av fastigheterna till fritidsfastigheter
            där det totala beståndet är mellan 50 och 100 fastigheter. Då
            utraderas underlaget för affären. Då minskar underlaget för att
            behålla den lilla byskolan. Då minskar underlaget för bensinstationen
            och då minskar antalet människor som håller igång bygdegården,
            idrottsföreningen och alla andra frivilligverksamheter.
          </p>
          <p xml:id="i-KLRpKeUL8wbX52vkRTeQEt">
            Detta sker i norra Sverige. Men det sker även i södra Sverige.
            Och det är en omvandling av boendestrukturen som på längre sikt
            får stora negativa konsekvenser i de kommuner som drabbas. En
            redovisning i år visar på att även jordbruksfastigheter köps upp
            av utländska medborgare och omvandlas till fritidsboende. I vissa
            kommuner har över hälften av de försålda jordbruksfastigheterna
            utländska köpare.
          </p>
          <p xml:id="i-WgeXxmmhfSXU1xYLgFaGcq">
            Ett sätt att trygga servicen kan vara att kommuner och myndigheter
            organiserar sig så att tillgängligheten för den enskilda medborgaren
            blir maximal. I detta sammanhang kan en medveten och stark satsning
            på medborgarkontor vara något positivt.
          </p>
          <p xml:id="i-AayrofRLwEaTq3NS36kaMv">
            Inom området kultur och turism hör många av de livsstilsfrågor
            hemma som är viktiga när människor väljer bostadsort. Möjligheten
            till en aktiv fritid är en viktig del i människors vardag och
            kan vara avgörande för om man trivs på sin bostadsort. Varhelst
            man bor måste man ha en möjlighet att utveckla sina egna intressen.
          </p>
          <p xml:id="i-WiBafqSnCveEzcpPbqzQUa">
            Det finns inga enkla lösningar för att vända den negativa befolkningsutvecklingen,
            som är en realitet i de allra flesta kommuner i vårt land. Men
            det är en fråga som är avgörande för många kommuner i vårt land.
            Finner vi inte svaren kommer de flesta kommuner att få betydande
            problem att erbjuda den service som de kvarboende invånarna med
            rätta ställer krav på. Vi får svårt att hålla samman landet och
            erbjuda alla människor i vårt land den trygghet och den utveckling
            de vill ha.
          </p>
        </div>
        <div type="motSignatures">
          <list>
            <item xml:id="i-JHzqQ2jgqYoaKDEC8V1TCL" who="i-LutTcg2m9spsoVaK7cAQeB">
              Lars Wegendal (s)
            </item>
            <item xml:id="i-3EvGMxmagRwHDBC5ar7rk7" who="i-G8564CqEnhC5PBjZSwUxsE">
              Tomas Eneroth (s)
            </item>
          </list>
        </div>
      </div>
    </body>
  </text>
</TEI>
