<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-03207">
  <teiHeader>
    <fileDesc>
      <titleStmt>
        <title>EU och digitalisering</title>
        <author corresp="i-TMBKCxFj2h6LkEEpYodyut">av Jessika Roswall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3207 av Jessika Roswall m.fl. (M)</title>
          <idno type="rdwebb">H8023207</idno>
          <rs type="number">3207</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H8023207/text</ref>
          <ref type="dokument_url_html">http://data.riksdagen.se/dokument/H8023207</ref>
          <ref type="dokumentstatus_url_xml">http://data.riksdagen.se/dokumentstatus/H8023207</ref>
          <ref type="docx">http://data.riksdagen.se/fil/DF847332-665F-45D8-9680-C4E21AFDA1F7</ref>
          <ref type="pdf">http://data.riksdagen.se/fil/6C4E66AB-E767-4743-9A69-2D5F8699B86F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XKBEUKbavmqFvdi75cDrts</idno>
            <name>Magdalena Schröder</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YABUJPhjAL7s39BbxTrUur" type="signed"/>
        <correspContext corresp="i-YABUJPhjAL7s39BbxTrUur">
          <note type="signatory" corresp="i-TMBKCxFj2h6LkEEpYodyut"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-GJLL78ePjJhSXVWBYyRW8t"/>
          <note type="signatory" corresp="i-XKBEUKbavmqFvdi75cDrts"/>
          <note type="signatory" corresp="i-WwZzVPGhpXnyH5jyp86JB7"/>
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-PyuBrn6sPrF8RQEvmB9xdP"/>
          <note type="signatory" corresp="i-3Grh8TCtLTMtZdMgN1X5RJ"/>
        </correspContext>
        <correspAction type="submitted" xml:id="i-HJ97Tgn4pe5rFitHgZABS7">
          <date when="2020-10-06"/>
          <time when="13:18:38"/>
        </correspAction>
        <correspAction type="reviewed" xml:id="i-XwEgu22gKpn6kBaaKmcAD4">
          <date when="2020-10-06"/>
          <time when="15:03:02"/>
        </correspAction>
        <correspAction type="referred" xml:id="i-L2XSbZxrqYKd5K3MwF1GVY">
          <date when="2020-10-14"/>
        </correspAction>
        <correspAction type="assigned" xml:id="i-86DjuJQisJChv2ZmZLBbEq">
          <date when="2021-09-21"/>
          <time when="14:06:55"/>
        </correspAction>
        <correspContext corresp="i-86DjuJQisJChv2ZmZLBbEq">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-6sAJjtx3NYibZQAGvLtmVD"/>
        <correspContext corresp="i-6sAJjtx3NYibZQAGvLtmVD">
          <ref type="uppgift">2020/21:FöU4</ref>
          <ref type="ref_dok_id">H801FöU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU4</ref>
          <ref type="ref_dok_titel">Totalförsvaret 2021-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5d6nrnApgNh6Jx41WcLQVB"/>
        <correspContext corresp="i-5d6nrnApgNh6Jx41WcLQVB">
          <ref type="uppgift">2020/21:UFöU4</ref>
          <ref type="ref_dok_id">H801UFöU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UFöU4</ref>
          <ref type="ref_dok_titel">Säkerhetspolitisk inriktning - Totalförsvaret 2021-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-TbVAnSVyGMcZDymh7Swap1"/>
        <correspContext corresp="i-TbVAnSVyGMcZDymh7Swap1">
          <ref type="uppgift">2020/21:FiU5</ref>
          <ref type="ref_dok_id">H801FiU5</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FiU5</ref>
          <ref type="ref_dok_titel">Utgiftsområde 27 Avgiften till Europeiska unionen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-DWMEWstYsFGPRehApmAvWs"/>
        <correspContext corresp="i-DWMEWstYsFGPRehApmAvWs">
          <ref type="uppgift">2020/21:SoU14</ref>
          <ref type="ref_dok_id">H801SoU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU14</ref>
          <ref type="ref_dok_titel">Covid-19-pandemin och därmed sammanhängande frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9dY8PGkCpakAFcZBhYt6uW"/>
        <correspContext corresp="i-9dY8PGkCpakAFcZBhYt6uW">
          <ref type="uppgift">2020/21:NU13</ref>
          <ref type="ref_dok_id">H801NU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU13</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6w1PYN25bCnsSZ9YJ7M52u"/>
        <correspContext corresp="i-6w1PYN25bCnsSZ9YJ7M52u">
          <ref type="uppgift">2020/21:FöU6</ref>
          <ref type="ref_dok_id">H801FöU6</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU6</ref>
          <ref type="ref_dok_titel">Kompletterande bestämmelser till EU:s cybersäkerhetsakt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:3207 av Jessika Roswall m.fl. (M) EU och digitalisering</div>
      </div>
      <div type="motBody">
        <div type="motProposal" subtype="förslag">
          <head xml:id="i-Ybv8gynfg4dQABM8nEm3XF">
            Förslag till riksdagsbeslut
          </head>
          <list style="ol">
            <item xml:id="i-RWr9wNBD1zUt1jzFPqiCzs">
              Riksdagen ställer sig bakom det som anförs i motionen om att
              EU-medel inte ska betalas ut till medlemsländer som bryter mot
              rättsstatsprincipen, och detta tillkännager riksdagen för regeringen.
            </item>
            <item xml:id="i-RhtEVSPSVTiwRnFLD2NECA">
              Riksdagen ställer sig bakom det som anförs i motionen om vikten
              av samordnade insatser inom EU gällande beredskapslager och utdelning
              av vaccin med anledning av covid-19 och tillkännager detta för
              regeringen.
            </item>
            <item xml:id="i-XukJGW3ecEbfBt7aXgcr1T">
              Riksdagen ställer sig bakom det som anförs i motionen om uppföljning
              inom EU-samarbetet efter utbildning av informations- och cybersäkerhet
              och tillkännager detta för regeringen.
            </item>
            <item xml:id="i-2UP9cDGYdTYs84icwrnen3">
              Riksdagen ställer sig bakom det som anförs i motionen om en säkerhetspolitisk
              bedömning av AI på EU-nivå och tillkännager detta för regeringen.
            </item>
            <item xml:id="i-FeJxaJ54DJtTgVsxWhBR34">
              Riksdagen ställer sig bakom det som anförs i motionen om en starkare
              europeisk digital inre marknad och tillkännager detta för regeringen.
            </item>
            <item xml:id="i-VZ8nu9BgFuASoJQuNfQFcq">
              Riksdagen ställer sig bakom det som anförs i motionen om förstärkning
              av EU:s cyberförsvar och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-7SNH4NeDnQGBxPUUeenC4J">
            Motivering
          </head>
          <p xml:id="i-KhhBcn2XCz7BHAxm6wLvZC">
            Ett välfungerande EU är avgörande för Sveriges säkerhet och välstånd.
            Tack vare EU-medlemskapet kan Sverige påverka omvärlden och främja
            landets intressen i Europa och globalt på ett sätt som annars
            inte hade varit möjligt. Det är därför Moderaterna menar att EU
            är Sveriges viktigaste utrikespolitiska plattform. Den här motionen
            är dock avgränsad till frågor som rör EU:s arbete med rättsstatlighet
            och digitalisering. För en mer omfattande beskrivning av Moderaternas
            EU-politik hänvisas därför framför allt till de moderata motionerna
            Sveriges roll i världen, En utrikespolitik utifrån svenska intressen,
            Klimatpolitik för hoppfulla och En målstyrd och långsiktigt hållbar
            migrations­politik.
          </p>
          <p xml:id="i-S33TqZn54JHGFLjh6PWB7H">
            Coronapandemin har tydliggjort behovet av att länder på ett effektivt
            sätt kan sam­arbeta och diskutera över nationsgränserna om problem
            och lösningar. EU‑samarbetet fungerar självfallet inte friktionsfritt,
            vilket var tydligt särskilt under coronapandemins första månader
            när ett antal EU-länder till exempel stoppade leveranser av kritisk
            skyddsutrustning. Men tack vare den plattform som EU utgör för
            gränsöverskridande diskussioner, beslut och regelverk kunde medlemsstaterna
            lösa den och andra svåra frågor mitt under pandemins kanske mest
            akuta skeenden. Något sådant hade varit långt mycket svårare –
            för att inte säga omöjligt – att göra utan EU-samarbetet.
          </p>
          <p xml:id="i-7AiKKfLDrrjbR4ph6riCHj">
            Det är emellertid viktigt att dra lärdomar av svagheter i EU-samarbetet
            som pande­min har blottlagt och att arbeta för att åtgärda dessa.
            Det handlar många gånger om att förstärka och kalibrera redan
            existerande strukturer och det handlar mindre om att av­hända
            sig nationell beslutskompetens på fler politikområden. Moderaterna
            menar att de nuvarande EU-fördragen stadgar en bra balans och
            att det är viktigt att EU-kommissio­nen ser det som en av sina
            kärnuppgifter att arbeta för att det gemensamma regelverket efterlevs
            och för att antagna beslut implementeras.
          </p>
          <p xml:id="i-KsZ15cEAMW5K188MnVSzxe">
            Detta gäller inte minst de fri- och rättigheter som varje EU-land
            i och med sitt med­lemskap har förbundit sig att upprätthålla.
            I det sammanhanget är EU-fördragets bestäm­melser om rättsstatsprincipen
            grundläggande. På grund av den negativa utvecklingen i ett antal
            medlemsstater, och det faktum att EU saknar tillräckligt kraftfulla
            och användbara verktyg för att markera mot detta, är det centralt
            att det snarast införs en mekanism som möjliggör stopp av utbetalningar
            från EU:s budget med anledning av att rättsstaten hotas. Om medlemsstater
            fortsätter att åsidosätta EU:s allra mest grundläggande principer
            och värden hotas på sikt både samarbetets legitimitet och funktionalitet.
            Det hotar därmed EU:s förmåga att hantera några av vår tids stora
            frågor såsom klimatförändringarna, gränsöverskridande brottslighet,
            migration, den allt hårdare globala konkurrensen och digitaliseringen.
          </p>
          <p xml:id="i-MQxXoYMdvUnyTnKNqjHAU6">
            Coronapandemin och dess följder för våra liv har visat hur viktigt
            det är med digi­talisering av ekonomin och våra samhällen. Ny
            teknik har bland annat underlättat och möjliggjort för kontakter,
            arbete hemifrån och distansundervisning. På så sätt har många
            företag och centrala samhällsfunktioner kunnat hålla igång även
            under pandemins svåraste faser. Det råder inga tvivel om att digitaliseringen
            även kommer att vara en viktig motor för EU:s ekonomiska återhämtning
            och gröna tillväxt.
          </p>
          <p xml:id="i-6t1REEkKEe4ySYM7it536V">
            Den snabba tekniska utvecklingen på det digitala området innebär
            för länder, företag och personer både nya möjligheter och hot.
            Förhållningssättet till ny teknik skiljer sig dock markant mellan
            den fria världen och auktoritära regimer. I en sådan miljö är
            det svårt för Sverige att på egen hand hävda sig. Många av dessa
            frågor är av sådan vidd och karaktär att Sverige allena inte kan
            lösa dem. Sverige bör därför vara pådrivande för en ambitiös digital
            agenda i EU. Genom EU-samarbetet har Sverige en möjlighet att
            på riktigt påverka arbetet med att sätta europeiska och globala
            standarder inom det digitala området, vilka kommer att ha långtgående
            säkerhetspolitiska, samhälleliga och ekono­miska konsekvenser.
          </p>
          <head type="h2" xml:id="i-K1YqhdCuYuwEHn7Kv9gqqW">
            Rättsstatlighet i hela EU
          </head>
          <p xml:id="i-4jNyKDHmM81vqGAfnzm9Nv">
            Rättsstatsprincipen är en central del av EU-samarbetets värden,
            identitet och funktions­sätt. Detta inbegriper bland annat att
            yttrandefrihet och fria medier ska värnas, likaså att korruption
            ska bekämpas på ett resolut sätt och att domstolarnas oberoende
            upprätthålls. I ett tryggt Europa ska det vara en självklarhet
            att alla människors fri- och rättigheter respekteras. Alla medlemsstater
            har genom sitt EU-medlemskap förbundit sig att leva upp till EU-fördragens
            bestämmelser, vilka inkluderar att respektera de mänskliga rättigheterna
            och rättsstatsprincipen. Det är även vad EU ställer upp som krav
            gentemot de kandidatländer som strävar efter EU-medlemskap.
          </p>
          <p xml:id="i-DYiezj8sUryMpUXcvaEyLN">
            EU-samarbetet förutsätter ömsesidig respekt och ömsesidigt förtroende
            mellan med­lemsstaterna, bland annat för att medlemsstaterna delar
            lagstiftning och har ett relativt långtgående samarbete på till
            exempel det brottsbekämpande området. Det handlar även om att
            svenska medborgare och företag ska kunna räkna med att grundläggande
            fri- och rättigheter kan tillgodoses i hela EU.
          </p>
          <p xml:id="i-ZWKHTSMLEEFAwiNjznbbh">
            Medlemsstater med regeringar som försöker urholka demokratin
            och rättsstaten ska mötas av tydliga konsekvenser. Antingen genom
            rättsliga påföljder, suspenderad rösträtt i ministerrådet eller
            genom att EU-medel inte betalas ut. Sverige ska fortsätta att
            fullt ut stödja de pågående EU-processer som kan leda till att
            rösträtten i EU dras in för de aktu­ella länderna, som i nuläget
            står under det så kallade artikel 7-förfarandet, ifall läget inte
            ändras till det bättre.
          </p>
          <p xml:id="i-PDrkYDoZB4MXeTT4eP5fdj">
            Granskningen av medlemsstaterna behöver emellertid utvecklas.
            Moderaterna förespråkar en ordning där enstaka medlemsstater inte
            längre ska kunna hålla varandra om ryggen i en strävan att skapa
            mer auktoritära styren i strid med EU:s gemensamma värden och
            regelverk.
          </p>
          <p xml:id="i-JcJt2DAexKJHRTyVnfL7AC">
            Samtidigt innehåller den långtidsbudget som nu ligger på bordet
            inte tillräckligt tydligt definierade åtgärder för att hantera
            den växande problematiken med medlems­stater som bryter mot EU:s
            grundläggande regelverk. Regeringen har accepterat urvatt­nade
            formuleringar om hur rätten till bidrag även ska förenas med tydliga
            krav på respekt för rättsstaten. Vi moderater menar att ett svenskt
            godkännande av EU:s långtidsbudget för åren 2021–2027 bör villkoras
            med att det införs en ordning som möjliggör att med majoritetsbeslut
            i ministerrådet kunna besluta om att stoppa utbetalningar från
            EU:s bud­get till den medlemsstat som åsidosätter rättsstatsprincipen.
          </p>
          <p xml:id="i-HxwNQ687GFcjCDrTGKRL8t">
            EU är ett samarbete för demokratier. Sverige ska vara en tydlig
            och stark röst för att rättsstatens principer tillgodoses i hela
            EU. Det är avgörande för att stärka säkerheten och undvika allvarliga
            konflikter på den europeiska kontinenten, men även i omvärlden
            då EU:s utrikespolitik på ett trovärdigt sätt kan driva på för
            mänskliga fri- och rättig­heter när man lever som man lär.
          </p>
          <head type="h2" xml:id="i-12zEWEPGxwQRheC7QctfAc">
            Beredskapslager och vaccin
          </head>
          <p xml:id="i-6Q6SYWWsdyNn6RZuTpQNCA">
            Coronapandemin har drabbat hela världen, EU och Sverige hårt.
            I vissa fall har det bidragit till att EU-samarbetet försvagats
            när medlemsländer konkurrerat om tillgången till materiel för
            skydd mot smittspridning och hantering av sjukvård. Men under
            en global pandemi måste EU förbli starkt.
          </p>
          <p xml:id="i-J7bDP2Ro5mT7RffmSvFw7z">
            Det är av avgörande vikt med transparens i upphandling av vaccin
            och att det förs en tydlig kommunikation mellan medlemsstaterna.
            Det bör inte ske en kapplöpning om resurser, utan i stället bör
            det ske en jämn fördelning baserat på behov i EU-länderna.
          </p>
          <p xml:id="i-RD7TfKhsrEhpwEqkV6vQP7">
            Det nya folkhälsoprogrammet EU4Health som EU-kommissionen har
            föreslagit för åren 2021–2027 ska stärka EU:s beredskap inför
            större internationella hälsohot genom lager av sjukvårdsmateriel
            för krissituationer samt en reserv av vårdpersonal och experter
            som kan rycka ut vid kriser i EU. Sverige är ett av de länder
            som har anmält intresse för att öppna upp ett beredskapslager.
            Det ställer vi oss moderater positiva till. Beredskapslager i
            Sverige har sedan länge avvecklats och om man ser till grannlandet
            Finland var vi mycket sämre förberedda inför en kris i denna omfattning.
          </p>
          <p xml:id="i-AEoeb34XWSnDkYHvhDFdUD">
            Totalförsvarets forskningsinstitut (FOI) menar att pandemin tydliggjort
            att försörj­ningen av vissa varor till Sverige kan störas så pass
            allvarligt att bristsituationer kan uppstå och betonar att det
            ”med kort varsel” kan inträffa helt andra och oförutsägbara händelser.
            Enligt FOI behövs det relevanta beredskapslager för att trygga
            Sveriges försörjning i utsatta lägen. Det gäller särskilt viktiga
            varor som är svåra att ersätta eller när inhemsk produktion inte
            är möjlig.
          </p>
          <p xml:id="i-JKJCPXCaGKMgF6iv7VMBXU">
            Trots uppmaningar från FOI agerar regeringen senfärdigt och väljer
            att tillsätta ytter­ligare en utredning. Konkreta beslut om åtgärder
            för att säkra en fungerande försörjnings­beredskap skjuts dock
            på en odefinierad framtid bortom utredningsstadiet. Även om vi
            fortfarande befinner oss i en pandemi måste vi kunna blicka framåt
            och vidta åtgärder för att förhindra framtida kriser, exempelvis
            större cyberattacker.
          </p>
          <head type="h2" xml:id="i-Hz7cSibsrZa9pL3UMh1bxW">
            Cybersäkerhet och utbildning
          </head>
          <p xml:id="i-MW9Hx5JY5Rr2hShBkU7KDx">
            Behovet av europeisk samverkan är stort inom cyberområdet. Sverige
            som är ett ledan­de land inom digitalisering bör axla en större
            roll och vara pådrivande. Men så är inte fallet. I stället har
            EU drivit Sverige framför sig. Det var EU som krävde att Sverige,
            som sista medlemsland, skulle presentera en cybersäkerhetsstrategi.
            Över ett halvår efter lanseringen av den nationella cybersäkerhetsstrategin
            är det emellertid bra att regeringen har för avsikt att förbättra
            både den offentliga sektorns robusthet och myndigheternas förmåga
            att effektivt reagera på cyberattacker. Det är rätt riktning för
            ett säkrare digitalt svenskt samhälle. Moderaterna vill likväl
            se tydligare satsningar på utbildning, kompe­tens och att innovationskraften
            stärks genom europeiska samarbeten.
          </p>
          <p xml:id="i-6PLx4UzDsuj3QPuY3cWR4L">
            Regeringen har inlett arbetet med ett nationellt cybercentrum.
            Cybercentret bör öppna upp för möjligheter till samarbete med
            motsvarande organisationer i andra EU-länder. Ett flertal medlemsländer,
            däribland Danmark, Frankrike och Nederländerna, har redan upprättat
            nationella cybercentrum för att stärka den operativa förmågan
            inom cybermiljön. Det är centralt att även Sverige vidareutvecklar
            ett sådant centrum. För att uppnå avsedd effekt krävs att centret
            disponerar en egen budget och har ett starkt mandat att samverka
            med näringslivet samt kan utgöra knutpunkt i det nationella och
            internationella cybersäkerhetsarbetet.
          </p>
          <p xml:id="i-Lz4HPNxYdpCovz4ZeVU9HM">
            EU:s bör även stärka sitt arbete med att bekämpa desinformation
            och cyberattacker, som syftar till att störa våra demokratiska
            processer och undergräva förtroendet för våra institutioner. Åtgärdsplanen
            mot desinformation ger bra vägledning i det arbetet. Det handlar
            om att stärka samarbetet för att upptäcka, förebygga och bekämpa
            angrepp och samtidigt stärka motståndskraften mot dessa hot. Det
            är av stor vikt att EU regelbundet ser över sitt arbete och vid
            behov uppdaterar åtgärdsplanen för att säkerställa en effektiv
            långsiktig strategi.
          </p>
          <head type="h2" xml:id="i-5vpRCrDCqgobBKokjgcLe9">
            Kompetensbrist inom it och cyberförsvar
          </head>
          <p xml:id="i-Ddq5TfGciSHvHTKmeoub3A">
            Utbildning är avgörande för att vi ska förstå växande och osynliga
            hot i vår omvärld. Risken för cyberattacker ökar och dess möjliga
            konsekvenser blir alltmer långtgående när centrala samhällsfunktioner
            digitaliseras i allt högre utsträckning. Det stora intresset i
            Sverige för cybersäkerhetsfrågor är en tillgång som bör tas tillvara.
            Utbildningar i cybersäkerhet som erbjuds i Sverige är attraktiva,
            men utbildningsplatserna fylls till stor del av utländska studenter,
            vilka vid avslutade studier ofta vänder hemåt.
          </p>
          <p xml:id="i-RBa3yHoEtYkGEMFzD5gEsu">
            Om vi misslyckas med att utbilda fler som vill arbeta i Sverige
            efter studierna blir kompetensbristen svår att åtgärda, oavsett
            hur många utbildningsplatserna är. I det sammanhanget är det viktigt
            att uppmuntra ansökningar till befintliga utbildningar inom cybersäkerhet
            på svenska universitet och högskolor samt följa upp utvärderingen
            av EU:s program för internationellt samarbete och utbyte inom
            utbildning, ungdom och idrott, Erasmus plus. Vidare bör EU:s samarbeten
            med tredjeländer främja kompetens­förmåga och driva teknikutvecklingen
            framåt.
          </p>
          <p xml:id="i-3MGr5xrtMAQed3Fzxva67f">
            Givet det faktum att majoriteten av utbildningsplatserna går
            till icke-EU-medborgare som efter avklarade studier inte stannar
            i Sverige bör fler vägar för att säkra den svenska kompetensförsörjningen
            övervägas. Risken är annars överhängande att kompetensbrist­en
            får inverkningar på rikets säkerhet om vi inte kan garantera en
            effektiv ledning och personalförsörjning inom cybersäkerhet.
          </p>
          <p xml:id="i-DKKR7YD65SiWTnaHoCkgbq">
            För att lyckas med det krävs jobbmöjligheter och uppmärksamhet
            kring frågor om cybersäkerhet. Moderaterna har påpekat bristerna
            under en längre tid, men välkomnar på ett övergripande plan regeringens
            arbete med ett nationellt center för cybersäkerhet, vilket vi
            sedan flera år har förespråkat. Moderaterna ser också positivt
            på att försvaret nu utbildar cybersoldater som ska stärka upp
            både försvarets och andra myndigheters cyberkompetens. I Försvarsmakten
            har 30 rekryter plockats ut för cybersoldatsutbild­ningen i Enköping
            som startades år 2020. Det är en början, men det finns definitivt
            potential och intresse av att utbilda fler.
          </p>
          <p xml:id="i-4WfPNdiPj1S4JA5GTuvEPk">
            Enligt it- och telekomföretagen kommer det att saknas 70 000
            personer i it-branschen år 2022 om utvecklingen fortsätter som
            det ser ut nu. Enligt Säkerhets- och försvarsföre­tagens (SOFF)
            egen utvärdering är det än svårare att hitta kompetens som dessutom
            är säkerhetskunniga. Efter genomförd utbildning är det därför
            viktigt att se till att kompe­tensen bibehålls. En del examinerade
            cybersoldater får möjligen en heltidstjänst vid Försvarsmakten,
            men övriga bör plockas upp inom andra myndigheter och näringslivet.
          </p>
          <p xml:id="i-EPUfwV5KpfbDPFdUqnvnrA">
            Cyberförsvar blir en allt viktigare del av det internationella
            samarbetet. Det handlar i första hand om samarbete med Finland,
            men även med övriga nordiska länder, baltstat­erna, andra EU-länder
            och Nato. Vi moderater följer utvecklingen och uppmanar reger­ingen
            att tillgodose de krav som ställs på en kvalitativ utbildning
            vad gäller alltifrån utrustning till personal.
          </p>
          <head type="h2" xml:id="i-XG8VhdvGFG9hDhoWDYbUzg">
            Säkerhetspolitisk bedömning av AI
          </head>
          <p xml:id="i-WUVNhSnrGGhL5nxmmAoWQm">
            Sverige och EU bör ta en mer framskjuten roll inom AI och den
            alltmer digitaliserade världen för att förhindra säkerhetspolitiska
            och osynliga hot. Behovet av att stärka forskningen när det gäller
            både det militära och civila försvaret aktualiseras i ljuset av
            det försämrade säkerhetsläget och nödvändigheten i att stärka
            Sveriges försvarsförmåga. En relevant och hög kompetens när det
            gäller forskning och utveckling är en viktig komponent i de långsiktiga
            satsningarna på försvaret, som Moderaterna vill genomföra i syfte
            att bemöta ett försämrat säkerhetspolitiskt läge.
          </p>
          <p xml:id="i-RbgoYhp1J8mynUDhuCo9m2">
            Moderaterna välkomnar EU:s AI-strategi som ämnar att adressera
            utmaningar samt bejaka möjligheter med den snabba utvecklingen
            av AI. Syftet med strategin är att skapa ett ekosystem av spetskompetens
            och förtroende genom att göra det möjligt för EU att bli den mest
            attraktiva, säkra och dynamiska digitala ekonomin i världen. Strategin
            innehåller ett antal politiska åtgärder, bland annat mobilisering
            av privata och offentliga investeringar.
          </p>
          <p xml:id="i-MC1MPhuWVfuaBvBi4juym7">
            Vi moderater efterfrågar en tydlig dialog mellan stat, försvarsmyndigheter
            och för­svarsindustri för att stärka Sveriges möjligheter att
            få ta del av avsatta EU-medel för försvarsforskning. Sverige ska
            vara aktivt i EU-samarbetet när det gäller nya teknologi­er som
            exempelvis AI. För EU är det centralt att förstå hur AI kan påverka
            Europa i säkerhetspolitiskt, samhälleligt och ekonomiskt hänseende.
          </p>
          <p xml:id="i-SQfwj2XLbGbQ9GFFZbZUeV">
            Användningen av AI i produkter och tjänster kan ge upphov till
            risker som för när­varande inte uttryckligen behandlas i EU-lagstiftningen.
            Dessa risker kan bland annat vara kopplade till cyberhot. EU bör
            till fullo utnyttja de verktyg som står till dess förfo­gande
            för att stärka sitt faktaunderlag om potentiella risker i samband
            med AI-tillämp­ningar, exempelvis med hjälp av erfarenheterna
            från EU:s cybersäkerhetsbyrå (Enisa) för bedömning av AI-hotbilden.
          </p>
          <p xml:id="i-WnbEUDPT8VXqCCDWzumS6L">
            För att kunna utnyttja de möjligheter som AI erbjuder bör EU
            utveckla och förstärka den nödvändiga industriella och tekniska
            kapaciteten. Så som anges i den europeiska strategin för data
            krävs det också åtgärder som gör det möjligt för EU att bli ett
            globalt nav för data. Den europeiska AI-strategin syftar till
            att främja Europas innovationskapa­citet på AI-området och samtidigt
            stödja utvecklingen samt användningen av etisk och tillförlitlig
            AI i hela EU:s ekonomi. Vidare kommer AI med stor sannolikhet
            att ha en avgörande betydelse för effektiv vapenteknologi, modern
            krigsföring och cybersäkerhet.
          </p>
          <p xml:id="i-KTkKbYYGFM6rMxW2vk5AKi">
            Den pågående pandemin har dessvärre lagt en våt filt över pågående
            politiska proces­ser. Sverige ska vara pådrivande för att EU inte
            tappar mark på AI-området, utan fortsatt arbetar utifrån en ambitiös
            digital agenda. Det kan bli avgörande för vår säkerhet redan i
            närtid.
          </p>
          <head type="h2" xml:id="i-SQ1CMEhbzE5WbUfbUdiuwh">
            Digital inre marknad och utbyggnaden av 5G
          </head>
          <p xml:id="i-LrCDzFNUeeWYYdNzLzGYch">
            Att fortsätta utveckla EU:s inre marknad är centralt för både
            det svenska och europeiska välståndet. En verklig digital inre
            marknad kan ge svenska – och bevisligen innovativa och konkurrenskraftiga
            företag – större möjligheter att växa och utvecklas. Den skulle
            ytterligare stärka EU:s attraktionskraft som frihandelspartner
            och detsamma gällande EU:s mjuka makt på ett mer allmänt plan.
            Vidare skulle EU:s möjligheter att sprida euro­peiska standarder
            i omvärlden likt som görs i dag inom varuhandeln bli större, vilket
            underlättar för europeiska producenter. Denna regulativa makt
            bör inte underskattas, särskilt inte när det gäller det mycket
            formbara digitala området. Om inte EU sätter standarder på det
            området kommer andra att göra det.
          </p>
          <p xml:id="i-5sSa1gFLMi99UdrLrx8W5F">
            Sverige bör driva på för utbyggnaden av digital infrastruktur
            för 5G. Förberedelser bör även göras för nästa generation, 6G.
            Utbyggnaden av 5G kommer att vara avgöran­de för att möta behovet
            av högre överföringshastigheter, större datamängder och bättre
            kvalitet för mobila enheter. Samtidigt kan vi inte acceptera att
            5G-nätet utnyttjas av auktoritära regimer.
          </p>
          <p xml:id="i-Kc4uwmPVjT4VTr1RLBhD8M">
            Försiktighetsåtgärder bör vidtas för att värna svenska intressen
            och värderingar. Med tanke på takten i den pågående digitala utvecklingen
            och de säkerhetsutmaningar som 5G för med sig är det bra att reglerna
            för vilka aktörer som får släppas in i svenska tråd­lösa nät nyligen
            har skärpts. Detta bland annat genom införandet av Moderaternas
            för­slag om att ge Säkerhetspolisen och Försvarsmakten möjlighet
            att överklaga beviljade tillstånd eller återkallande av tillstånd
            när det är motiverat utifrån Sveriges säkerhet.
          </p>
          <p xml:id="i-81tJ618DnzD17w7PPQYVef">
            Det saknas en gemensam linje bland de europeiska länderna kring
            hur man ser på säkerhetsriskerna kopplat till leverantörerna av
            5G-nätet. Det är dock bra att EU har tagit fram en strategi för
            att hindra framtida säkerhetsbrister i EU-ländernas 5G-nät. Planen
            innehåller inga konkreta åtgärder, men beskrivs som en verktygslåda
            för hur länder ska kunna porta högriskleverantörer.
          </p>
        </div>
        <div type="motSignatures">
          <list>
            <item xml:id="i-PDQNJJ125C7pWuC8Qm62ek">
              Jessika Roswall (M)
            </item>
            <item xml:id="i-RfMpXAyRp1Yi4mjk7NAw1E">
              Hans Wallmark (M)
            </item>
            <item xml:id="i-Mb4bqMLxK41SpkFyESBAMm">
              Hans Rothenberg (M)
            </item>
            <item xml:id="i-RwNb81RNFNWcWCbiDnAVKN">
              Margareta Cederfelt (M)
            </item>
            <item xml:id="i-4d4mzj9hYahwvwXfzQhrUQ">
              Magdalena Schröder (M)
            </item>
            <item xml:id="i-Ly9J7Qc4yHv2nRyRnzaMcU">
              Boriana Åberg (M)
            </item>
            <item xml:id="i-SnCTWriCFaGK53hgRujiEr">
              Tobias Billström (M)
            </item>
            <item xml:id="i-53cy2U9owiRu3gxGqpYzRr">
              Cecilia Widegren (M)
            </item>
            <item xml:id="i-UpkKHnRgqFem7gewqbDWHr">
              Pål Jonson (M)
            </item>
          </list>
        </div>
      </div>
    </body>
  </text>
</TEI>
