<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-03128">
  <teiHeader>
    <fileDesc>
      <titleStmt>
        <title>Stärkt oberoende för de högsta domstolarna</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3128 av Beatrice Ask m.fl. (M)</title>
          <idno type="rdwebb">H5023128</idno>
          <rs type="number">3128</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5023128/text</ref>
          <ref type="dokument_url_html">http://data.riksdagen.se/dokument/H5023128</ref>
          <ref type="dokumentstatus_url_xml">http://data.riksdagen.se/dokumentstatus/H5023128</ref>
          <ref type="docx">http://data.riksdagen.se/fil/EFE54131-6A60-46DA-B727-1DABE47416DB</ref>
          <ref type="pdf">http://data.riksdagen.se/fil/A1347194-39E8-4ACF-B4B1-0E2B2E892A07</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9YKB8rsGppqRutMkVzzGbk</idno>
            <name>Marta Obminska</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BrKX6vUWqciKjmxtTB9GBV</idno>
            <name>Lisbeth Sundén Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MDmz3BZyW3T2P9Tp6bvsBM</idno>
            <name>John Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GMqPEcpdMUqQPZLNpKQvyH" type="signed"/>
        <correspContext corresp="i-GMqPEcpdMUqQPZLNpKQvyH">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-9YKB8rsGppqRutMkVzzGbk"/>
          <note type="signatory" corresp="i-BrKX6vUWqciKjmxtTB9GBV"/>
          <note type="signatory" corresp="i-MDmz3BZyW3T2P9Tp6bvsBM"/>
        </correspContext>
        <correspAction xml:id="i-erKNWRY2oZEykKbaV4jVy" type="submitted">
          <date when="2017-10-05"/>
          <time when="11:00:59"/>
        </correspAction>
        <correspAction xml:id="i-VSt7Th9sE5xUcFLScCDgqs" type="reviewed">
          <date when="2017-10-05"/>
          <time when="11:23:45"/>
        </correspAction>
        <correspAction xml:id="i-KnNQGEKCoMGmc65bNEgfUE" type="referred">
          <date when="2017-10-13"/>
        </correspAction>
        <correspAction xml:id="i-2isEFMU2wBZ8v5qQaqFH2w" type="assigned">
          <date when="2018-11-15"/>
          <time when="13:10:50"/>
        </correspAction>
        <correspContext corresp="i-2isEFMU2wBZ8v5qQaqFH2w">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-73Afv2J8k4ywJThJcUDNbA" type="behandlas_i"/>
        <correspContext corresp="i-73Afv2J8k4ywJThJcUDNbA">
          <ref type="uppgift">2017/18:KU36</ref>
          <ref type="ref_dok_id">H501KU36</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU36</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MUrqvpRpybm7UW2V7SV1Xy" type="motHeader">
        <div xml:id="i-VUYmxAmaz5cXMyGsHGeenr" type="motTitle">
          Motion till riksdagen 2017/18:3128 av Beatrice Ask m.fl. (M)
          Stärkt oberoende för de högsta domstolarna
        </div>
      </div>
      <div xml:id="i-UjbX8UiLgjFM8NLtj8a8iq" type="motBody">
        <div xml:id="i-QaP1fcbGx1DyD3SittQHGL" type="motProposal" subtype="förslag">
          <head xml:id="i-BVEYRHbZwwP2WHzB4GWwxZ">
            Förslag till riksdagsbeslut
          </head>
          <list xml:id="i-U2p34LKCJy94m1UZNptPvv" style="ol">
            <item xml:id="i-VDP5bvQDhLJfyck34Vgq89">
              Riksdagen ställer sig bakom det som anförs i motionen om att
              se över reglerna för utnämning av justitieråd och tillkännager
              detta för regeringen.
            </item>
            <item xml:id="i-SY4C3ENq8UD9zh9nGmAHRQ">
              Riksdagen ställer sig bakom det som anförs i motionen om att
              se över behovet att i grundlag reglera högsta antal ledamöter
              i Högsta domstolen och Högsta förvaltningsdomstolen och tillkännager
              detta för regeringen.
            </item>
            <item xml:id="i-UarheGo3uLSjHN61hWuGJP">
              Riksdagen ställer sig bakom det som anförs i motionen om att
              överväga att i grundlag reglera den lägsta ålder som ett justitieråd
              ska ha uppnått för att kunna åläggas att gå i pension och tillkännager
              detta för regeringen.
            </item>
            <item xml:id="i-K1QQpmcx6bT17cHLzbnSp">
              Riksdagen ställer sig bakom det som anförs i motionen om att
              se över möjligheten för Högsta domstolen och Högsta förvaltningsdomstolen
              att sammanträda i särskild sammansättning alternativt att slå
              samman dessa båda domstolar och tillkännager detta för regeringen.
            </item>
            <item xml:id="i-MSXDLi2ingmM5XFnYJL1rF">
              Riksdagen ställer sig bakom det som anförs i motionen om att
              se över hur långt domstolarnas grundlagsstadgade självständighet
              sträcker sig och överväga om det finns anledning att i detta hänseende
              förtydliga regeringsformen, och detta tillkännager riksdagen för
              regeringen.
            </item>
          </list>
        </div>
        <div xml:id="i-WoLSXT2Cq2HgmcceNg1gGo" type="motContent">
          <head xml:id="i-PYiLihibLuPdyUpvzxBVRH" type="h1">
            Motivering
          </head>
          <p xml:id="i-S3sFYnKP3TPjQ3apd1c37U">
            Genom 2011 års grundlagsreform stärktes de svenska domstolarnas
            konstitutionella oberoende. Reformen beslutades i enighet mellan
            riksdagspartierna och skapade en solid grund för domstolarna att
            fullgöra sina dömande uppgifter utan sidoblickar på den politiska
            maktens önskemål och förväntningar. Som framgår av motion 2016/17:3294
            Domstolarnas oberoende, av Andreas Norlén m fl (M), finns emellertid
            ett utrymme att ytterligare stärka domstolarnas ställning utan
            att för den skull rubba grunderna för den politiska överenskommelsen.
            I motionen, som ännu inte har behandlats av riksdagen, föreslås
            reformer som i huvudsak inte tidigare har varit föremål för parlamentarisk
            beredning och som bland annat tar sikte på administrationen av
            domstolsväsendet och domstolarnas förhållande till Domstolsverket.
            Dessutom föreslås i motionen att en utredning ska få i uppgift
            att se över frågan om Högsta domstolen och Högsta förvaltningsdomstolen
            ska ges ett ökat inflytande över vilka som utnämns som justitieråd.
          </p>
          <p xml:id="i-WgfWZdCvVF5PLv3i5jdBTy">
            Efter grundlagsreformens ikraftträdande 2011 har auktoritära
            partier flyttat fram sina positioner på flera håll i Europa. I
            Polen har regeringspartiet Lag och rättvisa tagit politisk kontroll
            över domstolarna. Till domare i landets författningsdomstol utses
            bara regeringstrogna personer. För att ytterligare stärka sitt
            grepp över domstolsväsendet ville den polska regeringen tidigare
            i år tvångspensionera samtliga domare i landets högsta domstol
            och ersätta dessa med regimtrogna. Efter folkliga protester och
            massiva påtryckningar från EU valde Polens president i sista stund
            att lägga in veto mot förslaget – och faran kunde blåsas över
            för denna gång.
          </p>
          <p xml:id="i-NK8CswchzU8MLmrp8f4sKH">
            De svenska domstolarnas oberoende hotas inte direkt av Polens
            auktoritära politiska styre. Men det polska exemplet visar vad
            som kan hända med ett lands domstolsväsende när landet får en
            politisk majoritet som inte respekterar rättsstatens principer.
            Det är därför av vikt även för en demokratisk rättsstat som Sverige
            att ha ett regelverk som gör det så svårt som möjligt för en auktoritär
            regim att i en framtid ta politisk kontroll över domstolsväsendet
            och i synnerhet landets högsta domstolar.
          </p>
          <p xml:id="i-GbJwtnhSRmQV83d8KXmPZt">
            Mot den bakgrunden föreslås i denna motion ett antal åtgärder
            som syftar till att ytterligare stärka Högsta domstolens och Högsta
            förvaltningsdomstolens oberoende. Förslagen stämmer delvis överens
            med förslag som tidigare i år framförts i en debattartikel av
            ordförandena i de båda domstolarna (Svensk Juristtidning nr 5-6/17).
            Våra förslag syftar däremot inte till att rubba grunderna för
            den politiska överenskommelse som ligger bakom 2011 års grundlagsreform.
          </p>
          <head xml:id="i-XtFxdARUsNTE3PKVf5g1wW" type="h2">
            Utnämning av justitieråd
          </head>
          <p xml:id="i-SKuiVS5ouBSJfSuSwqWU7d">
            Fram till grundlagsreformen 2011 utsågs domarna i Högsta domstolen
            och Högsta förvaltningsdomstolen (tidigare Regeringsrätten) av
            regeringen i ett slutet förfarande utan vare sig insyn eller extern
            beredning. En viktig förändring som då inträdde var att varje
            ny rekrytering till domstolarna ska beredas av ett oberoende organ,
            Domar­nämnden. Nämnden inhämtar regelmässigt yttrande från domstolarna
            själva men det finns inte någon i lag reglerad skyldighet att
            höra dessa. Om regeringen överväger att till justitieråd utse
            någon som Domarnämnden inte har föreslagit har regeringen en lagstadgad
            skyldighet att först ge nämnden tillfälle att yttra sig. Någon
            motsvarande skyldighet att höra Högsta domstolen eller Högsta
            förvaltningsdomstolen när regeringen överväger att utse någon
            annan än den som domstolen eller Domarnämnden förordat finns inte.
          </p>
          <p xml:id="i-af1jxA9mzvF4Cgv5jx2HX">
            I den ovan nämnda och av riksdagen ännu inte behandlade motionen
            2016/17:3294 (M) föreslås att en utredning ska få i uppgift att
            från bland annat konstitutionella utgångspunkter se över frågan
            om Högsta domstolen och Högsta förvaltningsdomstolen ska ges ett
            ökat inflytande över vilka som utnämns till justitieråd. En sådan
            utredning bör även specifikt ges i uppgift att överväga att ge
            domstolarna en lagstadgad rättighet att under beredningsprocessen
            framföra synpunkter till Domarnämnden och även till regeringen
            i fall då regeringen överväger att utse någon annan till justitieråd
            än en person som respektive domstol förordat (försåvitt inte den
            person som regeringen överväger att utse har förts fram av Domarnämnden
            och berörd domstol har yttrat sig om personen till Domarnämnden).
          </p>
          <p xml:id="i-VNNmFyaY7a5RrHWZpLq6ix">
            Grunderna för dagens ordning för utnämning av domare lades fast
            av Grundlagsutredningen. Vi avser inte att med detta förslag frångå
            den överenskommelse som där träffades mellan partierna. Vi bedömer
            att de förslag som vi här för fram är så begränsade och detaljerade
            att de inte strider mot överenskommelsen.
          </p>
          <head xml:id="i-31BW5EmnyGcfsmFe5CBuyA" type="h2">
            Grundlagsreglering av antalet ledamöter i HD och HFD
          </head>
          <p xml:id="i-UifYk2f8SpN8crd92fNaEx">
            En ytterligare aspekt på skyddet för de högsta domstolarnas oberoende
            rör regleringen av antalet ledamöter. Den nuvarande regleringen
            innebär att det i vanlig lag läggs fast ett minsta antal ledamöter
            i vardera domstolen. I Högsta domstolen och Högsta förvaltningsdomstolen
            ”ska det finnas fjorton justitieråd eller det högre antal som
            behövs”. Det bör övervägas att säkerställa att dessa domstolars
            möjlighet att utöva sin uppgift genom att föra in regler om ett
            minsta antal i grundlag, förslagsvis 11 kap. 1 § RF. Det kan då
            finnas skäl att också överväga att reglera ett högsta antal ledamöter
            i vardera domstolen. Ett sätt för en auktoritär regim att tillskansa
            sig kontroll över rättsbildningen kan nämligen vara att utnämna
            ett ytterligare antal lojala domare i de högsta instanserna.
          </p>
          <p xml:id="i-PTKCnfUg3Creaf2JnwkCEm">
            Citatet är hämtat från den förut nämnda debattartikeln av ordförandena
            i Högsta domstolen (HD) och Högsta förvaltningsdomstolen (HFD).
            Artikelförfattarnas uppfattning är i denna del väl underbyggd.
            En utredning bör därför få i uppdrag att se över frågan om att
            i grundlag reglera antalet ledamöter i Högsta domstolen och Högsta
            förvaltningsdomstolen.
          </p>
          <head xml:id="i-B1UoWRoDxUFjRdyXvkzmVg" type="h2">
            Grundlagsreglering av justitierådens pensionsålder
          </head>
          <head xml:id="i-JdVhdQjW1HbgZq3MbPa9L" type="h1">
            Ordförandena i HD och HFD anför också i sin debattartikel:
          </head>
          <p xml:id="i-BYK9ciR11eMg89X7xTLcUi">
            Vi har … konstaterat att i de länder där mera auktoritärt präglade
            regimer söker stärka sin makt över domstolsväsendet riktas åtgärder
            i första hand mot de högsta instanserna och mot den centrala domstolsadministrationen.
            Det får väl antas ske utifrån en bedömning av vilka ingripanden
            som ger störst utväxling. Vi begränsar oss mot denna bakgrund
            till att nu diskutera hur de högsta domstolarnas och … Domstolsverkets
            oberoende kan säkerställas. De åtgärder för att förändra personsammansättningen
            i högsta domstolar som i vår nära omvärld främst kommit till användning
            har varit sänkning av pensionsålder, införande av nya behörighetskriterier
            och den verkställande maktens vägran att utnämna föreslagna ledamöter.
          </p>
          <p xml:id="i-LVYaZR1LTHUpWJps5CJ2qs">
            Vad gäller frågan om pensionsåldern syftar de båda artikelförfattarna
            uppenbarligen på det som skett i Polen, vilket visar att en regering
            som inte respekterar rättsstatliga principer kan försöka stärka
            den politiska kontrollen över sitt lands högsta rättsliga instanser
            inte enbart genom att avskeda domstolarnas ledamöter och ersätta
            dem med regimlojala utan också genom att ”tvångspensionera” domare
            som inte anses tillräckligt lojala. Även i Ungern har försök gjorts
            att ”tvångspensionera” domare. Konkret har det handlat om att
            sänka den ålder, då domare är skyldiga att gå i pension, för att
            bli av med alla domare som är äldre än så. Både Polens och Ungerns
            nuvarande regeringar stöds som bekant av en majoritet i respektive
            parlament. Också i Sverige är det möjligt att en framtida regering
            saknar respekt för rättsstatens principer, men har stöd av en
            majoritet i riksdagen. Den kan i så fall använda denna majoritet
            till att ändra pensionsregler som framgår av vanlig lag.
          </p>
          <p xml:id="i-ExzFTzNkeLhAzP2eVDCdBY">
            Vill man göra skyddet för domarna i de högsta instanserna så
            heltäckande som möjligt måste man därför också överväga åtgärder
            som syftar till att försvåra politiskt motiverade ”tvångspensioneringar”.
          </p>
          <p xml:id="i-6PWATCCp8N6Mip4y33JCp4">
            I debattartikeln drar de båda domstolscheferna följande slutsats:
            ”I ljuset av de strävanden att stärka det politiska inflytandet
            över domstolar genom ändringar av pensionsåldern som förekommit
            i vår omvärld kan det också övervägas att grundlagsfästa pensionsåldern
            för justitieråd.”
          </p>
          <p xml:id="i-HqkN5mCvsokx6T7o7hk2ht">
            Vi instämmer i deras analys. Vad det närmare bestämt skulle handla
            om vore att i grundlag ange den lägsta ålder som ett justitieråd
            ska ha uppnått för att kunna åläggas att gå i pension.
          </p>
          <p xml:id="i-9GzecoYiqErffX23J5hVty">
            Idag är den allmänna regeln på svensk arbetsmarknad att en anställd
            har rätt att behålla sin anställning tills vederbörande fyllt
            67 år, även om det har funnits förslag om att höja den åldersgränsen.
            Därefter har den anställde skyldighet att lämna anställningen,
            om arbetsgivaren begär det. Det finns i vart fall på den privata
            arbetsmarknaden inget som hindrar att en anställd och en arbetsgivare
            kommer överens om att den anställde ska kvarstå i tjänst även
            efter sin 67-årsdag, men det är ingen rättighet. Vill den anställde
            sluta tidigare än vid 67 års ålder finns inget som hindrar det,
            även om pensionssystemet innehåller begränsningar för hur tidigt
            man kan börja ta ut pension.
          </p>
          <p xml:id="i-NAEDzzGDhrPReJbWuoDhEP">
            Om man i grundlag ska slå fast att justitieråd inte kan åläggas
            att avgå med pension före en viss ålder framstår det som rimligt
            att knyta an regeln till vad som är gängse på svensk arbetsmarknad,
            men den frågan behöver närmare analyseras i en utredning. En sådan
            grundlagsbestämmelse skulle inte i sig innebära en skyldighet
            för justitieråd att lämna sin anställning vid den angivna åldern
            eller en skyldighet för staten att pensionera justitieråd när
            åldersgränsen nås. Vid vilken ålder och under vilka förutsättningar
            i övrigt som justitieråd ska gå i pension får som hittills regleras
            i vanlig lag – men med den nya begränsningen att justitieråd inte
            i lag får åläggas att gå i pension förrän tidigast då grundlagens
            åldersgräns uppnåtts.
          </p>
          <p xml:id="i-ANDvStNqH7w3ZSphiATcB2">
            En sådan grundlagsbestämmelse skulle innebära ett starkare och
            mer heltäckande skydd för domstolarnas och domarnas oberoende
            gentemot den politiska makten. Tröskeln skulle bli betydligt högre
            för att genomdriva ”tvångspensioneringar” genom att sänka pensionsåldern,
            och frågan om politisk kontroll över domstolsväsendet skulle kunna
            göras till en valfråga.
          </p>
          <p xml:id="i-HkYpsn3B1pBt5ap5yMqsza">
            Det är samtidigt svårt att se några beaktansvärda praktiska problem
            med att ha en i grundlag bestämd lägsta pensionsålder för justitieråd,
            om bestämmelsen knyter an till vad som nu är gängse på svensk
            arbetsmarknad. Med tanke på att medellivslängden successivt ökar
            lär staten knappast i framtiden få anledning att sänka pensionsåldern
            för justitieråd eller någon annan av demografiska skäl. Vill staten
            framöver möjliggöra för justitieråd att stanna kvar i tjänsten
            längre upp i åren kan en högre pensionsålder bestämmas i vanlig
            lag.
          </p>
          <p xml:id="i-FxYeRV16UtTXaz2YL7uMcx">
            En utredning bör därför få i uppdrag att överväga att i svensk
            grundlag slå fast den lägsta ålder som ett justitieråd ska ha
            uppnått för att kunna åläggas att gå i pension.
          </p>
          <head xml:id="i-MzxjgMARjVn7VNrveePveg" type="h2">
            Särskild sammansättning eller sammanslagning av Högsta domstolen
            och Högsta förvaltningsdomstolen
          </head>
          <p xml:id="i-VC36MyofGGuNTFC2xDKEUQ">
            Våren 2017 röstade riksdagen ja till regeringens förslag att
            underlätta en samverkan mellan Högsta domstolen och Högsta förvaltningsdomstolen
            (prop 2016/17:174, bet 2016/17:JuU26). Lagändringen trädde i kraft
            den första juli 2017 och innebär bland annat att justitieråd i
            vissa fall kan tjänstgöra korsvis i de båda högsta domstolarna.
          </p>
          <p xml:id="i-346kFKEtQahHg3jmy2QLKg">
            Svea hovrätts tidigare president Johan Hirschfeldt har kommenterat
            reformen och förordat att den ses som ett första steg i en vidare
            utveckling (Svensk Juristtidning nr 4/17) som leder till att de
            båda högsta domstolarna kan avgöra mål i ”särskild sammansättning”
            men inte nödvändigtvis till att domstolarna slås samman till en
            enda högsta domstol. Om möjligheten till ”särskild sammansättning”
            infördes skulle det också minska behovet av en särskild författningsdomstol,
            anser han. Till Hirschfeldts tankar har ordförandena i Högsta
            domstolen och Högsta förvaltningsdomstolen anslutit sig i sin
            förut nämnda debattartikel.
          </p>
          <p xml:id="i-5SAWMkt8PCVph8p1pjuFGr">
            En ordning där Högsta domstolen och Högsta förvaltningsdomstolen
            ges möjlighet att i frågor av konstitutionell betydelse döma i
            ”särskild sammansättning” med företrädare för båda domstolarna
            skulle vara ett sätt att stärka den högsta domsmaktens auktoritet.
            Med en sådan ordning kan också – som påpekas i ordförandenas debattartikel
            – mål som rymmer rättsfrågor som hör hemma i båda domstolsslagen
            avgöras i en sammansättning med ledamöter som har erforderlig
            kompetens och erfarenhet. Dessutom kan det auktoritativt avgöras
            vilken domstol som har att avgöra mål vars rättsliga hemvist är
            oklar.
          </p>
          <p xml:id="i-FHHysvChrn9ciKJwYqjwuJ">
            Den skisserade ordningen skulle få avsevärd betydelse för att
            stärka de högsta domstolarnas ställning samtidigt som den organisatoriskt
            och lagtekniskt skulle vara så begränsad att den inte rubbar grunderna
            för den politiska överenskommelse som ledde till 2011 års grundlagsreform.
            Frågan om Högsta domstolen och Högsta förvaltningsdomstolen ska
            kunna sammanträda i särskild sammansättning bör därför utredas
            närmare.
          </p>
          <p xml:id="i-Bf9doeAYEmk8j1VVjhoesV">
            Då bör även övervägas om en lämpligare ordning skulle vara den
            mer långtgående lösningen att slå samman de båda domstolarna till
            en samlad högsta domstol. Därigenom skulle Sverige få en enda
            högsta domstol med stor auktoritet, vilket skulle kunna stärka
            domstolarnas ställning i samhällslivet ytterligare. Samtidigt
            finns praktiska och andra problem med att slå samman domstolarna.
            Det är till exempel viktigt att analysera hur kvaliteten i prejudikatbildningen
            ska kunna upprätthållas även i en situation då mål från både allmänna
            domstolar och förvaltningsdomstolar ska prövas i samma domstol.
            Om ”särskild sammansättning” eller sammanslagning är den bästa
            vägen framåt behöver därför prövas noga.
          </p>
          <head xml:id="i-9RkmL7bybr72TeuvWPBTEL" type="h2">
            Tydliga principer om domstolarnas självständighet
          </head>
          <p xml:id="i-8Y4k857NQVF61pVoSWU1Ti">
            Principen om domstolarnas självständighet gentemot den politiska
            makten är av central betydelse i en rättsstat. Principen kommer
            till uttryck i 11 kap. 3 § regeringsformen, där det sägs att ingen
            myndighet, inte heller riksdagen, får bestämma hur en domstol
            ska döma i det enskilda fallet eller hur en domstol i övrigt ska
            tillämpa en rättsregel i ett särskilt fall.
          </p>
          <p xml:id="i-9muiRvnNNg7RKVDBbtVcFY">
            På senare tid har det visat sig att domstolarnas självständighet
            är mer begränsad än vad grundlagsstadgandet kan ge intryck av.
            När Gotlands tingsrätt lade ut domstolens uppropslistor på sin
            hemsida fick den ett föreläggande av Datainspektionen, som ansåg
            att förfarandet stod i strid med bestämmelser i personuppgiftslagen.
            Högsta förvaltningsdomstolen gav i mål 6894-13 Datainspektionen
            rätt och menade att domstolarnas självständighet inte omfattar
            sådana beslut som en domstol fattar i den egna verksamheten avseende
            domstolens administration.
          </p>
          <p xml:id="i-8Qcq3VLskS1gYqvingPheX">
            Eftersom det skulle kunna uppfattas som att det föreligger en
            diskrepans mellan Högsta förvaltningsdomstolens beslut och ordalydelsen
            i 11 kap. 3 § regeringsformen finns det anledning att utreda om
            regeringsformen bör förtydligas så att det klargörs hur självständiga
            domstolarna är i förhållande till förvaltningsmyndigheterna.
          </p>
        </div>
        <div xml:id="i-RoxjYryesCAyKELr83FHcm" type="signatureBlock">
          <list xml:id="i-3sTTPmNmb18RYUn2RyAqKj">
            <item xml:id="i-Jog862Nmx9W7HLr8x7XYpb" who="i-PRHkYxGCaT2cbJpjjfnRtn" type="signature">
              Beatrice Ask (M)
            </item>
            <item xml:id="i-G2bKG2xPJdFkaLZqw3VYCH" who="i-Pu4JFuoHUq5W6JaAtvinyz" type="signature">
              Annicka Engblom (M)
            </item>
            <item xml:id="i-6ndCkzrYj5GaMpke2hF37V" who="i-9YKB8rsGppqRutMkVzzGbk" type="signature">
              Marta Obminska (M)
            </item>
            <item xml:id="i-QrHB39rN3ionCTWPSU55Y7" who="i-BrKX6vUWqciKjmxtTB9GBV" type="signature">
              Lisbeth Sundén Andersson (M)
            </item>
            <item xml:id="i-WKztTUSoNTNgyt8FGPCq8s" who="i-MDmz3BZyW3T2P9Tp6bvsBM" type="signature">
              John Widegren (M)
            </item>
          </list>
        </div>
      </div>
    </body>
  </text>
</TEI>
