<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00421">
  <teiHeader>
    <fileDesc>
      <titleStmt>
        <title>om vården av gravida kvinnor med missbruksproblem</title>
        <author>av Anita Bråkenhielm och Joakim Ollén</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om vården av gravida kvinnor med missbruksproblem</title>
          <idno type="rdwebb">G302421</idno>
          <rs type="number">421</rs>
          <ref type="dokument_url_text">http://data.riksdagen.se/dokument/G302421/text</ref>
          <ref type="dokument_url_html">http://data.riksdagen.se/dokument/G302421</ref>
          <ref type="dokumentstatus_url_xml">http://data.riksdagen.se/dokumentstatus/G302421</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LqLKSYqgPPCXT6xiy14Fyr</idno>
            <name>ANITA BRÅKENHIELM</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-ZyvGjLNqgpFpKbCbQnZSM</idno>
            <name>JOAKIM OLLÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LZ7yjtZHRdsKvGrqBiPQ21" type="signed"/>
        <correspContext corresp="i-LZ7yjtZHRdsKvGrqBiPQ21">
          <note type="signatory" corresp="i-LqLKSYqgPPCXT6xiy14Fyr"/>
          <note type="signatory" corresp="i-ZyvGjLNqgpFpKbCbQnZSM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__421/mot_197980__421-001.pdf"/>
      <fw xml:id="i-DS37YcWf5Q5CEcGsoQyCgT">
        Motion 1979/80:421
      </fw>
      <div type="motHeader" xml:id="i-Wp37VXrZifz3zPnvtpSvWW">
        <div type="motTitle" xml:id="i-pyRa1UfU6UaNX4VaM1zXZ"/>
        <div type="motSubmissionInfo" xml:id="i-7aq3gPUBt3vSF6PevLznv9"/>
      </div>
      <div type="motBody" xml:id="i-22rZKA8p58vL7SYDvVftd2">
        <div xml:id="i-AsM6qZHG1G3rzzXPoqVDMJ">
          <p xml:id="i-QTZW97f6Sh9JhuoU34AL8w">
            av Anita Bråkenhielm och Joakim Ollén om vården av gravida kvinnor
            med missbruksproblem
          </p>
          <p xml:id="i-MwdjGbFSbe85sZqde4LTDp">
            Alkoholens fosterskadande effekt var känd redan under 1700-talet,
            och det finns från den tiden bevarade rapporter om problemet.
            Kunskapen förefaller sedan ha fallit i glömska. Under förra hälften
            av 1900-talet har gravt alkoholmissbruk varit ovanligt hos kvinnor
            i barnafödande åldrar. Under 1960- och 1970-talen har ett stigande
            antal rapporter publicerats från olika länder om fosterskador,
            missbildningar, mental efterblivenhet och tillväxthämning hos
            barn födda av alkoholmissbrukande kvinnor. I USA har man länge
            känt till den ökande dödlighet i samband med förlossning och nyföddhetsperiod
            (perinatal dödlighet) som drabbar barn vars mödrar är heroinmissbrukare.
            Svenska forskare har påvisat nedsatt vitalitet och försenad utveckling
            hos nyfödda som under fostertiden blivit utsatta för påverkan
            av centralstimu- lantia. I takt med att alkoholmissbruket i vårt
            land spritt sig till allt yngre åldersgrupper och att missbruket
            ökat särskilt markant hos kvinnor har man funnit att alkoholmissbruk
            och graviditet är ett problem som vi inte längre kan blunda för.
            I storstadsområdena har man även fått möta heroinmissbru- kets
            offer på förlossningsavdelningarna. Majoriteten av personalen
            inom mödrahälsovård och förlossningsvård saknar erfarenhet av
            och djupare kunskaper om problemkomplexet miss- bruk och graviditet.
            Kravet på utbildning inom detta område är avsevärt. Försöksutbildning
            med intensifierad personalutbildning, vård och ökad samverkan
            mellan mödrahälsovård, socialvård och psykiatrisk expertis har
            pågått i såväl Stockholm som Göteborg under några år. När uppmärksamhet
            riktas på problemet missbruk under graviditet och behandlingsmöjligheter
            erbjuds har det visat sig att antalet gravida kvinnor med gravt
            missbruk, framför allt av alkohol, är mycket större än man befarat.
            Årligen föds i Sverige mer än 400 barn med allvarliga skador,
            och man är ännu inte säker på var den nedre gränsen för skadebringande
            alkoholkonsumtion under graviditet går. Med gravt missbruk menar
            man i försöksprojekten regelbun- den konsumtion motsvarande en
            halv till en flaska starksprit dagligen. De kvinnor det här gäller
            är oftast kända av de sociala myndigheterna. De lever i torftiga
            miljöer, ofta med komplicerat missbruk, kriminalitet, prostitution,
            misshandel och våld som daglig ingrediens och med personlig bakgrund
            i svåra uppväxtförhållanden och frånvaro av kontakter med en normal
            social miljö. Genomförandet av en graviditet och födandet av ett
            barn kan för dessa kvinnor ibland kännas som en väg att uppnå
            en identitet,
          </p>
          <pb facs="riksdagen-motions-pdf/data/197980/mot_197980__421/mot_197980__421-002.pdf"/>
          <fw xml:id="i-C7XeWmZHwR1xx7cF5ffyFc">
            Mot. 1979/80:421 10
          </fw>
          <p xml:id="i-RSUhPGgSU6bgg3sjEWrDLu">
            ett större människovärde och en möjlighet till en mera meningsfull
            tillvaro. Det har visat sig att vetskapen om att ett speciellt
            behandlingsteam för missbrukare finns vid mödravårdscentral snabbt
            sprider sig i upptagnings- området. Denna vetskap synes bidra
            till att kvinnor med problem tidigare vågar söka kontakt med mödravårdscentralen.
            Ju tidigare man får kontakt med dessa kvinnor, desto större är
            möjligheten att genom intensivt stöd hjälpa dem att bryta missbruket.
            Medvetandet om riskerna för det väntade barnet kan göra att graviditeten
            är en period då kvinnan lättare än eljest kan känna sig motiverad
            att bryta sitt missbruk. Den miljö hon lever i förstör emellertid
            ofta de försök som görs att hjälpa henne, och många återfaller
            och försvinner ur sikte för långa tider. En tendens, möjligen
            förstärkt av den osakliga propagandan för hemför- lossningar,
            har kunnat märkas till att gravida kvinnor med grava missbruks-
            problem håller sig undan under senare delen av graviditeten för
            att föda sitt barn hemma på köksgolvet eller i någon knarkarkvart
            och gömmer det undan samhället så länge som möjligt. De vårdarbetare
            som har erfarenhet av denna komplicerade men viktiga vård är i
            stort behov av bättre möjligheter att för kortare eller längre
            tid erbjuda dessa kvinnor en bättre miljö och en vård där de kan
            motiveras och stödjas till att bryta sitt missbruk. Sådana vårdresurser
            saknas i dag. Sedan de sociala förhållanden som tidigare motiverade
            behovet av mödrahem — inackorderingshem för blivande och nyblivna
            mödrar — i stort sett försvunnit har många av dessa hem lagts
            ned. Av de två hem med vartdera sex platser som funnits i Stockholmsområdet
            har ett överlåtits till annan verksamhet. Förhållandena i övriga
            delar av landet torde vara likartade. Det ter sig onaturligt och
            felaktigt att omhänderta en gravid kvinna på ett sjukhus under
            en hel graviditet och en betydande del därefter. En behandlingsmiljö
            under mera hemliknande former bör erbjudas. Den kan ge större
            möjligheter att bygga upp kontakter dels med specialutbildad vårdpersonal,
            dels med andra kvinnor i samma situation. Kvinnan kunde här ges
            större möjligheter till rehabilitering och chans att pröva sina
            förutsätt- ningar att skapa ett riktigt förhållande till sitt
            nyfödda barn. Ibland finns ett starkt behov av att omhänderta
            kvinnan snabbt och i desperata fall med tvång. Detta kan vara
            aktuellt under en period i samband med upptäckten av graviditeten,
            då stort behov finns att snabbt bryta missbruket, motivera kvinnan
            för vård och hjälpa henne att inse att hennes möjligheter att
            få behålla sitt barn kan ökas, om hon får stöd och hjälp från
            samhället. Det kan också bli aktuellt under sista graviditetsmånaden
            — för att förhindra förlossningar i lönndom under för mor och
            barn livsfarliga omständigheter. I många fall har behandlingsteamen
            mött stora svårigheter att få ett sådant omhändertagande till
            stånd. Omhändertagande enligt lagen om sluten psykiatrisk vård
            (LSPV) har oftast avvisats under hänvisning till att den akuta
            situationen för kvinnans egen del ej varit tillräckligt alarmerande.
          </p>
          <pb facs="riksdagen-motions-pdf/data/197980/mot_197980__421/mot_197980__421-003.pdf"/>
          <fw xml:id="i-JR4d4XWNrBE1tErou6exwu">
            Mot. 1979/80:421 11
          </fw>
          <p xml:id="i-12Mamw84HCyNSo3xZ57te9">
            Några möjligheter att ta hänsyn till risker för det väntade barnets
            liv och hälsa finns icke i nuvarande lagstiftning. I de fall där
            vård under tvång synes vara oundgänglig har nykterhetsvårdslagens
            bestämmelser utnyttjats. I samband med genomförande av en ny sociallagstiftning
            torde sannolikt nykterhetsvårdslagen komma att upphävas. Den föreslagna
            lagen om psykiatrisk vård torde ej vara användbar i dessa fall.
            Just tiden efter förlossningen är för den nyblivna modern en svår
            tid, med även i normala fall ökad känslighet, labilitet och svårighet
            att stå emot en destruktiv miljös inflytande.
          </p>
          <p xml:id="i-BiVvS2GZX1MsMb3fvSwtbQ">
            Sammanfattningsvis förefaller det oss angeläget att förbättra
            berörd socialvårds- och sjukvårdspersonals utbildning beträffande
            omhändertagan- det av gravida kvinnor med missbruksproblem och
            deras nyfödda barn, göra en översyn av tillgängliga resurser i
            form av mödrahem eller andra behandlingsinstitutioner för gravida
            och nyförlösta kvinnor samt av gällande bestämmelser i syfte att
            skapa möjligheter för omhändertagande av gravida kvinnor i de
            speciella fall som omnämnts. Med hänvisning till det anförda hemställs
            att riksdagen hos regeringen begär åtgärder syftande till förbätt-
            rade vårdmöjligheter för gravida kvinnor med missbrukspro- blem
            i enlighet med vad i motionen anförts.
          </p>
          <p xml:id="i-DAQYHUkdkToYo23aaSMkUG">
            Stockholm den 18 januari 1980
          </p>
          <p xml:id="i-V41rpUYsRb5qhbfEYzMeJo">
            ANITA BRÅKENHIELM (m) JOAKIM OLLÉN (m)
          </p>
        </div>
      </div>
    </body>
  </text>
</TEI>
