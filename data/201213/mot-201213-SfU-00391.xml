<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SfU-00391">
  <teiHeader>
    <fileDesc>
      <titleStmt>
        <title>Tortyr och tortyrskador</title>
        <author corresp="i-Q6T8pKy9pERdSQEuTcARyR">av Lotta Hedström m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tortyr och tortyrskador</title>
          <idno type="rdwebb">H002Sf391</idno>
          <rs type="number">Sf391</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H002Sf391/text</ref>
          <ref type="dokument_url_html">http://data.riksdagen.se/dokument/H002Sf391</ref>
          <ref type="dokumentstatus_url_xml">http://data.riksdagen.se/dokumentstatus/H002Sf391</ref>
          <ref type="doc">http://data.riksdagen.se/fil/69440161-F5BD-4F0B-A88F-91902099A38C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Q6T8pKy9pERdSQEuTcARyR</idno>
            <name>Lotta Hedström</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EBhUWghh1ykWdtsSiYjv4g" type="signed"/>
        <correspContext corresp="i-EBhUWghh1ykWdtsSiYjv4g">
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-Q6T8pKy9pERdSQEuTcARyR"/>
        </correspContext>
        <correspAction xml:id="i-5Q1DLvWmX3M2ue7rJwNax9" type="numbering">
          <date when="2012-10-09"/>
        </correspAction>
        <correspAction xml:id="i-G9nAkwS4bZ8hT85bGwML8H" type="submission">
          <date when="2012-10-05"/>
        </correspAction>
        <correspAction xml:id="i-CGhzs8nMK7gWLqUa5a9Qk9" type="transfer">
          <date when="2012-10-05"/>
        </correspAction>
        <correspAction xml:id="i-ENAYK4FnWCt9iPrEbxjdVa" type="assigned"/>
        <correspContext corresp="i-ENAYK4FnWCt9iPrEbxjdVa">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ANajHNgp2PfnKtKBcyg3GM" type="motHeader"/>
      <div xml:id="i-EsktpxKUok1mSVJrCGYdF7" type="motBody">
        <div xml:id="i-KRLacuqtYLmCecAyCefPF" type="motProposal" subtype="förslag">
          <head xml:id="i-UAE3iewL8CmbsawNSNvvqM">
            Förslag till riksdagsbeslut
          </head>
          <list xml:id="i-MJARe1eWEwxBaVr5NpXuDp" style="ol">
            <item xml:id="i-FEGNRLocmDCbsUAL3bLL2X">
              Riksdagen tillkännager för regeringen som sin mening vad som
              anförs i motionen om att tortyrskadeutredningar regelmässigt ska
              utföras i asylsökningsprocessen om den sökande eller en handläggare
              påkallar det.
            </item>
            <item xml:id="i-SYfVjuYR1SyBy3rABEu9PN">
              Riksdagen tillkännager för regeringen som sin mening vad som
              anförs i motionen om att regeringen enligt FN:s tortyrkonventions
              artikel 4 bör låta inkorporera en specifik brottsrubricering för
              tortyrbrott i svensk lag. 1
            </item>
            <item xml:id="i-XpxNAkCMv3nN1NSbjb6tZG">
              Riksdagen tillkännager för regeringen som sin mening vad som
              anförs i motionen om att regeringen i kommande statsbudget avsätter
              medel inom utgiftsområde 9 för behandling av krigs- och tortyrskadade
              att fördelas regionalt. 2
            </item>
            <item xml:id="i-X8JHV2GKkfs8FTTW93dq7U">
              Riksdagen tillkännager för regeringen som sin mening vad som
              anförs i motionen om att öka kunskapen på handläggarnivå i statliga
              verk och offentlig förvaltning om tortyrskadeproblematik och tecken
              på latent eller öppen PTSD. 3
            </item>
            <item xml:id="i-UQBDJfV8Bqx1vpHLToohd5">
              Riksdagen tillkännager för regeringen som sin mening vad som
              anförs i motionen om att Sverige bör undvika att sända tillbaka
              asylsökande och flyktingar till länder där det finns skäl att
              misstänka att tortyr förekommer.
            </item>
          </list>
          <p xml:id="i-MJQP7SLUnYeDfkkDvdZDq3">
            1 Yrkande 2 hänvisat till JuU.
          </p>
          <p xml:id="i-PdTFKQbcggYKeCRHHx77P6">
            2 Yrkande 3 hänvisat till SoU.
          </p>
          <p xml:id="i-SXGquKfDX8DKHSM1zmahhR">
            3 Yrkande 4 hänvisat till KU.
          </p>
        </div>
        <div xml:id="i-2NAxcDohsGdKGhTjJn9ZVC" type="motContent">
          <head xml:id="i-LmybqfG5wbMu8bFeYcF3HN" type="h1">
            Motivering
          </head>
          <p xml:id="i-3v3J142iWLaTvzyWRF8VQR">
            Although torture as the most brutal form of ill-treatment constitutes
            a serious crime and direct attack on the core of human dignity,
            it unfortunately is a global phenomenon.
          </p>
          <p xml:id="i-WDpe6bQcBt4aw28JFLXbsY">
            Manfred Nowak, Special Representative on Torture UN Human Rights
            Council, 2010.
          </p>
          <head xml:id="i-MATBExsoYGSeXeLj9d4fzu" type="h2">
            Bakgrund
          </head>
          <p xml:id="i-9ENsiNGaqb2e2BSfaCprPJ">
            Människor värjer sig helt naturligt mot att se, ta in och inlemma
            det mest destruktiva i mänsklig praktik i sitt medvetande. Vi
            tenderar att blunda för det som är grymmast, svårast och svartast.
            Ändå finns det tortyr så gott som överallt på jorden, i cirka
            hundra av planetens tvåhundra länder. Dess draksådd skapar djupa
            varaktiga och handikappande problem dels hos individen som drabbas,
            dels hos familjen, dels i de länder där tortyr tillåts förekomma
            och i de samhällen som tar emot de som flyr från tortyrens helvete.
          </p>
          <p xml:id="i-V6Zq85Ancp8ERWGGRXm8kB">
            Att försöka blunda och förneka ökar bara på problemen. Kunskap
            om tortyrskadornas omfattning och verkningar i flera led är en
            sorgligt blind fläck i vårt land som akut måste uppmärksammas
            mycket mer.
          </p>
          <head xml:id="i-ScNfG4oAtUEaz26LN9H1RE" type="h2">
            Ett specifikt brott
          </head>
          <p xml:id="i-Jt43HKePAUFLhHJ3bRWA2a">
            Tortyr är inte vilken typ av misshandel som helst, även om misshandel,
            hot, våldtäkt och annat gravt straffbart våld mot medmänniskor
            i sig kan vara nog så elakartade brott. Tortyr sker i ett maktsyfte,
            tortyr sker med någon makthavandes instans goda minne eller på
            dess order och tortyr är inte i första hand personlig. Det är
            systematiserad djävulskap i syfte att bryta ner, straffa, framtvinga,
            skrämma eller varna människor, familjer, grupper av etnisk eller
            politisk natur, hela byar och lokalsamhällen, hela partier eller
            oppositionella grupperingar. De som torterar avser att systematiskt
            bryta ner kropp, själ och ande. Man vill krossa utan att döda
            och skapa ett livslångt lidande.
          </p>
          <p xml:id="i-AipjpemnmPQZ6SjdqFcwec">
            Självklart finns olika grader av hur grym politisk tortyr kan
            vara, men bland dem som försöker rehabilitera torterade människor
            som flytt till vårt land, uttrycks ofta en förvåning om hur illa
            det faktiskt kan bli, hur förfärande svart verkligheten kan vara.
          </p>
          <p xml:id="i-TkxHtodaYqe7zZ5w7pQ5xC">
            Cirka en fjärdedel av de i runda tal 30 000 människor som varje
            år söker asyl i Sverige har grava krigsskador eller tortyrproblematik
            med sig och skulle behöva vård och rehabilitering för att fungera.
            Vårdbehovet rör alltså cirka 7 500 personer per år, men vårdplatser
            och professionella behandlare saknas för att komma i närheten
            av att möta behovet. Det ger som slutresultat ett gigantiskt integrationsproblem
            eftersom många behöver kvalificerad vård för att kunna fungera
            som familjemedlemmar eller samhällsmedlemmar.
          </p>
          <p xml:id="i-HyCvKytiZkWYBErkW7kzjy">
            Miljöpartiet menar att staten bör avsätta reguljära regionala
            medel till landsting och regioner för fördelning bland alla kvalificerade
            och seriösa aktörer inom tortyrskadebehandlingsområdet.
          </p>
          <head xml:id="i-3mrFH7QVfhDRhsCzqDe6Aa" type="h2">
            CAT
          </head>
          <p xml:id="i-PNR1zUS1L46wNFfre3DeAn">
            En av de sex så kallade stora människorättskonventionerna är
            den mot tortyr. Den kallas i vardagligt tal tortyrkonventionen
            och tillkom 1984. I dess fulla rubrik sammanfattas problematiken
            så här: Konventionen mot tortyr, grym, inhuman och förnedrande
            behandling. Flera olika definitioner finns och till exempel har
            Europarättskonventionen en snarlik definition som ligger till
            grund för processer under Europarådet.
          </p>
          <p xml:id="i-HQq3NkyjNJSpGwxB6g5hzj">
            Så här står det i portalparagrafen i Convention Against Torture,
            CAT:
          </p>
          <p xml:id="i-BjZxQzh4qnDrGGAKmhy42z">
            I denna konvention avses med begreppet tortyr varje handling
            genom vilken allvarlig smärta eller svårt lidande, fysiskt eller
            psykiskt, medvetet tillfogas någon antingen för sådana syften
            som att erhålla information eller en bekännelse av honom eller
            en tredje person, att straffa honom för en gärning som han eller
            en tredje person har begått eller misstänks ha begått eller att
            hota eller tvinga honom eller en tredje person eller också av
            något skäl som har sin grund i någon form av diskriminering, under
            förutsättning att smärtan eller lidandet åsamkas av eller på anstiftan
            eller med samtycke eller medgivande av en offentlig tjänsteman
            eller någon annan person som handlar såsom företrädare för det
            allmänna. Tortyr innefattar inte smärta eller lidande som uppkommer
            enbart genom eller är förknippade med lagenliga sanktioner.
          </p>
          <p xml:id="i-7RdAnBwUaBUhmPk8LrZ8Pj">
            Sverige var en gång en ledande nation i att verka för framtagande
            av denna konvention och i dess viktiga artikel 4 slås fast att
            varje konventionsstat ska säkerställa att alla tortyrhandlingar
            utgör brott enligt dess strafflag. Detsamma gäller försök att
            utöva tortyr samt av någon person vidtagen handling som utgör
            medverkan till eller deltagande i tortyr och belägga dessa brott
            med adekvata straff, som beaktar deras allvarliga karaktär.
          </p>
          <head xml:id="i-Fn9nXQ9EncQqmXqM4kg8FX" type="h2">
            Att följa konventionen
          </head>
          <p xml:id="i-Kk6xdB6yhczn7PFXzXc9ji">
            I en färsk uppsats från Södertörns högskola 1 konstateras att
            91 procent av tillfrågade politiker, som arbetar med migrationspolitik,
            anser att det är rimligt att stater som skrivit under FNs tortyrkonvention
            också definierar in det som ett brott i respektive nationell lagstiftning.
            52 procent av dem ansåg att andra nu rådande brottsrubriceringar
            bör förses med ett maktmotiv för att täcka in även tortyrbrott.
            Ändå tror 28 procent av dessa förtroendevalda att en sådan svensk
            tortyrlag finns. 28 procent tror att det inte finns och 28 procent
            tror att det finns i princip! Rätt svar är att det inte finns
            ett sådant brott i svensk lag.
          </p>
          <p xml:id="i-EPdZ9rA8EveV9Pd7XdZobE">
            Det är ganska märkligt eftersom Sverige som sagt var drivande
            för att CAT, Convention against Torture, alls kom till stånd.
            Svenska regeringar av skilda kulörer har sedan dess menat att
            det är tillräckligt med att i vårt rättssäkra land enbart straffa
            för de handlingar som tortyren utför. Men själva poängen är ju
            att det är motiven och kontexten för dessa handlingar som gör
            att det handlar om tortyr.
          </p>
          <p xml:id="i-6f1aKT92WPfCfDeqMddV7h">
            Röda Korset arbetar mycket med dessa frågor och deras folkrättsjurist
            konstaterar att tortyr inte bara är grov misshandel utan ett unikt
            brott som har en egen grym särart och som just av den anledningen
            fördömts av hela det internationella samfundet.
          </p>
          <p xml:id="i-T2JCXmPxKo2BVhTLpYAKk9">
            Vidare säger de: Genom att ta in ett särskilt tortyrbrott i svensk
            lag tar Sverige ställning för tortyrens offer, skapar möjlighet
            för upprättelse och visar en solidariskt mänsklig handling mot
            den omänskliga behandling som de har utsatts för.
          </p>
          <p xml:id="i-Um4n7AXsarei5gG1Eu34dB">
            Med en specifik lag mot sådana brott skulle vårt land med större
            kraft kunna vara med att förebygga, motverka och ta ställning
            emot all form av tortyr i världen. Rent praktiskt-juridiskt får
            vi med en renodlad brottsrubricering för tortyr större möjligheter
            att föra statistik och därigenom identifiera, upptäcka, anmäla,
            utreda och lagföra tortyrbrott på svensk mark.
          </p>
          <p xml:id="i-ETdFivm7iNST5QdExji7bW">
            Miljöpartiet menar att Sverige bör använda sin globala ställning
            som människorätts­försvarare på den globala arenan genom att själva
            följa den implementering som stipuleras i konventionen.
          </p>
          <p xml:id="i-5kaPhcK3ghMPZyfEBBo9iY">
            Det behövs också i detta sammanhang erinras om att det enligt
            artikel 3 inte heller ska få ske återsändande av flyktingar till
            länder där tortyr förekommer. Vårt land har tyvärr inte beaktat
            denna förpliktelse fullt ut, utan i hela 19 fall fått anmärkningar
            av Committee Against Torture. Det är den instans som övervakar
            signatärstaternas efterlevnad av konventionen och har alltså prickat
            Sverige för att flyktingar återsänts till länder där de kunnat
            bli och de facto blivit utsatta för tortyr.
          </p>
          <head xml:id="i-M7DSE1ahTLABCJbVbQ7Ymd" type="h2">
            PTSD
          </head>
          <p xml:id="i-GZuWR4geWA7Q1sFGQbEGhs">
            Personer som skadats i krig och med samhällsvåld får oftast den
            samlande diagnosen posttraumatiskt stressyndrom, PTSD. Det medför
            stora sömn- och koncentrationssvårigheter, störande flashbacks
            tillbaka till traumatillfället, ångest, apati, förlorad livsvilja
            och förlorad tillit till medmänniskor. Personer med PTSD mår ofta
            oerhört dåligt och klarar i många fall inte riktigt av sina roller
            som föräldrar och medborgare. Därför få de inte sällan betydande
            svårigheter med att komma in i samhället sedan de väl fått ett
            uppehållstillstånd i vårt land.
          </p>
          <p xml:id="i-T2esUrtccawZ8GS4eQpNkr">
            De har ofta en fyrdubbel traumabild att brottas med: först så
            klart det eller de ursprungliga trauman, förföljelser och lidande
            som gjorde att man tvingades fly från sitt land och sitt hem.
            I nästa steg kommer inte sällan svåra umbäranden och dålig behandling
            under flykten. Särskilt för många ensamkommande barn har det visat
            sig vara långt mer farofyllt att illegalt i händerna på brutala
            människosmugglare kastas runt från land till land än vad någon
            ska behöva utstå.
          </p>
          <p xml:id="i-Sq2cPXsFC4tfsxXATBMVaf">
            Vidare får tyvärr alltför många gå igenom upplevd förnedring,
            oförståelse och ifrågasättanden under själva asylsökningen i Sverige.
          </p>
          <p xml:id="i-8sfbPnYKvGCDh32jJxCPFE">
            Slutligen, och nästan värst av allt, kan oväntade trakasserier
            och diskriminering ibland drabba en som ny i Sverige! I frihetens
            och rättvisans högborg, med klara papper och hopp om att äntligen
            få vila ut i en fristad i världen från plågor och förföljelse,
            kan låga människor helt fördärva friden för dessa redan svårt
            plågade medmänniskor.
          </p>
          <p xml:id="i-22P9reQQSWngPnLYUPTqwh">
            Ändå finns en uttalad förväntan att den som är flykting villigt
            ska anpassa sig, vara alert och söka jobb, orka lära sig svenska
            och till och med lära sig uppskatta den svenska kulturen.
          </p>
          <p xml:id="i-QyGkSpjxKw1bigDzTuHrV2">
            De politiker som deltog i enkäten från Södertörns högskola underskattade
            betydligt hur många flyktingar det är som har en sådan tortyrskadeproblematik
            och deras vårdbehov. Det är inte heller någon vardagskunskap för
            de professionella yrkesgrupper, till exempel hos Försäkringskassan
            och migrationsmyndigheter, domstolsväsendet och gränsmyndigheter
            med flera, som handskas med sådana här fall.
          </p>
          <p xml:id="i-JnrVztjkCx9VWPCohxiYA7">
            Skadebilden kräver nämligen ett tränat ögas upptäcktsförmåga
            och den drabbade vill ofta hellre försöka glömma än att ta tag
            i sina problem. Man vill helt enkelt helst slippa tala om vad
            man gått igenom. Kunskapen att se tecknen på PTSD och tolka dem
            rätt saknas således alltför ofta hos de olika myndigheter som
            avgör flyktingars öde. Mycket kan nämligen tolkas åt helt fel
            håll, till exempel måste man förstå att brist på samstämmighet
            i ens livsredogörelse, att samarbetssvårigheter eller problem
            att minnas och passa tider kan ha med just denna typ av problematik
            att göra, snarare än med lögner och ovilja.
          </p>
          <p xml:id="i-VLbKF19uVmpmCPHGuoNReZ">
            En grundläggande fortbildning på samma sätt som polis och rättsväsendet
            fått på senare år för att se och tolka tecken på misshandlade
            kvinnor, skulle avhjälpa situationen för åtskilliga flyktingar.
          </p>
          <p xml:id="i-QNfNqyS32PVhabpBhpyeUr">
            Om den sökande eller den som handlägger ärendet under asylprocessen
            påkallar det, finns ett åtagande att genomföra regelrätta toryrskadeutredningar,
            men tyvärr används inte det i den utsträckning det är motiverat.
          </p>
          <p xml:id="i-9FVBZh9Chm56MVVG41c45q">
            Miljöpartiet menar att det är angeläget både att använda mer
            av tortyrskadeutredningar och att ge fortbildning till flyktinghandläggare
            om tortyrskadornas komplexa symptombild och behandlingsbehov.
          </p>
        </div>
        <div xml:id="i-kWnCWkNK35ZY75aRZJrKS" type="signatureBlock">
          <list xml:id="i-Vqo4i52sV8bCUAEzqBnnWX">
            <item xml:id="i-JuLYkKVmLLGitKFmwRA33s" type="signature">
              Lotta Hedström (MP)
            </item>
            <item xml:id="i-ePWaVyfzQYGzGyLtbbbut" type="signature">
              Bodil Ceballos (MP)
            </item>
            <item xml:id="i-W6VhvjSE61Q6Yyq3Y65R5Z" type="signature">
              Maria Ferm (MP)
            </item>
            <item xml:id="i-C8xFGhU4ooxoM85XNLfSVW" type="signature">
              Mehmet Kaplan (MP)
            </item>
          </list>
        </div>
      </div>
    </body>
  </text>
</TEI>
