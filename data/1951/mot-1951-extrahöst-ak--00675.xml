<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951_extrahöst_ak__675/mot_1951_extrahöst_ak__675-001.pdf"/>
      <div type="motHeader" xml:id="i-4DRPxLUmfbN67Tg4ejjC4E">
        <div type="motTitle" xml:id="i-Bwizka37BoJxt3neJqpfwj"/>
        <div type="motSubmissionInfo" xml:id="i-RUx14FXvCDAG6i3mufGSvV"/>
      </div>
      <div type="motBody" xml:id="i-WzA7hiYc3yjC3sSBtgU6og">
        <div xml:id="i-5yhbRfTJh6nWZfWF4XmHEf">
          <p xml:id="i-Kthreg9HbXTKFBxD5TWurE">
            675—677. Motioner i Andra kammaren, nr 675. 1
          </p>
          <p xml:id="i-B5GvtPUJi2otwPvLfHQg2x">
            Nr 675.
          </p>
          <p xml:id="i-XA9QPoskgxNJiVrdqbr3Ey">
            Av herr Oblin m. fl., i anledning av Kungl. Maj:ts proposition,
            nr 225, med förslag till lag om investeringskonto för skog, m.
            m.
          </p>
          <p xml:id="i-FQbFtaViPkoPDp79t4MniL">
            Konjunkturläget i Sverige företer f. n. en mer än vanligt splittrad
            bild. Inom vissa näringsgrenar ha avsättningsmöjligheterna undergått
            en allvarlig försäm- ring och en ej ringa minskning av sysselsättningen
            ägt rum. På andra håll råder en utpräglad högkonjunktur med stark
            efterfrågan och priser, som ligga på en dubbelt eller flerdubbelt
            högre invå än för ett par år sedan. Även om det för allmänheten
            tillgängliga siffermaterialet är ofullständigt, råder det intet
            tvivel om att mycket stora konjunkturvinster förekomma inom skogsnäringen,
            skogs- industrierna samt framställningen av mineraliska råvaror
            och eventuellt på en del andra håll. Exportpriset för järnmalm
            har visserligen stigit mindre snabbt än åtskilliga andra råvarupriser
            men ligger dock för närvarande minst 50 9 högre än år 1949, i
            vissa fall långt högre. Exportpriset på zinkmalm har under- gått
            en stegring med omkring 150 960. Även en rad andra mineraler ha
            kraftigt fördyrats, och det råder intet tvivel om att trots produktionskostnadernas
            steg- ring väsentliga konjunkturvinster uppkommit inom berörda
            näringsgrenar. Den avgjort största vinsten på rustningskonjunkturen
            har emellertid i vårt land framträtt inom skogshanteringen och
            vissa av de virkesförädlande industrierna. Det förefaller sannolikt,
            att tillverkningsvärdet inom produktionen av trävaror inklusive
            wallboard tillsammans med tillverkningsvärdet för papper och papp
            samt exportvärdet av pappersmassa —-- med tillägg för förbrukningen
            av massa inom Sverige för andra ändamål än framställning av papper
            och papp — kommer att under 1951 närma sig 6 000 milj. kronor.
            Motsvarande siffra år 1949 uppgick till något under 2 200 milj.
            kronor. Sistnämnda siffra skulle emellertid, om pro- duktionskvantiteten
            detta år varit lika med innevarande års, ha legat omkring 2500
            milj. Tages vidare hänsyn till diverse kostnadsstegringar stiger
            siffran till över 3 000 milj. Det är likväl klart, att en mycket
            betydande konjunkturvinst, uppgående till minst ett par tusen
            miljoner kronor, uppkommit, vilken fördelas mellan skogshanteringen
            och de förädlande industrierna. Skulle nuvarande priser på produkterna
            äga bestånd, blir konjunkturvinsten under nästa år icke mindre
            utan snarare något större. Även om den utan tvivel dominerande
            delen av konjunkturvinsterna uppträder inom skogsnäringarna, böra
            naturligtvis motsvarande vinster i andra närings- grenar ej lämnas
            ur sikte. Dessutom är det uppenbart, att staten icke endast som
            skogsägare utan framför allt som skatteindrivare erhåller en mycket
            betydande del av konjunkturvinsterna, vilket också måste hållas
            i minnet. Vid sidan av dessa inkomsthöjningar har för stora folkgrupper
            en sänkning av 1 Bihang till riksdagens protokoll 1951. 4 saml.
            Nr 675—4677.
          </p>
          <pb facs="riksdagen-motions-pdf/data/1951/mot_1951_extrahöst_ak__675/mot_1951_extrahöst_ak__675-002.pdf"/>
          <p xml:id="i-LkHbKmQtKGNbba6Fw5T4Gi">
            2 Motioner i Andra kammaren, nr 675.
          </p>
          <p xml:id="i-RvGfDpxurDrCK5SETpfUq3">
            realinkomsten ägt rum, alldeles särskilt om man tar utvecklingen
            under det sista halvåret i sikte. Härvidlag ha icke endast konjunkturförsämringarna
            i vissa nä- ringsgrenar samt den delvis svaga skörden haft betydelse
            utan framför allt själva inflationen. Genom densamma ha levnadskostnaderna
            stegrats utan att en full- ständig kompensation — i några fall
            ingen alls — erhållits genom nominell in- komsthöjning. Det är
            väl bekant, att innehavare av sparkapital i form av bank- insättningar,
            obligationer, inteckningar och hyresfastigheter, vilkas avkastning
            i pengar räknat ej stigit genom inflationen, berövats icke endast
            ett kapitalbelopp på tusentals miljoner kronor utan sett den reala
            köpkraften hos avkastningen sjunka i jämförelse med fjolårets.
            Det rör sig här om belopp, som knappast un- derstiga ett par hundra
            miljoner kronor årligen. Stora grupper av pensionärer i enskild
            och allmän tjänst ha också sett sin standard sjunka. För vissa
            lön- tagargrupper är inkomsthöjningen under andra halvåret 1951
            jämfört med före- gående år avsevärt mindre än levnadskostnadsfördyringen.
          </p>
          <p xml:id="i-9gCyEBCxJyoTifpfuR4tiL">
            Det är i ett läge av denna art, som samhället och organisationerna
            och i sista hand alla medborgare i vårt land ha att ta ställning
            till frågan om vilken eko- nomisk politik från det allmännas och
            det enskildas sida som å ena sidan kan bidraga till att inflationen
            hejdas och å andra sidan utmärkas av rättvisa och billighet. Ingen
            har något intresse av våldsamma inkomst- och prishöjningar. Därom
            råder enighet. Men envar av folkgrupperna är berättigad tillse
            att ej just denna grupp blir ogynnsamt ställd. När man t. ex.
            av löntagare och före- tagare begär återhållsamhet och solidaritet
            vid utformandet av inkomstkraven, är det helt naturligt, att dessa
            grupper fästa uppmärksamhet på de betydande konjunkturvinsterna.
            Man har inom dessa kretsar inte lätt att förstå, varför en standardsänkning
            skall behöva inträffa för breda folklager under en period då en
            höjning av den svenska nationalinkomsten uttryckt i oförändrat
            penning- värde med mer än 2 000 milj. kronor inträffat. Innan
            de taga ställning till den kommande vinterns uppgörelser begära
            de upplysning om vad som skett i fråga om inkomstutvecklingen
            för olika grupper och vilka möjligheter samhället har att åstadkomma
            rättvis och skälig hänsyn till de mindre väl lottade grupperna.
          </p>
          <p xml:id="i-C5QXHGJ4KnvTWeabeXsct3">
            Vid sidan om den mera allmänna frågeställningen måste ett mera
            speciellt men mycket viktigt spörsmål, som griper in däri, upptagas
            till prövning. Till följd av pris- och lönestegringar samt en
            delvis svag skörd väntas den s. k. jord- brukskalkylen för året
            1951/52 förete ett underskott på flera hundra miljoner kronor.
            Frågan om en höjning av livsmedelspriserna för att täcka detta
            under- skott skulle även under vanliga förhållanden helt naturligt
            tilldraga sig stor upp- märksamhet. Detta alldeles oavsett att
            de svenska priserna i en del fall ligga lägre, i andra fall högre,
            än världsmarknadspriserna och att man därför inga- lunda generellt
            kan säga att de svenska konsumenterna subventionera jordbruket.
            Under rätt långa perioder och måhända även innevarande år har
            snarare mot- satsen varit förhållandet, i det att de genomsnittliga
            svenska priserna understigit världsmarknadspriserna. Hur läget
            härvidlag blir under nästkommande år, låter sig icke överblickas.
            Frågan om en prishöjning på livsmedlen är emellertid med
          </p>
          <pb facs="riksdagen-motions-pdf/data/1951/mot_1951_extrahöst_ak__675/mot_1951_extrahöst_ak__675-003.pdf"/>
          <p xml:id="i-SWnuZcQpT8u5pHZY1cKDVq">
            Motioner i Andra kammaren, nr 675. 3
          </p>
          <p xml:id="i-AVyyFrW5MdRLPsxg8gEN8E">
            hänsyn till de förestående uppgörelserna bl. a. på lönefronten
            utomordentligt betydelsefull. Den kompliceras därav, att en viss
            del av de jordbrukare, som skulle erhålla högre produktpriser
            som kompensation t. ex. för en svag skörd, i själva verket erhållit
            en konjunkturvinst på skogen, som mångdubbelt överstiger den tillfälliga
            inkomstminskningen. Från andra folkgruppers sida ter det sig under
            dessa omständigheter ingalunda självklart, att samhället skall
            utgå från en full- ständig ekonomisk personlighetsklyvning mellan
            jordbrukaren-skogsägaren i hans egenskap av jordbrukare med relativt
            ogynnsamma driftresultat och hans egen- skap av skogsägare med
            det exceptionellt gynnsamma ekonomiska resultatet. Frågan om skogsinkomsterna
            för sådana jordbrukare, gom erhållit betydande vinster, kommer
            därför in i bilden vid en diskussion av jordbrukspolitiken. Å
            andra sidan är det uppenbart, att en avsevärd del av jordbrukarna
            ha liten eller ingen skog, vilket för jordbrukspolitiken i detta
            sammanhang blir av största betydelse. Efter denna redogörelse
            för den mera allmänna och den mera speciella fråga, som utvecklingen
            rest, övergå vi till spörsmålet om vilka åtgärder som från sam-
            hällets sida kunna vara motiverade för att undvika en pris- och
            inkomstutveck- ling, som i alltför hög grad gynnar vissa grupper
            och ställer andra grupper i ett sämre läge än tidigare. Endast
            i den mån detta sker torde det vara möjligt att vinna förståelse
            för en sådan inställning i fråga om inkomstbildningen att allmänna
            inkomst- och prisstegringar av mycket betydande storlek och därmed
            ökad kraft hos inflationen undvikas. Samhällsingripanden av denna
            art ha i vårt land sedan länge tillgripits under tider med häftiga
            pris- och inkomstförskjut- ningar. Bland åtgärder, som i lägen
            av detta slag allmänt ansetts icke kunna helt undgås, kan man
            nämna att priskontrollen — hur skeptisk man än ställer sig till
            en permanent priskontroll under lugnare konjunkturer — ingalunda
            f. n. tillåter t. ex. de svenska producenterna av järn och stål
            att här i landet uttaga de fulla världsmarknadspriserna. En eljest
            uppträdande mycket betydande kon- junkturvinst förhindras alltså
            till fördel för de stora medborgargrupper, vilkas läge influeras
            av kostnaderna för bostäder, lantbruksmaskiner m. m. Vi finna
            mycket beklagligt, att regeringen vid uppläggningen av förslagen
            till höstriksdagen inte tagit upp här berörda utomordentligt viktiga
            problem- komplex till allsidig belysning och därefter satt in
            de olika åtgärderna i deras inbördes sammanhang. I stället har
            regeringen utan någon sådan belysning ryckt loss vissa åtgärder
            och behandlat dem isolerade från varandra. Den tid, som på detta
            sätt gått förlorad, kommer att ogynnsamt påverka möjligheterna
            till en rationell och för alla parter acceptabel politik. När
            vi i det följande finna oss böra närmare diskutera frågan om vissa
            åt- gärder, trots att regeringen inte åstadkommit den belysning
            av frågan, som endast den kan åstadkomma, så sker det alltså med
            de reservationer, som ligga i det förut sagda. Vi vilja då till
            en början slå fast, att vissa av de inkomststegringar, som ägt
            rum under innevarande år, endast kunna väcka tillfredsställelse
            och inga-
          </p>
          <pb facs="riksdagen-motions-pdf/data/1951/mot_1951_extrahöst_ak__675/mot_1951_extrahöst_ak__675-004.pdf"/>
          <p xml:id="i-4VW3vA7wseYom4MGNzrT4N">
            4 Motioner i Andra kammaren, nr 673.
          </p>
          <p xml:id="i-NS21Zm1BoHbaeigZ83roXK">
            lunda från andra folkgrupper kunna ses med oblida ögon. Att skogsarbetare
            och småbrukare för sitt arbete i skogen erhålla en god, i vissa
            fall mycket god, er- sättning måste väcka tillfredsställelse,
            därför att dessa grupper under många och långa perioder utfört
            sitt ansträngande arbete för en mycket blygsam er- sättning. En
            bättre betalning därför är för övrigt ett samhällsintresse även
            av det skälet, att det eljest knappast torde bli möjligt att behålla
            arbetskraft i skogen i sådan utsträckning att erforderlig avverkning
            kan tryggas. Även för det stora flertalet jordbrukare, som genom
            sina skogsförsäljningar erhålla något högre inkomster än vanligt
            — det är i många fall inte fråga om ett års återväxt utan om flera
            års återväxt och alltså i viss mån ett kapitaluttag — kan det
            sägas, att konjunkturernas skiftningar för andra folkgrupper ibland
            leda till inkomst- stegringar av denna art utan att övriga folkgrupper
            därför rätteligen kunna resa frågan om särskilda åtgärder. Kvar
            står emellertid frågan om de fall, där mera betydande konjunkturvinster
            uppkommit och där man kan säga, att den inställning från samhällets
            sida, varom alla demokratiska partier hittills i stort sett varit
            ense, i analoga fall lett till åtgärder för att i det helas intresse
            hegränsa dessa vinster. Vi erinra om att enligt vår mening regeringen
            utan dröjsmål bör under- söka i vad mån sådana konjunkturvinster
            av betydande storlek förekommit icke endast inom skogsnäringarna
            och produktionen av mineraliska råvaror utan även på andra håll.
            För det stora flertalet näringsgrenar torde en inkomsthöj- ning
            med mer än 25 å 30 Jo, motsvarande penningvärdets fall från åren
            1948 och 1949, knappast ha ägt rum och sålunda ingen konjunkturvinst
            förekomma. Regeringen har i sina förslag till riksdagen och enligt
            finansministerns i sam- band därmed lämnade redogörelser för den
            ekonomiska politiken endast angripit den här resta frågan till
            en del och i huvudsak blott ur en speciell synvinkel. Man har
            närmast haft steriliseringen av en del av de konjunkturbetonade
            in- komsthöjningarna i sikte. Men man har givit steriliseringsåtgärderna
            en sådan form, att de särskilt för tillverkarna av skogsprodukter
            innebära en viss pålaga genom ränteförlusten under en ca tioårig
            tvångsinsättning av betydande belopp, samt måhända också genom
            avsättningen till vissa fonder, av vilkas avkastning såväl tillverkarna
            som skogsägarna och deras anställda på lång sikt torde erhålla
            betydande nytta. Vi skola inte här göra något försök att uppskatta
            hur stor den extra uppoffringen kan vara, som genom den träffade
            överenskommelsen rörande massaexporten under 1952 och massaförsäljningarna
            på hemmamarknaden samma år ålagts vederbörande inom ifrågavarande
            näringsgren. Det är uppenbart, att den vid ett bevarat prisläge
            förutsedda exportavgiften för första kvartalet 1952 på omkring
            540 kronor per ton massa ur steriliseringssynpunkt innebär, att
            minst 2/3 av skillnaden mellan produktionskostnader och priser
            — de förra be- räknade med utgångspunkt från rådande råvarupriser
            — bli bundna. Å andra sidan få ju företag, som producera massa
            för export eller hemmamarknad, om ett tiotal år tillbaka ungefär
            14 av exportavgiften, och nuvärdet härav kan väl med hänsyn till
            ränteförlusten och allteftersom man bedömer inflationsrisken
          </p>
          <pb facs="riksdagen-motions-pdf/data/1951/mot_1951_extrahöst_ak__675/mot_1951_extrahöst_ak__675-005.pdf"/>
          <p xml:id="i-76pqFjc9teoeVEoJ5QCcB3">
            Motioner i Andra kammaren, nr 673. 5
          </p>
          <p xml:id="i-tpqdD1rXLSYPdWwmzppL3">
            mer eller mindre pessimistiskt uppskattas till något mindre eller
            något mer än 1/5 av exportavgiftens storlek. Hade inga steriliseringsåtgärder
            av detta slag vidtagits, skulle företagen erhållit ca hälften
            av exportavgifterna, men det är å andra sidan möjligt, att råvarupriserna
            i så fall skulle varit högre. Det är att märka, att dessa avgifter
            belasta tillverkarna oberoende av om de ha egen skog eller inte
            och alltså ej träffa dem i deras egenskap av skogsägare. Frågan
            blir därför i vad mån regeringens förslag innebär motsvarande
            sterilise- ring och uppoffring för skogsägarnas vidkommande, vare
            sig de utgöras av enskilda personer eller bolag. Kungl. Maj:ts
            proposition nr 225 nöjer sig här med en sterilisering av 25 Jo
            vid försäljning av virke å rot och 12 IF för leverans- virke.
            Räntelösa skola de steriliserade medlen vara endast i två år.
            Om denna in- dragning av ränteavkastningen uppskattas till 7 Jo
            av de 25 procenten blir följden en indirekt pålaga på 1 34 Jo
            av värdet av försäljningar av virke på rot. Det så indragna beloppet
            blir naturligtvis inte beskattat, och den totala netto- belastningen
            för enskilda skogsägare kan därför uppskattas till omkring 1 I,
            möjligen något mera, av avverkningsvärdet. För bolagens del blir
            nettobelast- ningen snarast något under 1 Jo. Skulle denna pålaga
            uträknas i procent på kon- junkturvinsten och antager man, att
            denna uppgår till ungefärligen hälften av avverkningsvärdet, så
            skulle alltså pålagan, d. v. s. ”uppoffringen”, netto bli omkring
            2 Jo av konjunkturvinsten. Tidigare under hösten diskuterades
            ett inom Kungl. Maj:ts kansli utarbetat och till remissmyndigheterna
            utsänt förslag om en mera omfattande sterilisering och innebärande
            fem års ränteförlust, vilket skulle inneburit en avsevärt större
            pålaga. Vid den tidpunkten voro priserna på rotvirke väsentligt
            lägre. Enligt detta förslag skulle alltså pålagan i procent av
            konjunkturvinsten ha blivit 3 å 4 gånger större än enligt det
            nu framlagda förslaget. Vi finna det 1 viss mån överraskande,
            att man trots den inte förutsedda stegringen av konjunkturvinster-
            na på skogen funnit sig böra göra en så drastisk beskärning av
            de föreslagna åtgärderna. Man bör i detta sammanhang också observera,
            att det i och för sig mycket välmotiverade förslaget om rätt till
            viss skatteutjämning genom tillfällig skattefri avsättning av
            vissa belopp av skogsinkomster i och för sig betyder en fördel
            för skogsägare med betydande konjunkturvinster. Det har ett visst
            intresse att resa frågan huruvida staten i sin egenskap av skatteindrivare
            omedelbart erhåller större inkomster genom av regeringen före-
            slagna samlade åtgärder än om inga sådana genomförts. Man kan
            då konstatera, att vad 1951 års rörelse beträffar, staten tvärtom
            genom inbetalningar detta år eller i början av nästa år får väsentligt
            mindre slutbelopp än den skulle erhållit, om inga särskilda överenskommelser
            hade träffats. För 1952 kan inget bestämt omdöme fällas redan
            av den anledningen, att för trävarornas och papperets del ingen
            överenskommelse träffats. Det förefaller emellertid osannolikt,
            att staten enligt av regeringen hittills framlagda förslag skulle
            erhålla större inkomster än om regeringen iakttagit fullständig
            passivitet och vinsterna beskattats på vanligt sätt. Den väsentliga
            extra pålagan på tillverkarna och den mindre på-
          </p>
          <pb facs="riksdagen-motions-pdf/data/1951/mot_1951_extrahöst_ak__675/mot_1951_extrahöst_ak__675-006.pdf"/>
          <p xml:id="i-3SdP5uM4XBZFy8fwe6G78A">
            6 Motioner i Andra kammaren, nr 675.
          </p>
          <p xml:id="i-NMpWyXK1x2Fw6RXhck2BNT">
            lagan på bolag och enskilda i deras egenskap av skogsägare uppvägas
            nämligen därav, att väldiga skattefria avsättningar till vissa
            fonder genomföras. Som vi redan påpekat, borde hela frågan om
            inkomstfördelningens förändring genom inflationen och konjunkturvinsterna
            ha upptagits till ingående belysning. Man skulle då bl. a. ha
            ställt följande frågor. Vilka folkgrupper ha under andra halvåret
            1951 en lägre standard än under fjolåret? Vilka sociala förmåner
            ha under denna tid undergått en reell reduktion? Var ha vinsterna
            på konjunkturen och på inflationen hamnat? På vilka ställen rör
            det sig om betydande belopp, som väsentligt överstiga den ökning
            av de nominella belopp, som motsvara pen- ningvärdets fall? Vilka
            möjligheter har samhället att vidtaga åtgärder, som tillgodose
            rättvisa och rimlighet och underlätta en allmän uppgörelse rörande
            inkomstbildningen och som begränsa inflationsriskerna för nästkommande
            år? Bland de åtgärder, som härvidlag i främsta rummet ifrågakomma,
            vilja vi nämna dem som rikta sig mot de betydande konjunkturvinsterna
            inom vilken näringsgren de än uppträda. Vore dessa konjunkturvinsters
            storlek och struktur mera klarlagda, skulle mera kvantitativt
            preciserade omdömen vara möjliga. Att konjunkturvinster av mycket
            betydande storlek förekomma är emellertid ställt utom allt tvivel.
            Vi anse därför någon form av konjunkturvinstbeskattning motiverad
            och föreslå att förslag därom skyndsamt utarbetas. Den behöver
            dock icke nödvändigtvis konstrueras som den under sista världskriget
            gällande krigs- konjunkturskatten, vilken var utomordentligt invecklad.
            Ett upprepande av den- samma oförändrad är ej tillrådligt. Inom
            flertalet näringsgrenar synas inga kon- junkturvinster av betydande
            storlek förekomma, och det vore därför icke moti- verat att pålägga
            hundratusentals näringsdrivande konjunkturvinstdeklarationer och
            ordna en tidskrävande och kostsam kontroll därav endast för att
            konstatera, att inga betydande vinster av denna art förekommit
            inom dessa näringsgrenar. Det bör vara möjligt att finna enklare
            former för att till det allmänna indraga en viss del av konjunkturvinsterna,
            när de nått en betydande storleksordning. Vi beklaga, att regeringen
            inte tidigare ägnat detta problem uppmärksamhet, och förorda,
            att riksdagen i skrivelse till Kungl. Maj:t begär en skyndsam
            ut- redning av detta spörsmål i syfte att snarast möjligt ett
            förslag i ämnet må kunna framläggas. I den mån regeringen fört
            förhandlingar med näringsorga- nisationerna under en tyst eller
            uttalad förutsättning, att åtgärder av denna art inte skulle förekomma,
            får regeringen naturligtvis erbjuda vederbörande förhandlingar
            om ändring i överenskommelsen. Skulle en konjunkturvinstbeskattning
            av denna art kunna genomföras i år eller tidigt nästa år, behövas
            enligt vår mening inga föreskrifter om tvångssteri- lisering av
            skogsägarnas inkomster av den art, som har föreslagits i proposition
            nr 225. Däremot bör rätten till viss skattefri avsättning för
            skattemässig utjäm- ning genomföras, då detta är en i och för
            sig berättigad reform, varigenom en orättvis progressivitet undvikes,
            när flera års avkastning uttages på en gång. Vi föreslå att rätt
            till sådan frivillig avsättning skall gälla för 40 90 av rotvär-
            det och 20 920 av värdet av leveransvirke.
          </p>
          <pb facs="riksdagen-motions-pdf/data/1951/mot_1951_extrahöst_ak__675/mot_1951_extrahöst_ak__675-007.pdf"/>
          <p xml:id="i-2CAzXjwCtAsu9kejtsMgNk">
            Motioner i Andra kammaren, nr 6753. 7
          </p>
          <p xml:id="i-X7jAzdQW3XyUU9J9HEzhfh">
            Med en politik av denna art, som indrager en del av konjunkturvinsterna
            till det allmänna, kommer också frågan om den särskilda investeringsskatten
            i ett nytt läge. Behovet därav minskas uppenbarligen. Dessa olika
            skatte- och sterili- seringsförslag äga ett samband med varandra,
            och det synes oss vara ett svårt misstag, att regeringen icke
            åstadkommit ett samlat grepp. Vad investerings- skatten beträffar
            synes det oss naturligt, att den i varje fall inte användes mer
            än ett år, nämligen under 1952.
          </p>
          <p xml:id="i-9LsMquxWv8WUjUS9u8s1PF">
            Vi komma nu till frågan om dispositionen av en större eller mindre
            del av de extraordinära inkomster, som statskassan skulle erhålla
            genom den ifrågasatta beskattningen av konjunkturvinsterna. Man
            bör då främst observera, att samma internationella konjunktur,
            som lett till de höga priserna på t. ex. mineraliska råämnen och
            skogsprodukter, också åstadkommit en stark fördyring av ull, bom-
            ull, hudar, kol och andra viktiga råvaror. Detta är en av orsakerna
            till att lev- nadskostnaderna i Sverige bringats i höjden. Konsumenterna
            få härigenom bära en börda av betydande storlek. Å andra sidan
            uppträder den exceptionella pris- stegringen på exportvaror, som
            dels motsvarar fördyringen av importvarorna och dels därutöver
            lämnar ett överskott på minst ett tusental miljoner kronor innevarande
            år. Om man i detta sammanhang lämnar sistnämnda överskjutande
            prisstegring å sido, kan man säga, att den återstående delen av
            exportvarornas prisstegring uppväges av importfördyringen och
            icke utgör någon fördel för det svenska folkhushållet. I den meningen
            kan det också sägas, att det svenska folket som konsument betalar
            den prisstegring, som på andra sidan framträder som en väsentlig
            del av konjunkturvinsten på mineraliska råvaror och skogsprodukter.
            Det förefaller under sådana omständigheter ganska naturligt, att
            det allmänna i viss mån disponerar de medel, som skola erhållas
            genom en beskattning av kon- junkturvinsterna, för att lätta den
            extra börda, som den internationella rust- ningskonjunkturen lägger
            på konsumenterna. Det kan inte häremot med fog göras gällande,
            att sådana åtgärder skulle vara olämpliga, därför att det i fram-
            tiden kan tänkas, att exportpriserna gå ner och komma i ogynnsam
            relation till importpriserna, varvid konjunkturvinsterna och de
            extra inkomsterna för stats- kassan försvinna. Skulle detta inträffa
            har den svenska nationalinkomsten vä- sentligt reducerats genom
            en sådan ogynnsam utveckling av bytesförhållandet med utlandet.
            Det är klart att frågan om inkomstbildningen och den reala stan-
            darden i så fall får tagas upp till beaktande från då rådande
            förutsättningar. Men så länge läget tvärtom är det, att en extraordinär
            stegring av national- inkomsten förekommer och konjunkturvinsterna
            äro mycket betydande, kan det inte framstå som omotiverat, att
            åtgärder till de eljest tungt belastade konsu- menternas förmån
            vidtagas. En sådan politik kan alls inte jämställas med en politik,
            som av normala skatteinkomster år efter år tillgriper betydande
            summor för att hålla nere konsumtion och varupriser. I senare
            fallet får ju allmänheten som skattebetalare bära kostnaden i
            stället för som konsument. Vad saken nu skulle gälla är att i
            viss mån modifiera en av extraordinära konjunkturer be- tingad
            våldsam förskjutning av inkomstfördelningen. Motivet skulle vara
            dels
          </p>
          <pb facs="riksdagen-motions-pdf/data/1951/mot_1951_extrahöst_ak__675/mot_1951_extrahöst_ak__675-008.pdf"/>
          <p xml:id="i-3oVJ9UcFEt1fXsRftAVfQF">
            8 Motioner i Andra kammaren, nr 675.
          </p>
          <p xml:id="i-R5XjCKgJMrZ9S4hj5qbZqR">
            rättvisa och skälighet och dels behovet att få till stånd en
            allmän samling kring en återhållsam politik, som motverkar inflationen.
            Det torde kunna förutsättas, att de stora löntagargrupperna, om
            inga åtgärder av detta slag vidtagas, komma att ställa krav på
            så betydande lönehöjningar, att prisnivån får en ny stark tendens
            uppåt. I den mån åtgärder av föreslagna natur genomföras kan detta
            lättare undgås. Det blir också lättare att klara de problem, som
            sammanhänga med jordbrukskalkylens underskott och prissättningen
            på livsmedel.
          </p>
          <p xml:id="i-T6w3q9ubQXAWyLiU4AwUwZ">
            Det är beklagligt, att regeringen inte har utarbetat förslag
            om en praktisk me- tod att indraga en viss del av de extraordinära
            konjunkturvinsterna till det all- männa. Vi anse oss därför inte
            kunna räkna med såsom säkert, att sådana åt- gärder komma till
            stånd i år eller i början av nästa år. Dessutom möter det viss
            betänklighet att uppskjuta alla ingripanden på detta område till
            nästa år. Vi vilja därför kort beröra frågan om vilka speciella
            åtgärder, t. ex. av inkomst- steriliserande natur inom ovan berörda
            näringsgrenar, som kunna befinnas natur- liga, för den händelse
            mot vår önskan ingen allmän konjunkturvinstbeskattning kommer
            till stånd. Vi understryka emellertid bestämt att dessa åtgärder
            kunna och böra göras överflödiga genom konjunkturvinstbeskattningen
            och att formellt beslut om desamma ingalunda innebär att de behöva
            tillämpas år 1952. I samband med beslut om konjunkturbeskattningen
            bör beslut fattas om deras upphävande och om restitution av eventuellt
            i början av år 1952 inbetalade belopp. Av den föregående redogörelsen
            framgår också, att den pålaga, som exportavgiftens kon- struktion
            innebär, lägges på enskilda och bolag i deras egenskap av tillverkare,
            är mångdubbelt större än den som lägges på enskilda och bolag
            i deras egenskap av skogsägare. För skogsägarna, vare sig enskilda
            eller bolag, innebär enligt vår mening den förändring, som steriliseringsförslaget
            undergick före dess framläg- gande, ett alltför starkt försvagande
            av dess effekt, men vi vilja erinra om att enligt vår mening hela
            tvångssteriliseringen blir överflödig, om en mera allmän konjunkturvinstbeskattning
            — riktad mot alla näringsgrenar, där konjunktur- vinster av betydande
            storlek uppträda — kommer till stånd. Skulle detta inte inträffa,
            bör man emellertid ha vidtagit åtgärder för en längre gående sterili-
            sering av själva skogsvinsterna än propositionen föreslår. Detta
            framstår så mycket mera motiverat som vinsterna på 1951 års skogsförsäljningar
            icke drab- bas av steriliseringen. Vi vilja därför föreslå, att
            för skogsägarnas vidkommande en femårig sterilisering äger rum
            och att inbetalning sker av 40 9 vid rotvärde- försäljning och
            20 Jo vid försäljning av leveransvirke i huvudsaklig överensstäm-
            melse med de i den officiella promemorian i höstas föreslagna
            procenttalen. Vi anse emellertid att gränsen för inbetalningen
            bör höjas och alltså sterilisering förekomma endast för den som
            under 1952 försålt för minst 4000 kronor av virke på rot eller
            minst 8 000 kronor av leveransvirke. Rätt till frivillig avsätt-
            ning av ytterligare 20 Z resp. 10 Zo av försäljningsvärdet bör
            stadgas. Insättare bör äga rätt att tidigast efter två år lyfta
            inbetalat belopp mot erläggande av ränta för återstående del av
            femårsperioden. Vi förorda också, att regeringen efter undersökning
            förhandlar med andra näringsgrenar, där likartade förhål-
          </p>
          <pb facs="riksdagen-motions-pdf/data/1951/mot_1951_extrahöst_ak__675/mot_1951_extrahöst_ak__675-009.pdf"/>
          <p xml:id="i-QzBteLXHrkkuFN5FdSVu15">
            Motioner i Andra kammaren, nr 675. 9
          </p>
          <p xml:id="i-KpKtFJ7oAn5aWjCEZtLZD2">
            landen förekomma, om åtgärder av motsvarande slag. Det torde
            där bli fråga om ett långt mindre antal företag.
          </p>
          <p xml:id="i-8Lvuo62gWpYhNu1va16WTE">
            I samband med förslaget om att undandraga en del av de ökade
            skogsvinsterna från omedelbar disposition uppkommer frågan om
            hur det skall förfaras med skogsallmänningarna, vilka förekomma
            särskilt i landets nordligaste delar. Re- dan nu äro dessa skogsallmänningar
            undantagna från progressiv beskattning. Av den totala försäljningssumma
            från allmänningsskogen för ett år avdragas reglementsenligt kostnader
            dels för skogens vård och förvaltning, dels för skogs- vårdsåtgärder
            av annat slag och slutligen på allmänningen belöpande fastställda
            skatter och mera. Av återstoden skola enligt reglementet 25 procent
            avsättas till en fond, som förvaltas av respektive länsstyrelse.
            Vad som sedan blir kvar utdelas till allmänningsdelägarna. Om
            en allmänning alltså under 1951 har en summa av — för att ta ett
            konkret fall — 568 000 kronor att utdela och antalet delägare
            är 654, så blir inkomsten av allmänningen i medeltal 868:50 kronor.
            Även om alltså en allmänning rör sig med stora totalbelopp i fråga
            om försälj- ning, blir resultatet för varje delägare inte så stort.
            Om man därtill lägger den omständigheten, att delägarna i de norra
            socialallmänningarna i regel utgöras av småbrukare inom övre skogs-
            och fjällområdet, som inte i övrigt komma upp till annat än blygsamma
            inkomstbelopp, vore det orättvist att beröva dem det tillskott
            som socialallmänningen ger. Sterilisering bör endast ske, då den
            en- skilde delägaren erhåller ett belopp, som motsvarar steriliseringsgränsen
            vid enskilda personers rotförsäljningar. Vi yrka, att en sådan
            bestämmelse införes i lagen. Hela anordningen med sterilisering
            av skogsinkomsterna kan inhiberas, ifall ett förslag om konjunkturvinstbeskattning
            genomföres i år eller början av nästa år. I så fall bör, som redan
            påpekats, enligt vår mening investeringsskatten till- lämpas endast
            för 1952. Utsikterna till dess upphävande vid årets slut böra
            öka dess återhållande effekt på investeringarna under nästkommande
            år. Om rege- ringen begagnar detta år för en sådan mot inflation
            inriktad allmän ekono- misk politik, som sakkunskapen anser motiverad,
            bör det finnas goda utsikter att under detta år lägga en fast
            grund för ett någorlunda stabilt penningvärde. De åtgärder, som
            vi i denna motion berört, kunna ingalunda ersätta kreditpoli-
            tiska och andra åtgärder syftande till att åstadkomma en dämpning
            av kon- junkturläget, vilket skulle skapa gynnsammare förutsättningar
            för en lösning av de många ekonomiska problem, som äga samband
            med inflationens hejdande och bevarande av sunda ekonomiska förhållanden
            i vårt land. Med stöd av vad ovan anförts hemställa vi, 1. a)
            att riksdagen måtte begära att Kungl. Maj:t ville sna- rast, dock
            senast i januari 1952, framlägga förslag till beskatt- ning på
            av konjunkturerna framkallad vinst, som uppstått utöver den nominella
            stegring, som motsvaras av penningvär- dets fall,
          </p>
          <pb facs="riksdagen-motions-pdf/data/1951/mot_1951_extrahöst_ak__675/mot_1951_extrahöst_ak__675-010.pdf"/>
          <p xml:id="i-VqyFjtwuVdZGcQELjTTUwR">
            10
          </p>
          <p xml:id="i-UFnpd4gAjdET15wkCfPqnx">
            Motioner i Andra kammaren, nr 675.
          </p>
          <p xml:id="i-V51YwcuLi18FaG5gpGNHDY">
            b) avslå proposition nr 225 med förslag till lag om investe-
            ringskonto för skog m. m., samt ce) stadga att frivillig insättning
            på investeringskonto skall få verkställas med högst 40 Jo av den
            å beskattningsåret belö- pande köpeskillingen för skog, som avyttrats
            genom upplåtelse av avverkningsrätt, högst 20 90 för avyttrade
            skogsprodukter samt högst 20 96 av saluvärdet av skogsprodukter,
            som under beskattningsåret uttagits för förädling i egen rörelse,
            samt att utskottet måtte utarbeta härför erforderlig lagtext,
            2. att om riksdagen inte förelägges förslag till konjunktur- beskattning
            i sådan tid, att beslut härom kan fattas före det för lagförslaget
            enligt proposition nr 225 avsedda ikraftträdan- det, 1 januari
            1952, riksdagen måtte antaga proposition nr 225 med följande ändringar:
            a) insättning skall göras med 40 I av köpeskillingen för rot-
            såld skog, 20 96 av köpeskillingen för avyttrade skogsproduk-
            ter med undantag av brännved, kolved och träkol samt 20 9 av saluvärdet
            av skogsprodukter, som uttagits för förädling i egen rörelse med
            undantag av kolved, b) idkare av skogsbruk, som så önska, skola
            äga rätt göra frivillig insättning med ytterligare 20 respektive
            10 Jo för ovan berörda ändamål, c) ränta skall ej utgå under de
            fem år medlen spärrats, d) insättare äger dock rätt att efter
            två år lyfta deponerat belopp mot erläggande av ränta för den
            tid, som återstår intill femårsperiodens slut, enligt av Kungl.
            Maj:t utfärdade när- mare bestämmelser, e) de i $$ 2 och 4 angivna
            gränsbeloppen 3 000, 3 900 samt 6 000 kronor fastställas till
            respektive 4 000, 4900 samt 8 000 kronor, f) att riksdagen uttalar
            att bestämmelserna om tvångssterili- sering av skogsinkomster
            skola upphävas så snart beslut om konjunkturskatt fattats och
            att eventuellt inbetalda belopp skola restitueras samt att vederbörande
            uskott i övrigt beaktar vad i motionen anförts, g) att vederbörande
            utskott måtte utarbeta de för genom- förande av våra förslag nödvändiga
            ändringarna i lagtexten.
          </p>
          <p xml:id="i-HeZgMmmK4Eyy8b2YX3rp98">
            Stockholm den 13 november 1951.
          </p>
          <p xml:id="i-E7hb9vbjiaWWeKaWEhQQX8">
            Bertil Ohlin.
          </p>
          <p xml:id="i-BZru83ZuHKdpAaxpoKMjib">
            Wald. Svensson. Bertil v. Friesen. Ragnhild Sandström.
          </p>
          <p xml:id="i-k7o7S7UWLygo4zHBqmd15">
            Per A. Johnsson Sven Wedén. 0. E. Sandberg. i Kastanjegården.
          </p>
        </div>
      </div>
    </body>
  </text>
</TEI>
