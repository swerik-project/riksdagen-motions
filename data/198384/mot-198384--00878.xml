<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00878">
  <teiHeader>
    <fileDesc>
      <titleStmt>
        <title>Åtgärder för att underlätta enskilda organisationers rekrytering av  biståndsarbetare</title>
        <author>Ingrid Sundberg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för att underlätta enskilda organisationers rekrytering av  biståndsarbetare</title>
          <idno type="rdwebb">G702878</idno>
          <rs type="number">878</rs>
          <ref type="dokument_url_text">http://data.riksdagen.se/dokument/G702878/text</ref>
          <ref type="dokument_url_html">http://data.riksdagen.se/dokument/G702878</ref>
          <ref type="dokumentstatus_url_xml">http://data.riksdagen.se/dokumentstatus/G702878</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-N7WL5aLLwEPfYa71gsUxQx</idno>
            <name>INGRID SUNDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VUEJbK6yH3SAEzDogcMo6z" type="signed"/>
        <correspContext corresp="i-VUEJbK6yH3SAEzDogcMo6z">
          <note type="signatory" corresp="i-N7WL5aLLwEPfYa71gsUxQx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__878/mot_198384__878-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:878
          </p>
          <p>
            Ingrid Sundberg Åtgärder för att underlätta enskilda organisationers
            rekrytering av biståndsarbetare
          </p>
          <p>
            Utrikesministern redovisar i årets budgetproposition en positiv
            inställning till enskilda organisationers biståndsverksamhet och
            föreslår en höjning av anslagsposten Enskilda organisationer.
            I propositionen påpekas också värdet av att ett större antal svenskar
            får erfarenhet av praktiskt arbete i u-land genom att organisationerna
            sänder ut egen personal. Under senare år har emellertid svårigheter
            uppstått för enskilda organisationer att rekrytera personal i
            tillräcklig mängd. Svårigheten har inte sitt ursprung i någon
            ovilja att tjänstgöra i u-länder utan måste ses mot bakgrund av
            en hårdnande arbetsmarknad i vårt eget land. Det finns dock klara
            direktiv för statsmakterna att aktivt medverka till att biståndsverksam-
            heten tillförs kvalificerad personal och därför bevilja statligt
            anställda tjänstemän tjänstledighet för anställning inom denna
            verksamhet. Förordningen avser endast biståndsverksamhet som sker
            genom eller med bidrag av staten. En stor del av enskilda organisationers
            biståndsverksamhet sker med användning av statliga bidrag, och
            förordningen torde därför vara tillämpbar på tjänstgöring vid
            sådana projekt. I vissa fall drivs emellertid en värdefull biståndsverksamhet
            helt vid sidan av statliga bidrag. Det kan gälla katastrofhjälp
            från en enskild organisation eller tjänstgöring vid ett mer långvarigt
            projekt som helt finansieras genom medel som den enskilda organisationen
            samlat in. I sådana fall gäller inte ovannämnda förordning och
            tjänstledighet beviljas inte. Svårigheterna att i sådana fall
            rekrytera personal har ökat markant, och vissa projekt har stoppats
            upp just därför att svensk personal inte kunnat rekryteras. En
            stor del av efterfrågad biståndspersonal har landstingen som huvudman.
            För dem är situationen än mer pressad. Kommuner och landsting
            beviljar i princip sina anställda tjänstledighet för uppdrag inom
            bilateral, nordisk eller multilateral biståndsverksamhet som Sverige
            medverkar i. Några motsvarande bestämmelser för ledighet för anställning
            inom enskilda organisationers utlandsverksamhet för tjänstemän
            som avlönas enligt allmänt avlöningsavtal för statliga och vissa
            andra tjänstemän (AST), t. ex. läkare, sjuksköterskor och lärare,
            finns ej. I Kungl. cirkulär finns en bestämmelse om tjänstledighet
            för att inneha enskild eller kommunal anställning. Enligt denna
            bestämmelse bör tjänstledighet inte medges för längre tid än sammanlagt
            högst 180 dagar under loppet av fem på
          </p>
          <pb facs="riksdagen-motions-pdf/data/198384/mot_198384__878/mot_198384__878-002.pdf"/>
          <p>
            Mot. 1983/84:878 5
          </p>
          <p>
            varandra följande kalenderår. Hänsyn skall därvid tas till sådan
            tjänstledighet av ovan angivet slag som har åtnjutits tidigare
            under'det löpande kalenderåret och de fyra närmast föregående
            kalenderåren. Denna möjlighet kan utnyttjas för kortare anställning
            inom enskilda organisationers utlandsverksamhet. : Inom landstingens
            verksamhetsområden finns det inte heller några bestämmelser som
            reglerar tjänstledighet för anställda inom enskilda organisationers
            utlandsverksamhet. Enligt uppgift bedömer landstingen i varje
            enskilt fall om tjänstledighet skall beviljas. Tillgång på kvalificerad
            vikarie kan t. ex. vara avgörande för om ledigheten skall beviljas
            eller inte. Som regel beviljas tjänstledighet för högst två år.
            Enskilda organisationer kräver i allmänhet längre anställningstid
            av dem som arbetar i utlandet. Så kräver t. ex. Svenska Missionsförbundet
            med sin omfattande verksamhet i olika länder att den anställde
            binder sig för tre år i taget. Personal som endast kan få kortare
            tjänstledighet än 180 dagar kan användas endast vid katastrofhjälp.
            Majoriteten av enskilda organisationers i utlandet anställda torde
            ha annan huvudman än staten. Likväl har det visat sig att de regler
            som gäller för statligt anställda ofta också anammas av andra
            huvudmän. Det är därför angeläget att förordningen om rekrytering
            av biståndspersonal utvidgas till att också omfatta särskild prövning
            för rätt till tjänstledighet för tjänstgöring som biståndsarbetare
            för enskilda organisationer, även i de fall statligt bidrag inte
            utgår för projektet i fråga. För såväl statligt som kommunalt
            anställda gäller att tjänstledighet inte påverkar uppflyttning
            inom löneklass. Många biståndsarbetare med tjänstgöring t.ex.
            inom missionen måste emellertid ta avsked från sin ordinarie tjänst
            eftersom utlandstjänstgöringen på grund av sin längd inte är förenlig
            med rätten till tjänstledighet. Det är ytterst viktigt att sådan
            tjänstgöring räknas som en merit vid nyanställning vid hemkomsten.
            Så är i dag inte fallet för många statliga anställningar. Situationen
            försvåras dessutom för dem som arbetar som teknisk personal eller
            inom sjukvård eller utbildning i kyrklig verksamhet i u-länderna
            då den formelle huvudmannen oftast är den utländska kyrkan, även
            om all avlöning och anställning sker genom den svenska kyrkoorganisationens
            försorg. Problemen har ökat i omfattning, och mot bakgrund av
            det värde som regering och riksdag i dag tillkänner enskilda organisationers
            biståndsverk- samhet är det angeläget att en översyn kommer till
            stånd i syfte att kartlägga de svårigheter som i ökad grad drabbar
            enskilda organisationer i deras arbete på att anställa svensk
            biståndspersonal samt att i möjligaste mån undanröja dessa.
          </p>
          <pb facs="riksdagen-motions-pdf/data/198384/mot_198384__878/mot_198384__878-003.pdf"/>
          <p>
            Mot. 1983/84:878 6
          </p>
          <p>
            Med hänvisning till det anförda hemställs att riksdagen anhåller
            om en översyn i syfte att underlätta enskilda organisationers
            anställning av biståndsarbetare genom ändring av reglerna för
            tjänstledighet och meritvärdering av statligt anställd personal
            vid sådan tjänstgöring.
          </p>
          <p>
            Stockholm den 19 januari 1984
          </p>
          <p>
            INGRID SUNDBERG (m)
          </p>
        </div>
      </div>
    </body>
  </text>
</TEI>
