<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01700">
  <teiHeader>
    <fileDesc>
      <titleStmt>
        <title>i anledning av Kungl. Maj Is proposition nr 90 angående komplettering av &#13;
riksstatsförslaget för budgetåret 1972/73, m. m.</title>
        <author>av herrar Helén och Fälldin</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj Is proposition nr 90 angående komplettering av &#13;
riksstatsförslaget för budgetåret 1972/73, m. m.</title>
          <idno type="rdwebb">FV021700</idno>
          <rs type="number">1700</rs>
          <ref type="dokument_url_text">http://data.riksdagen.se/dokument/FV021700/text</ref>
          <ref type="dokument_url_html">http://data.riksdagen.se/dokument/FV021700</ref>
          <ref type="dokumentstatus_url_xml">http://data.riksdagen.se/dokumentstatus/FV021700</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-L7yed9K5qKvFSCaSpZ9xSU" type="signed"/>
        <correspContext corresp="i-L7yed9K5qKvFSCaSpZ9xSU">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-PDvEfAmYAgGTBhkGvyY7F4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1700/mot_1972__1700-001.pdf"/>
      <fw xml:id="i-7sr5KLnxZ2auuMwDcJvci1">
        Mot. 1972:1700 7
      </fw>
      <div type="motHeader" xml:id="i-VwPBnwQnG9oVQBA1L8KNN2">
        <div type="motTitle" xml:id="i-TpxqDWPwZnQjfyq2tQNC77"/>
        <div type="motSubmissionInfo" xml:id="i-5yFLpTLyMPCzR2aG2bNGeA"/>
      </div>
      <div type="motBody" xml:id="i-Dp8VfJB8mYfeFxd7t2qDBv">
        <div xml:id="i-DDFL4LXw94999wk4CyWyD4">
          <p xml:id="i-UkN7D254dHypCC3Vmp4P7d">
            Nr 1700
          </p>
          <p xml:id="i-TMvCQaZQs3xabuhDBh98Nh">
            av herrar Helén och Fälldin i anledning av Kungl. Maj:ts proposition
            nr 90 angående komplettering av riksstatsförslaget för budgetåret
            1972/73, m. m.
          </p>
          <p xml:id="i-KEZLFuaX8Qj4uf4FDXeEAb">
            Konjunkturer och ekonomisk politik 1972/73
          </p>
          <p xml:id="i-PNQsmpiV7pqgLYctw9HH93">
            Bedömningen i finansplanen av konjunkturutsikterna för budgetåret
            1972/73 präglades av stor tvekan och försiktighet. Utvecklingen
            antogs dock komma att bli ”uppåtriktad” under första delen av
            1972. Det antogs vidare att det internationella konjunkturuppsvinget
            skulle bli mera markerat under första delen av 1973.
          </p>
          <p xml:id="i-2FbkouVHGJDJwvW1b3o7H9">
            Det internationella läget
          </p>
          <p xml:id="i-3wRQ5zaHBCXx3dR9Eo5YYa">
            Det finns skäl att på nytt understryka att vårt lands ekonomi
            i hög grad är beroende av den internationella konjunkturen. Därför
            måste varje konjunkturbedömning för vår egen del ta det internationella
            läget som utgångspunkt. Viktigast härvid är givetvis att studera
            läget i våra viktigaste köparländer såsom Storbritannien, Västtyskland,
            Benelux- länderna, de nordiska grannländerna, Frankrike och USA.
            Hur världs- handeln utvecklar sig har också stor betydelse. Den
            svenska exporten uppgick 1971 till ca 38 miljarder kr., varav
            ca 17 miljarder gick till EFTA-länderna och mer än 10 miljarder
            till EEC-länderna. Även i den reviderade finansplanen antas att
            konjunkturläget i Sverige kommer att gynnsamt påverkas av den
            internationella konjunkturen. Den väntade uppgången i USA i förening
            med en positivare utveckling i Västtyskland och andra delar av
            OECD-området lägger grunden för denna optimism. Tendenserna beträffande
            den internationella konjunkturutvecklingen är emellertid inte
            entydiga och säkra. En betydande osäkerhet måste därför fortfarande
            anses råda beträffande tidpunkten när den internatio- nella konjunkturuppgången
            får påtagliga effekter på vår ekonomi.
          </p>
          <p xml:id="i-YSZgzxKaTvCzEuduv2C2Ro">
            Försörjningsbalans och bytesbalans
          </p>
          <p xml:id="i-CbMdSZXLcJVovF51FsjVnh">
            Finansministern återkommer i den reviderade finansplanen på nytt
            till kravet på extern balans. Det finns också skäl att understryka
            att förmågan att upprätthålla yttre balans kommer att ha en grundläggande
            betydelse för den ekonomiska utvecklingen. Farhågor framförs samtidigt
            för att fjolårets överskott i bytesbalansen skall förvandlas till
            ett betydande underskott. Valutaproblemen kvarstår i all sin kraft
            på längre sikt. Att få ett
          </p>
          <pb facs="riksdagen-motions-pdf/data/1972/mot_1972__1700/mot_1972__1700-002.pdf"/>
          <fw xml:id="i-QSw8FyfgxX1ekr8szSLzjo">
            Mot. 1972:1700 8
          </fw>
          <p xml:id="i-JqHd6XQQ7NnLYGtY2qo5tU">
            underskott redan under ett år som det innevarande med svag konjunktur
            inger oro. Investeringar och tillväxt måste stimuleras, i stället
            för att hållas tillbaka, om vi skall kunna undvika svåra valutasituationer
            i framtiden, som antingen leder till valutakris eller till en
            av valutaskäl hemmagjord konjunkturnedgång. Balans med utlandet
            kan uppenbarligen endast nås via överskott i handelsbalansen,
            eftersom bl. a. u-hjälpen och turismen innebär stora valutautgifter.
            Det är därför oroande att handelsbalansen nu förutses komma att
            försvagas med 750 milj. kr. i förhållande till föregående år.
            Den svenska industrin måste ges goda möjligheter att utvecklas.
            Åtgärder som stärker exportindustrins slagkraft på de internationella
            marknaderna måste anses ha hög prioritet, t. ex. ökade exportkrediter.
          </p>
          <p xml:id="i-5Y5dGEcMC92SyHEc3UXh29">
            Konjunkturbedömningen
          </p>
          <p xml:id="i-RTY1SJbFoPYhLcVrmLciLq">
            Efterfrågeutvecklingen inom landet är alltjämt svag, även om
            vissa tecken nu pekar mot en viss ökning. Den svaga interna efterfrågan
            sammanhänger bl. a. med att den kommunala verksamheten inte expan-
            derar lika snabbt som tidigare, liksom inte heller bostadsbyggandet.
            I förening med att det fortfarande råder osäkerhet om såväl styrkan
            som tidpunkten för ett mera påtagligt internationellt konjunkturuppsving,
            talar detta enligt vår uppfattning för att den konjunkturbedömning
            som görs i den reviderade finansplanen är för optimistisk beträffande
            den närmaste framtiden. I den senaste konjunkturbarometern vill
            man inte sträcka sig längre i sin bedömning än till att ”botten
            kan vara nådd”. Däremot anser man sig inte kunna tala om någon
            vändning uppåt. ”Därtill har den mot industrin riktade efterfrågan
            varit alltför svag”, heter det. Man konstaterar vidare att produktionstillväxten
            åtminstone under de två närmaste kvartalen inte beräknas föranleda
            någon ökning av arbetsstyrkorna. På tjänsteman- nasidan kan tvärtom
            en fortsatt nedtrappning påräknas. Sysselsättnings- läget inger
            därför stark oro för hela budgetåret 1972/73. Den ökade arbetskraftsefterfrågan,
            som man tidigare antagit skulle uppkomma genom arbetstidsförkortningen,
            synes inte ha inträffat. Företagen, kommunerna och landstingen
            har tydligen utnyttjat befintlig överkapacitet eller ökat rationaliseringstakten.
            Ökade arbetsgivaravgifter skulle i ett sådant läge leda till nya
            kostnadsökningar ovanpå de kostnadsstegringar som uppstår av andra
            skäl. Detta kan försena konjunkturuppgången, vilket vi bedömer
            som mycket allvarligt. All modern konjunkturpolitik måste bygga
            på att statsmakterna har god handlingsberedskap. Utmärkande för
            den svenska regeringens kon- junkturpolitik har varit att de insatta
            åtgärderna varit för svaga och för sent insatta. Sammantaget innehåller
            den aktuella konjunkturbilden både positiva och negativa inslag,
            även om de positiva har tilltagande styrka. Bland de negativa
            inslagen märks kvarstående arbetslöshet, osäkerhet beträffande
            industrins kapacitet att möta en väntad exportefterfrågeökning
            och
          </p>
          <pb facs="riksdagen-motions-pdf/data/1972/mot_1972__1700/mot_1972__1700-003.pdf"/>
          <fw xml:id="i-2LEKz67NzJKiByqzHXpi7d">
            Mot. 1972:1700 9
          </fw>
          <p xml:id="i-Kthj2gYUy5WTeZLYJeeR3c">
            osäkerheten om industrins investeringsvilja. Vi vill också poängtera
            att vändpunkten för olika ekonomiska storheter kan inträffa vid
            olika tidpunkter. Det kan t.ex. dröja innan en ökning i orderingången
            får effekter på sysselsättningen, eftersom företagen under en
            tid kan ta varor från lager. Konjunkturbilden blir därför sällan
            entydig. Den senaste OECD-rapporten visar också att man inom OECD
            bedömer att den svenska konjunkturuppgången kommer senare än vad
            finansplanen antar.
          </p>
          <p xml:id="i-KQn8AguvartUpnWWyyuJdZ">
            Pris- och kostnadsutvecklingen
          </p>
          <p xml:id="i-4Prkd8hGQuL2HyXJFYdYig">
            När ett konjunkturuppsving väl kommer till stånd, kommer de problem
            som hänger samman med en fortsatt inflation i samhällsekono- min
            på nytt att öka. Regeringen har ett stort ansvar för att kampen
            mot inflationen förs på alla fronter. Varje möjlighet att undvika
            kostnadsökningar inom den tillverkande industrin måste sålunda
            tillvaratas. Den svenska exportindustrin måste redan nu konkurrera
            med ett högt kostnadsläge som barlast. Nya kostnader skulle leda
            till ökade svårigheter på den internationella marknaden, även
            om efterfrågan skulle öka. Nya kostnadsökningar för varor och
            tjänster kommer också att snabbt slå igenom i prisbildningen på
            hemmamarknaden. Detta kommer i sin tur att leda till krav på kompensation,
            vilka i sin tur leder till nya kostnadsökningar. Skattesystemet
            späder sedan ytterligare på inflationen, och den välkända pris-
            och kostnadsspiralen sätts i snabbare rörelse uppåt. Den svenska
            produktionsökningen för 1971 och 1972 blir mycket låg. Uppgången
            på sammanlagt 476 under två år motsvarar vad vi på 1960-talet
            hade på ett år. I fjol var produktionsökningen bara 0,3 4, dvs.
            den lägsta inom OECD-ländernas ram och mindre än en tiondel av
            den genomsnittliga. Detta är beklagligt både med hänsyn till de
            enskilda människornas standard och möjligheterna till fortsatta
            nödvändiga förbättringar i samhället. Det är därför allvarligt
            om ökningstakten i varuframställningen åter skulle tendera att
            hämmas av kraftiga pris- och kostnadsstegringar. Därför ställer
            vi oss avvisande till att i detta konjunkturläge införa sådana
            nya pålagor som driver upp kostnaderna för framställning av varor
            och tjänster. Den föreslagna skatteomläggningen kommer otvivelaktigt
            att få sådana verkningar. Såväl höjd mervärdeskattt och höjd löneskatt
            som höjd drivmedelsskatt har direkta verkningar på konsumentpriser
            och produktionskostnader. Den nu något ökande efterfrågan i landet
            beror på konsumtionen och inte nämnvärt på investeringarna. En
            höjd löneskatt skulle direkt minska de redan svaga investeringarna
            och därmed på längre sikt den möjliga förbättringen av sysselsättningen.
            Höjd löneskatt innebär för det första ett vinstbortfall, som bl.
            a. inverkar negativt på den redan förut låga självfinansieringsgraden,
            inte minst bland de mindre och medelstora företagen. Den medför
            vidare ett likviditetsbortfall som också minskar
          </p>
          <pb facs="riksdagen-motions-pdf/data/1972/mot_1972__1700/mot_1972__1700-004.pdf"/>
          <fw xml:id="i-V9gNmfKd4RjgtuMQiSJLCp">
            Mot. 1972:1700 10
          </fw>
          <p xml:id="i-NH51Qj3uZNpTEvsUvxh8dy">
            möjligheterna att investera. För det tredje kommer sannolikt
            de investeringar som vidtas att i ökad utsträckning läggas utom
            landet. Dessutom verkar löneskatten så, att den särskilt drabbar
            arbetskraftsin- tensiva företag. Med den snabba strukturomvandling
            som redan pågår — inte minst i Norrland — blir en pålaga av denna
            speciella typ därmed också ett hot mot en riktig regionalpolitik.
            Förslaget om höjd löneskatt svär direkt mot regeringens uttalanden
            om nödvändigheten av en snabb expansion inom näringslivet.
          </p>
          <p xml:id="i-KQqZQUEzdsU3fks4UzbhF4">
            Sysselsättningspolitiken
          </p>
          <p xml:id="i-4fsNiTNRau84VDpAykPrPd">
            Den svaga ekonomiska aktiviteten under 1971 och den hittills
            förflutna delen av 1972 har särskilt gjort sig gällande på arbetsmarkna-
            den. Trots de sysselsättningspolitiska insatser som vidtogs i
            höstas har antalet anmälda arbetslösa under vintermånaderna uppgått
            = till 80 000—85 000. Till detta kommer att beredskapsarbeten,
            omskolning och andra arbetsmarknadspolitiska åtgärder haft betydligt
            större omfatt- ning än någon gång tidigare. Efterfrågan på ny
            arbetskraft har legat kvar på en låg nivå. De säsongrensade siffrorna
            för arbetslösheten minskade något litet på båda sidor om årsskiftet.
            Senaste uppgiften visar någon uppgång. Fortfarande är dock arbetslösheten
            mer än dubbelt så stor som under senare år. Som mätare på konjunkturen
            visar sysselsättningssiffran att svensk ekonomi alltjämt kämpar
            i motvind. En viss stabilisering av arbetsmarknadsläget synes
            dock ha skett de senaste månaderna. För att uppnå detta har dock
            kraftiga arbetsmark- nadspolitiska insatser utöver vad som beslöts
            under höstriksdagen blivit nödvändiga. De väntade effekterna av
            arbetstidsförkortningen vid årsskif- tet har däremot, som redan
            nämnts, i stort sett uteblivit. Den utdragna sysselsättningskrisen
            och den fortsatta stagnationen i investeringar och konsumtion
            visar att den ekonomiska politik som vi förordade under hösten
            — med bl.a. ett tillfälligt borttagande av löneskatten och en
            tillfällig sänkning av mervärdeskatten — skulle ha varit riktig.
            En ytterligare stimulans av den direkta efterfrågan vid denna
            tidpunkt skulle ha påverkat sysselsättningen i väsentlig grad.
            Som regeringens ekonomiska politik utformats har den senaste konjunktur-
            nedgången i stället medfört skadeverkningar långt in i framtiden,
            bl. a. genom att utbyggnaden och moderniseringen av produktionsapparaten
            har försummats och strävandena till regional balans motverkats.
            När en uppgång i konjunkturen kommer till stånd bör detta givetvis
            få en positiv effekt på arbetsmarknadsförhållandena. Man måste
            dock tyvärr räkna med en betydande eftersläpning i vad gäller
            effekterna på sysselsättningen. Mycket tyder därför på att ökningen
            i efterfrågan på arbetskraft inte heller under resten av året
            och under nästa vinter kommer att bli tillfredsställande. Risk
            föreligger därför för en kvarståen- de mycket hög arbetslöshet,
            särskilt bland äldre och bland personer med otillräcklig yrkesutbildning.
            Särskilda svårigheter kan också väntas för
          </p>
          <pb facs="riksdagen-motions-pdf/data/1972/mot_1972__1700/mot_1972__1700-005.pdf"/>
          <fw xml:id="i-WaKeUmzPwbxN1RiQ5F93We">
            Mot. 1972:1700 11
          </fw>
          <p xml:id="i-5VkN5YRCHdaDrJguiSQDrc">
            kvinnor och ungdom samt andra nytillträdande grupper på arbetsmarkna-
            den. Fortsatta arbetsmarknads- och lokaliseringspolitiska åtgärder
            ter sig därför nödvändiga för att trygga sysselsättningen under
            nästa vinter. Vi hälsar därför med tillfredsställelse att arbetsmarknadsverket
            nu lägger upp planer för att kunna genomföra sådana insatser.
            Avgörande för arbetsmarknadsläget som helhet blir dock av allt
            att döma investerings- utvecklingen och orderingången inom industri
            och andra varuproduce- rande näringar. Den fortsatta kostnadsutvecklingen
            kommer här som nämnts att spela en stor roll. Som framhålls i
            den reviderade finansplanen kommer ökningen av arbetskraftsefterfrågan
            troligen att växla mellan olika branscher och näringsgrenar. Liksom
            hittills kommer den sannolika efterfrågan att vara relativt sett
            störst när det gäller yrkesutbildad arbetskraft inom industrin.
            Mot bakgrund härav är fortsatta insatser nödvändiga för att stärka
            yrkesutbildningen och för att på olika sätt stimulera de arbetssökande
            att i ökad utsträckning söka sig till praktiskt inriktade arbetsuppgifter.
            I detta syfte behövs insatser bl. a. när det gäller att förbättra
            arbetsmiljön, pröva nya löneformer och stärka de anställdas inflytande
            i arbetslivet. Inte minst byggarbetslösheten är ett bevis på regeringens
            ryckiga politik. Byggarbetslösheten har under den senaste konjunkturnedgången
            varit mycket omfattande, särskilt om man tar hänsyn till att de
            arbetsmarknadspolitiska insatserna i hög grad varit inriktade
            på att möta sysselsättningssvårigheterna inom denna sektor. I
            viss utsträckning har den höga arbetslösheten inom byggfacket
            karaktär av strukturarbetslös- het. Detta sammanhänger bl.a. med
            den snabba rationalisering och industrialisering som under senare
            år ägt rum inom byggnadsverksam- heten. Den här angivna utvecklingen
            på arbetsmarknaden kan väntas leda till ökade regionala spänningar.
            För skogsbruket, som har en avgörande betydelse för arbetsmarknadsläget
            i de sysselsättningssvaga områdena, förutser arbetsmarknadsstyrelsen
            t. o. m. minskade sysselsättningsmöjlig- heter för den personal
            som inte är fast anställd. En målmedveten strävan att stärka sysselsättningsmöjligheterna
            i de sysselsättningssvaga regio- nerna är därför nödvändig. Möjligheterna
            att lösa dessa sysselsättnings- problem är enligt vår uppfattning
            nära förbundna med möjligheterna att vidta de nödvändiga omställningarna
            inom respektive regioner. Vi har tidigare vid årets riksdag (motion
            1972:812) hemställt om ett uttalande från riksdagens sida som
            stöd för den tidigare fastställda målsättningen att regional balans
            skall utgöra ett övergripande mål i den ekonomiska politiken.
            Detta har emellertid avvisats av riksdags- majoriteten. Uttalandena
            i den nu föreliggande reviderade finansplanen styrker uppfattningen
            att inte heller regeringen nu är beredd att hålla fast vid den
            redovisning av den ekonomiska politikens centrala mål som skedde
            i fjol och som riksdagen då enhälligt stödde. Ökade insatser för
            att stödja omflyttningen förordas nu i stället för stöd och stimulans
            åt utvecklingen i områden med vikande sysselsättning.
          </p>
          <pb facs="riksdagen-motions-pdf/data/1972/mot_1972__1700/mot_1972__1700-006.pdf"/>
          <fw xml:id="i-9bg67GndGV2RiHWGWGCncn">
            Mot. 1972:1700 12
          </fw>
          <p xml:id="i-5yyUisM1FjxYS2JRRBgJC2">
            Budgetpolitiken
          </p>
          <p xml:id="i-FQH2AmRCgoXY6vosLNQESf">
            Det i statsverkspropositionen framlagda budgetförslaget för budget-
            året 1972/73 innebär en förskjutning av finanspolitiken i åtstramande
            riktning. En åtstramning får också anses motiverad som en beredskaps-
            åtgärd. Upplåningsbehovet reduceras i förhållande till innevarande
            budgetår med 700 milj. kr. Enligt de kalkyler som läggs fram i
            den reviderade finansplanen kommer emellertid underskottet i totalbudgeten
            trots detta att uppgå till drygt 3,6 miljarder kr. Det måste också
            anses angeläget att staten inte genom en lika stor upplåning som
            under innevarande år försvårar för näringslivet att förstärka
            sina finansiella resurser eller omintetgör kommunernas be- rättigade
            — och i överenskommelsen med regeringen utlovade — ökade anspråk
            på kapitalmarknaden. Många företag har utnyttjat de förbättrade
            lånemöjligheter som funnits det senaste året enbart till att stärka
            sin likviditet och inte för omedelbara investeringar. Detta är
            naturligt med hänsyn till erfarenheterna av tidigare kreditåtstramningar.
            Det är ange- läget att åtgärder vidtas som kan tillförsäkra näringslivet
            ett jämnare kapitaltillflöde och hindra en upprepning av de tidigare
            kraftiga kreditåtstramningarna. Vi vill också starkt understryka
            angelägenheten av att statsmakterna nu söker bevara en viss finanspolitisk
            handlingsfrihet. Genomförs den föreslagna skatteomläggningen enligt
            förslaget i propositionen, begränsas möjligheterna att bedriva
            en aktiv finanspolitik under det närmaste året. De konjunkturpolitiska
            åtgärder som vi föreslog i höstas skulle å andra sidan nu ha gett
            ett betydligt vidare finanspolitiskt handlingsutrymme än vad som
            faktiskt står till förfogande. Centerpartiet och folkpartiet har
            i motioner till årets riksdag lagt fram förslag som i förhållande
            till regeringens förslag innebär vissa förändringar i vad gäller
            statens inkomster och utgifter. En viss inkomstförstärkning uppnås
            om höjningen av vin- och spritskatten, maltdrycksskatten och tobaksskatten
            tidigareläggs i enlighet med vad vi föreslagit i motion 1972:1696.
            Det får anses olämpligt att lägga sådana höjningar i omedelbar
            anslutning till helger, och de föreslagna höjningarna bör därför
            träda i kraft den 1 augusti 1972.
          </p>
          <p xml:id="i-JBRME74pwcwxY25yrTPZSr">
            Sparsamhet och rationalisering inom den offentliga sektorn
          </p>
          <p xml:id="i-WeNN2XnwueQHJeWKLeMT9F">
            Ansträngningar har under de senaste åren gjorts för att hålla
            tillbaka statens och kommunernas investeringar och konsumtion
            i syfte att skapa ökat utrymme för industrin och andra sektorer.
            Den offentliga utgifts- expansionen har emellertid trots detta
            fortsatt. Den överenskommelse som nu träffats om en begränsning
            av de kommunala utdebiterings- höjningarna under de närmaste två
            åren får ses som ett försök att begränsa de kommunala utgiftsökningarna.
            Det är enligt vår uppfattning nödvändigt att staten ålägger sig
            en motsvarande restriktivitet när det gäller nya utgifter.
          </p>
          <pb facs="riksdagen-motions-pdf/data/1972/mot_1972__1700/mot_1972__1700-007.pdf"/>
          <fw xml:id="i-3SzCp3e8xFzPNH6GKzCkWv">
            Mot. 1972:1700 i3
          </fw>
          <p xml:id="i-xD8jrwAyexEPc9GYGev38">
            Den långtidsbudget som har lagts fram i anslutning till den reviderade
            finansplanen visar att utgiftskonsekvenserna av tidigare fattade
            beslut är stora. Nya behov och resursanspråk måste i första hand
            prövas vid den årliga budgetbehandlingen. Det är emellertid samtidigt
            angeläget att denna prövning vid vissa tillfällen kombineras med
            en mera övergripande översyn av de offentliga resursernas användning,
            särskilt i ett längre perspektiv. Det är naturligt att en sådan
            uppgift anförtros åt en särskild parlamentarisk beredning. Vi
            har i andra motioner till årets riksdag (motionerna 1972:295 och
            1972:401 samt 1972:812) angett riktlinjer för en sådan översyn.
            Denna bör omfatta både en kartläggning av möjligheterna till omedelbara
            besparingar och en analys av resursanvändningen på längre sikt
            samt åtgärder för att få till stånd en snabbare rationalisering
            och en förbättrad planering i den offentliga verksamheten. Vi
            har där lagt fram förslag om bl. a. rambudget, arbetskraftsbudget,
            utbyggd regionalplanering, alterna- tiv planering och stabiliseringskonferenser.
            Stabiliseringskonferensens huvuduppgift är att tjäna som ett forum
            för överläggningar mellan regeringen och berörda parter om det
            samhälls- ekonomiska läget och de aktuella fördelningspolitiska
            problemen. För att stå fri från själva förhandlingsarbetet bör
            en stabiliseringspolitisk kon- ferens inkallas i god tid innan
            förhandlingarna börjar. Det är vår uppfattning att motiven för
            en stabiliseringskonferens har blivit än klarare i det ekonomiska
            och politiska läge som nu råder och som kan förutses råda den
            närmaste framtiden.
          </p>
          <p xml:id="i-Wovk73VbYKRNvUAJGqBcRi">
            Hemställan
          </p>
          <p xml:id="i-B55DYHYgsz1GyK78PvJ7qA">
            Med hänvisning till vad som har anförts i motionen hemställer
            vi att riksdagen vid behandlingen av proposition nr 1972:90 beslutar
            1. att de i propositionen 1972:95 föreslagna höjningarna av vin-
            och spritskatten, skatten på maltdrycker och tobaksskatten skall
            träda i kraft den 1 augusti 1972, 2. att hos Kungl. Maj:t anhålla
            om utredning i syfte att uppnå såväl omedelbara besparingar som
            en på längre sikt ökad effektivitet och bättre resursanvändning
            inom den statliga förvaltningen i enlighet med vad som har anförts
            i motionen, 3. att som sin mening ge Kungl. Maj:t till känna vad
            som anförts i denna motion beträffande prisstabiliserande och
            sysselsätt- ningsfrämjande åtgärder samt beträffande riktlinjer
            i övrigt för den ekonomiska politiken.
          </p>
          <p xml:id="i-JwYnSAtDvKZCVSHBiEPUGB">
            Stockholm den 15 maj 1972 GUNNAR HELÉN (fp) THORBJÖRN FÄLLDIN
            (c)
          </p>
        </div>
      </div>
    </body>
  </text>
</TEI>
