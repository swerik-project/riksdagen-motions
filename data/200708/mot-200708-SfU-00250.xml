<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00250">
  <teiHeader>
    <fileDesc>
      <titleStmt>
        <title>Gömda och papperslösa i Sverige</title>
        <author corresp="i-mN8mVTBvBYjtHLNThWLo4">av Kalle Larsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gömda och papperslösa i Sverige</title>
          <idno type="rdwebb">GV02Sf250</idno>
          <rs type="number">Sf250</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf250/text</ref>
          <ref type="dokument_url_html">http://data.riksdagen.se/dokument/GV02Sf250</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf250</ref>
          <ref type="doc">http://data.riksdagen.se/fil/46230A92-1FEC-4DDC-BAFB-3A007A2A09E1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8sgE9jgXAuwjwZcibxMKws" type="signed"/>
        <correspContext corresp="i-8sgE9jgXAuwjwZcibxMKws">
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction type="referral" xml:id="i-PbTigP2b1XTjBfQoGk1CeK">
          <date when="2007-10-16"/>
        </correspAction>
        <correspAction type="dismissal" xml:id="i-L4pSk8K3gCcTAFTX59X3zH">
          <date when="2007-10-16"/>
        </correspAction>
        <correspAction type="numbering" xml:id="i-SP8FK3zkX2SA4CSeyJJymM">
          <date when="2007-10-05"/>
        </correspAction>
        <correspAction type="submission" xml:id="i-EZKrHJswUZRMeGB8eKJQMv">
          <date when="2007-10-03"/>
        </correspAction>
        <correspAction type="transfer" xml:id="i-8sqjMFkkNJ4BVbhspsdu8D">
          <date when="2007-10-03"/>
        </correspAction>
        <correspAction type="assigned" xml:id="i-9w3hgiJp58HgreMj8DJxEs"/>
        <correspContext corresp="i-9w3hgiJp58HgreMj8DJxEs">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-NMdeaBLXxorUqhj3nAXBT6">
            1 Förslag till riksdagsbeslut
          </head>
          <list style="ol">
            <item xml:id="i-3Utea4hErN2QXRmmQY7ph6">
              Riksdagen begär att regeringen lägger fram förslag som innebär
              att de som fått avslag på sin ansökan enligt den tidsbegränsade
              lydelsen i 2 kap. 5 b § utlänningslagen ska beviljas uppehållstillstånd
              om det inte föreligger särskilda skäl som talar emot detta som
              att han eller hon gjort sig skyldig till allvarlig brottslighet.
            </item>
            <item xml:id="i-SwUY7TZ6yQSv3rBY14WQyd">
              Riksdagen begär att regeringen lägger fram förslag som innebär
              att den som kan göra sannolikt att hon eller han varaktigt befunnit
              sig i Sverige sedan den 1 januari 2007 och inte gjort sig skyldig
              till grov brottslighet ges permanent uppehållstillstånd.
            </item>
            <item xml:id="i-99oJ58Nc4eCNJQDEFzQ5Ts">
              Riksdagen tillkännager för regeringen som sin mening vad som
              anförs i motionen om att ge Socialstyrelsen i uppdrag att sammanställa
              nödvändig kunskap om sekretesslagens innehåll i fråga om gömda
              personer som söker sjukvård och sprida kunskapen i form av särskild
              utbildningsinsats för sjukvårdspersonal.
            </item>
            <item xml:id="i-3R3EvxtzPbbMykC5eN6q9m">
              Riksdagen tillkännager för regeringen som sin mening vad som
              anförs i motionen om att regeringen bör se över rutinerna hos
              landstingen i ärenden som rör gömda asylsökande.
            </item>
            <item xml:id="i-YPqqPaPPUZuxbGmn5Mp868">
              Riksdagen tillkännager för regeringen som sin mening vad som
              anförs i motionen om att gömda asylsökande omedelbart ges rätt
              till sjukvård på samma villkor som i dag gäller för övriga asylsökande.
            </item>
            <item xml:id="i-Re9M1Bj9tYh5tjWsYqx9cF">
              Riksdagen begär att regeringen lägger fram förslag om hur barn
              till gömda ska kunna gå i skolan på samma villkor som alla andra
              barn enligt vad som anförs i motionen.
            </item>
            <item xml:id="i-HbXSVMgYsaui9iiXASWMJE">
              Riksdagen tillkännager för regeringen som sin mening vad som
              anförs i motionen om att straffet för den som arbetar illegalt
              ska avskaffas.
            </item>
            <item xml:id="i-LVn48DhgiAHvpEkpXFwiFV">
              Riksdagen begär att regeringen återkommer med förslag om hur
              straffet för arbetsgivare som anlitar svart arbetskraft ska skärpas.
            </item>
          </list>
        </div>
        <div type="motContent">
          <head type="h1" xml:id="i-J7rJCSoUDG1i5UGoQDboZt">
            2 Inledning
          </head>
          <p xml:id="i-EjpaS6Bgs1H85RrQhdHfnP">
            I Sverige finns människor, oklart hur många, som lever gömda
            och utan papper. Dessa kallas papperslösa, vilket betyder att
            de saknar formell rätt att vistas i landet men att de likväl är
            här. Utan tillgång till de vanliga strukturerna för sjukvård,
            skola och arbete, helt ställda vid sidan av det skyddsnät som
            de flesta av oss tar för givna lever papperslösa i ett slags skuggvärld
            utan trygghet och säkerhet. Man tvingas arbeta svart för att överleva,
            bygga nätverk med sina landsmän och andra papperslösa eftersom
            man inte har tillgång till samhällets ordinarie strukturer. För
            löner långt under avtal och utan ordinarie skyddsregler utgör
            de papperslösa en utnyttjad och hunsad grupp på arbetsmarknaden.
            Ofta talas det från myndigheters sida om att dessa människor är
            illegala, vilket ger sken av att det rör sig om brottslingar och
            bedragare. Det är helt felaktigt. Ingen människa kan vara illegal.
            Regeringen har också gett sitt tydliga besked till dem som lever
            papperslösa i Sverige: ni har er själva att skylla för er situation
            och borde omgående åka härifrån för ni har inget att frukta vid
            hemresa. Men regeringen blundar för att många av dem som lever
            gömda aldrig prövats i den mer rättssäkra asylprocess som införts
            sedan Utlänningsnämnden lades ner, och överprövningen av asylärenden
            sköts i vanliga domstolar. Många har rotat sig i Sverige efter
            många års vistelse.
          </p>
          <p xml:id="i-W3oHgrLyFJ632Tey1k3bL6">
            Vänsterpartiet kämpar för de papperslösa och gömdas rättigheter.
            För oss är det självklart att de mänskliga rättigheterna gäller
            för alla och vi vill att också gömda och papperslösa skall få
            rätt till vård och barnen rätt att gå i skolan. Vi kräver en starkare
            ställning för papperslösa på arbetsmarknaden, väl medvetna om
            att det är de arbetsgivare som utnyttjar de papperslösa som är
            de största brottslingarna och inte de papperslösa. Samtidigt nöjer
            vi oss inte med att bara stärka de papperslösas ställning i samhället,
            eftersom det trots allt riskerar att innebära att befolkningen
            delas in i ett A- och ett B-lag. En sådan uppdelning är förödande
            för såväl den som lever utan papper som för andra i Sverige, vars
            rättigheter och ställning på inte minst arbetsmarknaden urholkas.
            Ytterst handlar det därför om rätten för gömda och papperslösa
            att få bygga ett nytt liv i Sverige, ett liv utan fruktan för
            utvisning. Därför är det också nödvändigt att arbeta för att alla
            som befinner sig i Sverige sedan en tid tillbaka ges rätten att
            stanna och här bygga sin framtid.
          </p>
          <head type="h1" xml:id="i-LQUZ6YBtSgpYVypUbmpB9A">
            3 Amnesti för dem som fått avslag på tillfälliga lagen
          </head>
          <p xml:id="i-PVszBhrM3FqBHP5AJZZfT">
            Vänsterpartiet lyckades tillsammans med Miljöpartiet driva igenom
            en tidsbegränsad förändring av utlänningslagen som kom att gälla
            mellan den 15 november 2005 och 31 mars 2006 och som gav nya och
            ökade möjligheter till uppehållstillstånd för dem som fått lagakraftvunna
            avvisningsbeslut. Många av dem hade sedan kortare eller längre
            tid levt gömda då de inte ansett sig kunna återvända till hemlandet.
            Många barn for mycket illa av att leva gömda. Att så många inte
            kunnat följa de beslut om avvisning som meddelats har till stor
            del haft sin grund i att myndigheterna inte respekterat rätten
            till asyl som den stadgats både i utlänningslagen och i internationella
            konventioner som Sverige åtagit sig att följa. Nu föreligger facit:
            17 357 personer har fått bifall på sin ansökan, varav 13 144 fick
            permanent uppehållstillstånd och 4 213 tidsbegränsat uppehållstillstånd
            medan 11 786 personer fått avslag. De som fått bifall har framför
            allt varit barnfamiljer och ensamstående där förhållandena i hemlandet
            gjort det svårt att genomföra en verkställighet. Vänsterpartiet
            gläds med dem som fått uppehållstillstånd och välkomnar dem varmt.
            Av övriga ensamstående har ca 80 procent fått avslag. Detta visar
            att det nya begreppet humanitärt angeläget, som avsetts få en
            mer vidsträckt betydelse än det begrepp som ersattes, i synnerhet
            genom att hänsyn till intresset att upprätthålla den reglerade
            invandringen inte skulle tas i samma utsträckning som tidigare,
            inte fått den effekt som lagstiftaren åsyftade. Grundkravet om
            generell amnesti handlade om att ge upprättelse åt dem som felbehandlats
            i den tidigare processen. Mot denna bakgrund föreslår Vänsterpartiet
            att de som fått avslag på sin ansökan enligt den tidsbegränsade
            lydelsen av 2 kap. 5 b § utlänningslagen skall beviljas uppehållstillstånd
            om det inte föreligger särskilda skäl som talar emot detta, som
            att han/hon gjort sig skyldig till allvarlig brottslighet. Regeringen
            bör återkomma till riksdagen med förslag till en sådan lag. Detta
            bör riksdagen begära.
          </p>
          <head type="h1" xml:id="i-JLsFDuxAqrYDYddjUcPnmJ">
            4 Papper åt de papperslösa
          </head>
          <p xml:id="i-Af5JxunGHg4Fxfgamk1RHZ">
            Alla som finns i landet utan papper har inte tidigare sökt asyl.
            En del har bedömt utsikterna att få uppehållstillstånd som små,
            andra har stannat kvar efter ett besök i landet och några har
            kommit för att arbeta. Myndigheter låtsas generellt som om dessa
            människor inte finns, men det gör inte att de försvinner. Istället
            är det dags att som en engångsåtgärd genom en amnesti ge dessa
            chansen att bygga en framtid i Sverige. Vi föreslår därför att
            riksdagen ger regeringen i uppdrag att återkomma med förslag som
            innebär att den som kan göra sannolikt att hon eller han varaktigt
            befunnit sig i Sverige sedan den 1 januari 2007 och inte gjort
            sig skyldig till grov brottslighet ges permanent uppehållstillstånd.
            Detta bör riksdagen begära.
          </p>
          <head type="h1" xml:id="i-KrjzNCa1uhVFeyg2dwZwME">
            5 Gömdas tillgång till sjukvård
          </head>
          <p xml:id="i-Qm3nqLieynhTvR2mZaQivj">
            Många gånger har gömda och papperslösa människor angelägna behov
            av sjukvård. Utan giltiga dokument har man inte rätt till sjukvård
            annat än i akuta fall och då måste man betala för denna fullt
            ut, vilket få papperslösa har ekonomisk möjlighet till. Sverige
            bryter genom denna ordning mot FN:s konvention om ekonomiska,
            sociala och kulturella rättigheter:
          </p>
          <p xml:id="i-SrCJkWY76oQDbeY1dyVAVP">
            12.1 Konventionsstaterna erkänner rätten för var och en att åtnjuta
            bästa möjliga fysiska och psykiska hälsa.
          </p>
          <p xml:id="i-RwHGVKjxuoydRKTQsZnRmC">
            Det finns sjukvårdspersonal som vårdar och behandlar gömda flyktingar
            men de gömda vågar ofta inte vända sig till den offentliga sjukvården
            eftersom det är känt att sjukvårdspersonal vid flera tillfällen,
            i strid med gällande sekretesslagstiftning, meddelat polisen eller
            Migrationsverket att man har en patient hos sig för vilken ett
            lagakraftvunnet avvisningsbeslut föreligger. Därför bör regeringen
            ge Socialstyrelsen i uppdrag att sammanställa nödvändig kunskap
            om sekretesslagens innehåll i fråga om gömda personer som söker
            sjukvård, och sprida denna i form av särskild utbildningsinsats
            för sjukvårdspersonal. Detta bör riksdagen ge regeringen till
            känna.
          </p>
          <p xml:id="i-MTe4HskCzKHV3c78icdS4W">
            I fall då uppehållstillstånd ges till asylsökande kompenserar
            Migrationsverket landstingen för den del av vårdkostnaden som
            avser tiden efter det att uppehållstillstånd beviljas. Denna ordning
            har fått svåra konsekvenser vad gäller gömda asylsökande. Dessa
            människor har ofta valt att gömma sig i rädsla för vad som skulle
            hända om de avvisas till det land där de tidigare utsatts för
            tortyr, våldtäkter eller andra svåra kränkningar av de mänskliga
            rättigheterna. Detta leder inte alltför sällan till att de blir
            starkt självmordsbenägna och, i en del fall, även har lagts in
            för psykiatrisk tvångsvård efter misslyckade självmordsförsök.
            Det har i flera landsting antagits en policy att i sådana fall
            kräva den enskilde vårdtagaren på resterande summa. Vid utebliven
            betalning har sedan ärendena lämnats vidare till kronofogden.
            Detta förfarande kan upplevas mycket kränkande för enskilde som
            redan lever under svår psykisk press. I sammanhanget bör även
            nämnas att det finns signaler att polisen allt mer börjat söka
            upp exempelvis psykiatrin för att genomföra avvisningar av gömda
            flyktingar. Mot denna bakgrund bör regeringen se över rutinerna
            hos landstingen i ärenden som rör gömda asylsökande. Detta bör
            riksdagen som sin mening ge regeringen till känna.
          </p>
          <p xml:id="i-9TWUKRcGzQmitZWQscWwXU">
            En människa skall aldrig kunna nekas vård. I väntan på utformningen
            av full sjukvård enligt ovan bör gömda omedelbart ges rätt till
            sjukvård på samma villkor som i dag gäller för asylsökande. Detta
            bör riksdagen som sin mening ge regeringen till känna.
          </p>
          <head type="h1" xml:id="i-H1jzWs7ycCSSAaXKuJTRAE">
            6 Skolgång för barn till gömda och papperslösa
          </head>
          <p xml:id="i-DDMstNwuRaR8aTCXDEGrtz">
            Vänsterpartiet gjorde i samband med vårbudgeten för 2005 en särskild
            överenskommelse med den tidigare socialdemokratiska regeringen
            och Miljöpartiet om att se över hur de s.k. gömda barn som finns
            i Sverige skall garanteras rätten att gå i skolan. Gömda barn
            i Sverige har numera rätt till sjukvård men har fortfarande inte
            rätt att gå i skolan. Enligt barnkonventionen skall staten ge
            varje barn som befinner sig i landet tillgång till utbildning.
            Det innebär att även ett barn som lever gömt skall ha den rätten.
            I dag avgörs skolgången för dessa barn från fall till fall och
            av hur mycket solidaritet det finns vid varje enskild skola. FN:s
            kommitté för barnets rättigheter har kritiserat Sverige för dessa
            förhållanden. Inom EU är det endast Sverige, Danmark och Tyskland
            som inte erbjuder gömda barn någon lagstadgad rätt till skolgång,
            vilken är fastställd i barnkonventionen.
          </p>
          <p xml:id="i-2q2xShkqThkJh9ABUUqo6j">
            Man bör komma ihåg att oavsett vad man anser om föräldrarnas
            skäl att hålla sig och sina barn gömda måste barnen tillförsäkras
            så goda uppväxtvillkor som möjligt och att vistas i skolan några
            timmar om dagen med struktur och kamrater kan bli en livlina för
            dessa barn. Vänsterpartiet anser därför att den rätt till skola
            som gäller barn till asylsökande också skall gälla barn som lever
            gömda. Detta skall gälla från förskola till gymnasiet inklusive
            särskola. Sedan budgetpropositionen för 2006 tillförs efter krav
            från Vänsterpartiet kommunerna medel inom ramen för det generella
            statsbidraget för att tillgodose behovet av att ordna skolgång
            för dessa barn. En utredning tillsattes samtidigt för att se över
            vilka regleringar som var nödvändiga för att tillse att skolgången
            skall kunna ske under trygga former. I maj 2007 presenterade utredningen
            sina förslag. Dessvärre föreslog utredningen inga som helst förbättringar
            när det gäller sekretessfrågan, vilket var orsaken till att frågan
            överhuvudtaget behövde utredas. Fram till nu har barnens rätt
            till skola legat i händerna på enskilda skolledares välvilja och
            solidaritet. Utredningens förslag innebär att polisen skall ha
            rätt att gå in i skolan och hämta barn för att verkställa avvisning.
            Därigenom bidrar utredningen enbart med att göra en tydlig markering
            att förskolan och skolan inte skall vara några frizoner för barn
            till gömda. Risken är att utredningens förslag kommer att innebära
            en försämring jämfört med idag för de gömda barnens rättigheter
            och säkerhet om de genomförs.
          </p>
          <p xml:id="i-F6rvQ63NiiMSFANxkWb6TA">
            Vänsterpartiet menar att alla barn skall ha rätt att gå i skolan.
            Därför bör regeringen skyndsamt återkomma till riksdagen med förslag
            på hur barn till gömda skall kunna gå i skolan på samma villkor
            som alla andra barn. Detta bör riksdagen begära.
          </p>
          <head type="h1" xml:id="i-BLHcNa6o7xyNfSTdEncpqm">
            7 Rättigheter på arbetsmarknaden
          </head>
          <p xml:id="i-VCtrxtnbjycr6PhzWbfmQq">
            Även på andra områden utgör de papperslösa en oerhört utsatt
            grupp. I regel kan de inte få ett vanligt jobb utan tvingas jobba
            svart för slavlöner. Trygghet existerar inte. Arbetsmiljön följer
            inga lagar och är i regel under all kritik. Löner på 1015 kronor
            i timmen är inte ovanligt, inte heller att lönen helt uteblir.
            Det är oacceptabelt att det på svenska arbetsplatser finns människor
            som tvingas arbeta under sådana villkor. Papperslösa vågar inte
            heller vända sig till myndigheterna för att få hjälp mot utnyttjande
            eftersom de riskerar att själva åtalas för att ha arbetat illegalt,
            vilket arbetsgivarna förstås väl känner till. Utsattheten på arbetsmarknaden
            är total. Därför skall straffet för den som arbetar illegalt avskaffas.
            Detta bör riksdagen som sin mening ge regeringen till känna.
          </p>
          <p xml:id="i-64NPzBzLUUfwYLQiFc6wpw">
            Det finns ett antal oseriösa arbetsgivare som sysslar med ekonomisk
            brottslighet genom att utnyttja papperslösa. Dessa arbetsgivare
            vill ha billig arbetskraft och drar sig inte för att utnyttja
            och profitera på den som är papperslös. Straffen för arbetsgivare
            som utnyttjar papperslösa måste därför bli strängare. Det är oacceptabelt
            att kriminella arbetsgivare riskfritt skall kunna utnyttja en
            grupp människor som inte har några skyddsnät. Lagstiftningen måste
            ändras så att oseriösa arbetsgivare som utnyttjar den som vistas
            i Sverige utan uppehålls- eller arbetstillstånd får betala ett
            högt pris. Vi menar att arbetsgivare som skor sig ska kunna bli
            skyldiga att betala mellanskillnaden mellan den lön de betalat
            och den lön som gäller i branschen. Arbetsgivare skall dessutom
            kunna tvingas att betala skadestånd för kränkande behandling till
            den som utnyttjats. Regeringen bör återkomma till riksdagen med
            förslag på hur straffet för arbetsgivare som anlitar svart arbetskraft
            bör skärpas. Detta bör riksdagen ge regeringen till känna.
          </p>
        </div>
        <div type="motSignatures">
          <list>
            <item xml:id="i-UkPzy2edK9ccKzVEXKcybz" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-VhuKKB5GCDdG8SHHVC8FpB" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-FaMav2JDxwZwo7g75vgwko" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-9G7aEhC4EwraJJ4T6MYeoD" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
