<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KrU-00320">
  <teiHeader>
    <fileDesc>
      <titleStmt>
        <title>Utgiftsområde 17 Kultur, medier, trossamfund och fritid</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 17 Kultur, medier, trossamfund och fritid</title>
          <idno type="rdwebb">GZ02Kr320</idno>
          <rs type="number">Kr320</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GZ02Kr320/text</ref>
          <ref type="dokument_url_html">http://data.riksdagen.se/dokument/GZ02Kr320</ref>
          <ref type="dokumentstatus_url_xml">http://data.riksdagen.se/dokumentstatus/GZ02Kr320</ref>
          <ref type="doc">http://data.riksdagen.se/fil/D6F78F84-E672-4AB5-8973-E75EF6614395</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-N5zvRSFYg7rYU9wJperuJv" type="signed"/>
        <correspContext corresp="i-N5zvRSFYg7rYU9wJperuJv">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction xml:id="i-84bRpWKp4UpJm7zwg3WTrc" type="numbering">
          <date when="2011-10-10"/>
        </correspAction>
        <correspAction xml:id="i-TgbkavGhfSB9P5x273wFTw" type="submission">
          <date when="2011-10-05"/>
        </correspAction>
        <correspAction xml:id="i-4XLJHfqTyZyUkYR5nQsyQz" type="transfer">
          <date when="2011-10-05"/>
        </correspAction>
        <correspAction xml:id="i-UtydtQuczNwdfHUjSWwfnr" type="assigned"/>
        <correspContext corresp="i-UtydtQuczNwdfHUjSWwfnr">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LWNGYeyNofQfsvpQaL14fR" type="motBody">
        <div xml:id="i-7Bw4FmrsAYMsWTevmtfoh9" type="motSummary">
          <head xml:id="i-TXdkT1Wd19YGRkoj8BJhWE">
            Sammanfattning
          </head>
          <p xml:id="i-BhVHntRZjzoLuMVtLkfTe9">
            För Miljöpartiet de gröna är ett rikt och mångfasetterat kulturliv
            en av nycklarna till mänsklig livskraft. Kulturen förhöjer människors
            livskvalitet. Kulturen utmanar, utvecklar och skapar mening och
            ger sammanhang. Det är kulturen som gör oss till människor.
          </p>
          <p xml:id="i-NLaEC4tSxNQMpvmvuukRXx">
            Frihet är garantin för ett levande kulturliv. Kulturen är en
            del av välfärden och demokratin, därför måste samhället skapa
            förutsättningar för ett rikt kulturliv.
          </p>
          <p xml:id="i-4wZ7oMaQQMNgySTTZeMF5B">
            Kulturen tillhör alla. Alla ska ha möjlighet att ta del av både
            kulturupplevelser och kulturskapande. Kulturpolitiken behöver
            därför sträva mot inkludering och garantera tillgänglighet, både
            gällande kostnader, tid och rum. En stor spridning av kulturverksamhet
            i hela landet måste eftersträvas. Kulturpolitiken måste vara en
            politik, inte bara för den kultur vi går för att ta del av på
            konsthallar och museer, utan också den kultur som ger liv och
            kraft på människors arbetsplatser och i offentliga miljöer som
            gator och torg, skolor och sjukhus. Här redovisar Miljöpartiet
            bland annat kraftfulla satsningar på förbättrade villkor för kulturskapare,
            ökad regionala resurser och en förstärkt folkbildning.
          </p>
        </div>
        <div xml:id="i-DwhTmZX8c1HVCc7CGRitxZ" type="motProposal" subtype="förslag">
          <head xml:id="i-JzAz937eEqBfMw5kqLZeqE">
            Förslag till riksdagsbeslut
          </head>
          <list xml:id="i-9eCDZ5GrMWU8iFprBdwTCG" style="ol">
            <item xml:id="i-WcoZwnNXs9qtnHP4V3QXQq">
              Riksdagen anvisar med följande ändringar i förhållande till regeringens
              förslag anslagen under utgiftsområde 17 Kultur, medier, trossamfund
              och fritid enligt uppställning:
            </item>
          </list>
          <table xml:id="i-3ZbfQCfecfaBwpPKp3ALt5">
            <row xml:id="i-HHFeF7MNifvtGpXuokiWiv">
              <cell>
                Anslagsförändring
              </cell>
            </row>
            <row xml:id="i-YSRxmtsCJhz2ujTftWgDq5">
              <cell>
                Anslag
              </cell>
              <cell>
                2012
              </cell>
              <cell>
                2013
              </cell>
              <cell>
                2014
              </cell>
            </row>
            <row xml:id="i-Ar1GksQhfybu9YYXafuTBb">
              <cell>
                1:1
              </cell>
              <cell>
                Statens kulturråd
              </cell>
              <cell>
                +8
              </cell>
              <cell>
                +8
              </cell>
              <cell>
                +8
              </cell>
            </row>
            <row xml:id="i-QuDHNp23yort7mJtepMF2g">
              <cell>
                1:2
              </cell>
              <cell>
                Bidrag till allmän kulturverksamhet, utveckling samt internationellt
                kulturutbyte och samarbete
              </cell>
              <cell>
                +20
              </cell>
              <cell>
                +20
              </cell>
              <cell>
                +20
              </cell>
            </row>
            <row xml:id="i-64tGYY1b2bxrevkN3bVMBC">
              <cell>
                1:4
              </cell>
              <cell>
                Forsknings- och utvecklingsinsatser inom kulturområdet
              </cell>
              <cell>
                +100
              </cell>
            </row>
            <row xml:id="i-56AkDqXLZr5NgW3pXHaKHs">
              <cell>
                1:6
              </cell>
              <cell>
                Bidrag till regional kulturverksamhet
              </cell>
              <cell>
                +110
              </cell>
              <cell>
                +110
              </cell>
              <cell>
                +110
              </cell>
            </row>
            <row xml:id="i-JEysJmz7HQuor4Xtovjqqr">
              <cell>
                5:2
              </cell>
              <cell>
                Ersättningar och bidrag till konstnärer
              </cell>
              <cell>
                +72
              </cell>
              <cell>
                +72
              </cell>
              <cell>
                +72
              </cell>
            </row>
            <row xml:id="i-WrwkcXG6GhntS5XiNZDPBi">
              <cell>
                14:1
              </cell>
              <cell>
                Bidrag till folkbildningen
              </cell>
              <cell>
                +180
              </cell>
              <cell>
                +180
              </cell>
              <cell>
                +180
              </cell>
            </row>
            <row xml:id="i-9kvykQHEZFdSUcvwMtnCHG">
              <cell>
                Summa
              </cell>
              <cell>
                +390
              </cell>
              <cell>
                +490
              </cell>
              <cell>
                +390
              </cell>
            </row>
            <row xml:id="i-DhYAsriK4AbKSzJnvv39i5">
              <cell>
                Specificering av anslagsförändringar
              </cell>
            </row>
            <row xml:id="i-SjFkzE9vH4c9tmhGHYQV5C">
              <cell>
                1:1
              </cell>
              <cell>
                Fördubblat anslag till utställningsersättningar
              </cell>
              <cell>
                +8
              </cell>
              <cell>
                +8
              </cell>
              <cell>
                +8
              </cell>
            </row>
            <row xml:id="i-GTHgdWmYXJcVVVEDteofyf">
              <cell>
                1:2
              </cell>
              <cell>
                Musik-, dans- och teaterallianserna
              </cell>
              <cell>
                +20
              </cell>
              <cell>
                +20
              </cell>
              <cell>
                +20
              </cell>
            </row>
            <row xml:id="i-CcJFx6Lfd5VyiMS6SRjqpN">
              <cell>
                1:4
              </cell>
              <cell>
                Kompensation för nytt pensionssystem för scenkonstnärer
              </cell>
              <cell>
                +100
              </cell>
            </row>
            <row xml:id="i-Hm6EQG2ZLE6EtLSuUJB2qK">
              <cell>
                1:6
              </cell>
              <cell>
                Nationellt bibliotekscentrum
              </cell>
              <cell>
                +10
              </cell>
              <cell>
                +10
              </cell>
              <cell>
                +10
              </cell>
            </row>
            <row xml:id="i-EUQmk2Tmvqv3iygpkoNjBA">
              <cell>
                1:6
              </cell>
              <cell>
                Regional kulturverksamhet
              </cell>
              <cell>
                +100
              </cell>
              <cell>
                +100
              </cell>
              <cell>
                +100
              </cell>
            </row>
            <row xml:id="i-KA4exzzzQq57yUzXhpr4wb">
              <cell>
                5:2
              </cell>
              <cell>
                Projektbidrag görs pensionsgrundande
              </cell>
              <cell>
                +8
              </cell>
              <cell>
                +8
              </cell>
              <cell>
                +8
              </cell>
            </row>
            <row xml:id="i-Y3hNzan1YH8jyAyFDdjW1i">
              <cell>
                5:2
              </cell>
              <cell>
                Höjning av biblioteksersättningen till 2 kr
              </cell>
              <cell>
                +64
              </cell>
              <cell>
                +64
              </cell>
              <cell>
                +64
              </cell>
            </row>
            <row xml:id="i-QbqhcXSaUd2s8aMnTa2bRH">
              <cell>
                14:1
              </cell>
              <cell>
                Folkhögskolornas allmänna linje, 3 000 platser
              </cell>
              <cell>
                +180
              </cell>
              <cell>
                +180
              </cell>
              <cell>
                +180
              </cell>
            </row>
          </table>
          <list xml:id="i-7aGJ2BS5rnQN9cZw8xMW8P" style="ol">
            <item xml:id="i-V5GdTRu8LZYz9L9pvMhzk9">
              Riksdagen tillkännager för regeringen som sin mening vad som
              anförs i motionen om att återkomma med förslag på finansiering
              av scenkonstpensionerna.
            </item>
          </list>
        </div>
        <div xml:id="i-H1TBR9mWvUyCH71W1oY8vK" type="motContent">
          <head xml:id="i-KcZutjX2W5DfPmUoHzVcZN" type="h1">
            Kulturskaparnas villkor
          </head>
          <p xml:id="i-KXQS4ikRZXVixinfj5fp2Y">
            Miljöpartiet värnar de professionella kulturskaparna och konstnärerna
            och vill säkerställa att de har rimliga arbetsvillkor och trygghetssystem.
            Därför presenterar vi i vår budgetmotion på kulturområdet en satsning
            på kulturarbetares villkor på totalt 600 miljoner kronor för de
            kommande tre åren.
          </p>
          <head xml:id="i-Dba2gyPEkb8LDmWnSCDAQL" type="h2">
            Scenkonstnärernas pensioner
          </head>
          <p xml:id="i-VYnLEKeLoibEHuPi3nET9W">
            Ett nytt pensionssystem för scenkonstnärer måste utformas med
            hänsyn till dem som har svårt att få jobb efter att de lämnat
            scenen. Den presenterade utredningen föreslår en omställningsersättning
            för sångare och dansare under fem år, vilken ska ge ekonomisk
            möjlighet att utbilda sig till ett nytt yrke. Miljöpartiet ser
            positivt på förslaget men är fortsatt oroligt för att pensionsersättningen
            sjunker väldigt mycket för yrkesgruppen.
          </p>
          <p xml:id="i-WTHQMySBzUgA4xGp2FXc6K">
            Att regeringen och kulturministern till årets budget inte förmått
            komma fram med ett konkret förslag är allt annat än acceptabelt.
            Kulturministern hävdar att det är kostsamt att övergå till ett
            nytt pensionssystem för scenkonstnärer och uppskattar kostnaden
            till 100 miljoner kronor. Det förslag som presenterats kostar
            på sikt inte mer än dagens system. Men när det nuvarande systemet
            avvecklas upphör successivt premiebetalningar till Statens pensionsverk
            från scenkonstnärerna, som då kommer att betala till ett vanligt
            pensionsbolag istället. Detta minskar kortsiktigt intäkterna i
            statsbudgeten. Men efterhand kommer också pensionsutbetalningarna
            från Statens pensionsverk att minska med lika mycket. Miljöpartiet
            har utrymme för att kortsiktigt ta den kostnaden i vår budget
            under 2013. Men vi vill samtidigt ge regeringen i uppdrag att
            återkomma med förslag, så fort som möjligt dock senast 2012, på
            finansiering av scenkonstpensionerna.
          </p>
          <head xml:id="i-KGZ8xMqEMTGQmaUnwgQmSA" type="h2">
            Gör alla konstnärsstipendier pensionsgrundande
          </head>
          <p xml:id="i-AET1DFmFt9kMhRkYJgTBCj">
            Miljöpartiet värnar om Sveriges kulturskapare och vill därför
            att samtliga konstnärsstipendier är skattepliktiga och pensionsgrundande.
            Konstnärsnämndens bidrag och stipendier består i dag av tre former,
            1) konstnärsbidrag, 2) projektbidrag och 3) långtidsstipendier.
            Konstnärsbidragen lämnas för att ge konstnärer en sådan ekonomisk
            trygghet under viss tid att han eller hon kan ägna sig åt konstnärlig
            yrkesutövning utan avbrott eller åt experiment och nydanande inom
            konstnärlig verksamhet. Konstnärsbidrag finns i många olika former,
            exempelvis finns arbetsstipendier, målinriktade arbetsstipendier,
            stora stipendier, pensionsbidrag och efterlevandebidrag. Ett-
            och tvååriga arbetsstipendier (punktstipendier) är skattefria
            medan fleråriga löpande (tre år eller längre) stipendier enligt
            skattelagen är beskattade. År 2010 betalade Konstnärsnämnden ut
            cirka 75 miljoner kronor år 2010 i stipendier (ej bidrag) som
            inte var skattepliktiga och pensionsgrundande. Miljöpartiet avsätter
            i budgeten 8 miljoner kronor per år för att göra samtliga stipendier
            skattepliktiga och pensionsgrundande.
          </p>
          <head xml:id="i-CkpV5QgxM7GcLka693FYHn" type="h2">
            Utställningsersättningar
          </head>
          <p xml:id="i-Von3pozzBG8iR7ooo72FeU">
            När en konstnär ställer ut, ges ersättning som motsvarar MU-avtalets
            tariff oavsett utställningsarrangör. MU är samlingsnamnet för
            det statliga ramavtalet för konstnärers medverkan och ersättning
            vid utställning som började gälla den 1 januari 2009.
          </p>
          <p xml:id="i-GDJ4Zem53124RLgCd3tw9t">
            MU står för medverkans- och utställningsersättning. MU-avtalen
            består i dag av ett ramavtal och ett normalavtal.
          </p>
          <p xml:id="i-JvgVeLZ3iKpy1kUWrqHiDq">
            Trots att dessa avtal finns vittnar konstnärer om att de flera
            gånger inte får ersättning enligt modellen. Miljöpartiet menar
            att goda arbetsvillkor för konstnärer innefattar att få ersättning
            enligt avtal. För att stimulera och säkerställa att staten blir
            en normerande kraft i det här sammanhanget ökar vi anslaget till
            Statens kulturråd för utställningsersättningarna med 8 miljoner
            kronor.
          </p>
          <head xml:id="i-3KTTWZmeevE74Whi6LSFge" type="h2">
            Företags avdragsrätt för konst och kultur
          </head>
          <p xml:id="i-EngV2hfcvdAr4gS72F12Ff">
            Genom att stimulera kulturen skapas också fler arbetstillfällen.
            Företags avdragsrätt för konst och kultur bör därför utredas närmare.
          </p>
          <head xml:id="i-TFY3rTikZqcg9i35fwVGzz" type="h2">
            Ökat anslag Allianserna
          </head>
          <p xml:id="i-5MYyuDDUVnau4BAgBKGfvc">
            Det är mycket viktigt att samhället tar sitt ansvar för att professionella
            kulturskapare får samma villkor gällande exempelvis löner, pensioner
            och arbetslöshetsersättningar som andra arbetstagare. Genom Musik-,
            Dans- och Teaterallianserna har frilansande musiker, dansare och
            skådespelare fått en stabil försörjning. Under perioder utan uppdrag
            erbjuds de vidareutbildning, rådgivning och andra insatser som
            främjar framtida uppdragsgivning.
          </p>
          <p xml:id="i-6FjoPyKMrWJrR4YqyvcjDp">
            Miljöpartiet anser att scenkonstallianserna utgör en bra förebild
            för hur en trygg arbetsmarknad skapas. Vi avsätter totalt 60 miljoner
            kronor under tre år för att verksamheten, eller varianter, ska
            kunna omfatta allt fler kulturutövare, också utanför branscherna
            musik, dans och teater.
          </p>
          <head xml:id="i-5rqyBPSbzdsnEk29bjAhYf" type="h2">
            Höjning av biblioteksersättningen
          </head>
          <p xml:id="i-QsLrzksoCgWpFYH68z3oZR">
            Miljöpartiet värnar den överenskommelse mellan regeringen och
            Sveriges Författarförbund, Föreningen Svenska Tecknare samt Svenska
            Fotografers Förbund om rätt till förhandlingar beträffande biblioteksersättningens
            grundbelopp. Vi anser samtidigt att ersättningen är en grund i
            kulturskaparnas arbetsvillkor. Vi menar att regeringen brutit
            mot överenskommelsen med parterna när de ensidigt befäst ersättningen
            till 1 krona och 33 öre. Vi gör utrymme för en större uppräkning
            av ersättningen och budgeterar för en ersättning om 2 kronor för
            hemlån av originalverk.
          </p>
          <head xml:id="i-Md5hUCpKNjrT1DzV1RcMMJ" type="h1">
            Regional kulturutveckling
          </head>
          <p xml:id="i-7B7d4dP7btb9zXVrjhBeyB">
            Från i år har en ny samverkansmodell för fördelning av vissa
            statliga medel till regional kulturverksamhet trätt i kraft. Målet
            är att föra kulturen närmare medborgarna, något Miljöpartiet ser
            stort värde i. Modellen ska ge förutsättningar för ett ökat regionalt
            inflytande och ansvar. Men för att det ska lyckas behöver det
            finnas medel så att regionerna kan ta det ansvaret och kulturen
            får en möjlighet att utvecklas. Med fler län på väg in i den här
            samverkansmodellen är regeringens ökning av medel alldeles för
            liten för att vi ska få se goda resultat. Miljöpartiet ökar anslaget
            till regional kulturutveckling med 100 miljoner kronor per år.
          </p>
          <head xml:id="i-GHJvSyjNc2EgjQgTee7K3R" type="h1">
            Folkbildningen
          </head>
          <p xml:id="i-8aX3ghhESDwB9sk9BUX4dR">
            För att Sverige ska ge fler möjlighet att självständigt kliva
            in i vuxenvärlden och arbetslivet behöver utbildningssystemet
            präglas av öppna dörrar. Folkhögskolorna är en viktig del i det
            svenska utbildningssystemet. Där den ordinarie gymnasieskolan
            misslyckas, lyckas folkhögskolorna nå ut och skapa förutsättningar
            för stora elevgrupper.
          </p>
          <p xml:id="i-NwoP3THtoMFmF5by3esTu7">
            Sammanlagt läser ungefär 12 000 elever in gymnasiekompetens på
            folkhögskola varje år. Vi vet också via Folkbildningsrådets utvärderingar
            att de som går vidare från allmän linje på folkhögskola till högre
            studier ofta klarar studierna bra. Problemet i dag är att alla
            som vill läsa på folkhögskola inte får det det går två sökande
            per plats för att läsa in gymnasiekompetens på folkhögskolornas
            allmänna linje. Miljöpartiet föreslår därför i ett första steg
            en utökning med 3 000 nya studieplatser på allmän linje de kommande
            åren och satsar 180 miljoner kronor per år för det ändamålet.
          </p>
          <head xml:id="i-8AsoLtscWdZLJ6WfQRqJv6" type="h1">
            Public service-oberoende
          </head>
          <p xml:id="i-XFvPPfNrQ4feAe5v1F2Dpe">
            Regeringen trotsar principerna för public service-finansiering
            och oberoende ställning när de i budgeten tar 100 miljoner kronor
            av radio- och tv-avgiften och riktar dem direkt som en engångssatsning
            på arkivprojekt i SVT, Utbildningsradion och Sveriges Radio. Miljöpartiet
            delar visserligen idén att det vore bra att arkiven blev tillgängliga
            men anser inte att det är ett rimligt tillvägagångssätt att regeringen
            styr finansieringen på det här sättet. När en uppräkning av radio-
            och tv-avgiften samtidigt inte görs minskar detta medlen till
            public service-företagen och försvårar deras bildningsfunktion
            och roll i den svenska samhällsdebatten.
          </p>
          <p xml:id="i-6Wj1hcP4KZx7vxW53PUmMh">
            Miljöpartiet är inte heller berett att acceptera att villkoret
            om att den andel av allmänproduktionen i Sveriges Radios och SVT:s
            rikssändningar som produceras utanför Stockholm ska uppgå till
            minst 55 procent avskaffas.
          </p>
          <head xml:id="i-SsX3noN84V7YS4VLebKHDj" type="h1">
            Nationell bibliotekssamordning
          </head>
          <p xml:id="i-81SRC2Sh2vUKB4EexC6vQs">
            Kungl. biblioteket har sedan januari 2011 ett nationellt samordnings-
            och utvecklingsansvar som bland annat innebär att utöva nationell
            överblick, att främja samordning och att samla in statistik för
            biblioteksverksamheten i Sverige. Miljöpartiet menar att det behövs
            nationella lösningar för till exempel bibliotekens digitala tjänster,
            webbtjänster och andra tekniska plattformar för att stimulera
            biblioteksutveckling och bedriva kvalificerad omvärldsbevakning
            nationellt och internationellt. Kungl. biblioteket behöver därför
            ökade förutsättningar för att klara sitt uppdrag. Miljöpartiet
            ökar den del av anslaget till regional kulturverksamhet som används
            för Kungl. bibliotekets samordnande roll med 10 miljoner kronor
            per år.
          </p>
        </div>
        <div xml:id="i-3JHfJhKMshTuSjdH9vcXQv" type="signatureBlock">
          <list xml:id="i-K9qnYpbkMT2DxaD33cFutk">
            <item xml:id="i-54t9HcnXVAebNYvbqCDKTF" who="i-UFTZBKNRWWLXUXAtcCcVfH" type="signature">
              Tina Ehn (MP)
            </item>
            <item xml:id="i-Pu5RQ58qFwNHyyaJ97pC6h" who="i-Vx7eV6CLwK4q8nMYx4Sry4" type="signature">
              Agneta Börjesson (MP)
            </item>
            <item xml:id="i-JAVpSvh1M21tsH7FDoNMfc" who="i-FfCiJc8kVZcwio9wsCvVkH" type="signature">
              Mehmet Kaplan (MP)
            </item>
          </list>
        </div>
      </div>
    </body>
  </text>
</TEI>
