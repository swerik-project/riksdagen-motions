<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__fk__202/mot_1960__fk__202-001.pdf"/>
      <fw xml:id="i-SgJA1K9HXbFeRRbep6QENc">
        Motioner i Första kammaren, nr 202 år 1960 d
      </fw>
      <div type="motHeader" xml:id="i-PHL8ab3uBDazt9YhC4sQkn">
        <div type="motTitle" xml:id="i-DuYPPZEED9Uc2n32iqSuvJ"/>
        <div type="motSubmissionInfo" xml:id="i-MDuEyxkTVRq3PH8CJL1yDL"/>
      </div>
      <div type="motBody" xml:id="i-RpkX5rrsyhd2NGrG7v88R3">
        <div xml:id="i-MrZyyjxZnNDh7MQbH8gXzm">
          <p xml:id="i-FhRTcB4hZkmV1Xk471gvsv">
            Nr 202
          </p>
          <p xml:id="i-9n1u3FFkKBjpvBtBaDTvGQ">
            Av herr Jonsson m. fl., om ändring av stämpelavgiften för lag-
            fart i vissa fall.
          </p>
          <p xml:id="i-GJB5iZUmx8VZM7JzxhaLVJ">
            Under senare år har alltmer uppmärksammats de ofta allvarliga
            hinder för drivande av ett rationellt skogsbruk, som ligger däri
            att de till bruknings- enheterna hörande skogsmarksinnehaven till
            stor del är spridda och har ur skogsbrukssynpunkt olämplig ägofigur.
            Dessa för vår skogsnärings ekono- miska utveckling besvärande
            olägenheter och det därav följande stora beho- vet av en förbättrad
            arrondering av skogsmarken har påtalats bl. a. i det av 1955 års
            skogsvårdsutredning avgivna betänkandet angående skogsvården å
            enskilda skogar. Vid 1959 års riksdagsbeslut angående intensifiering
            av rationaliseringsverksamheten på jordbrukets och skogsbrukets
            områden underströks också angelägenheten av att omarronderingsverksamheten
            i skogsmarken påskyndas. I bl. a. detta syfte vidtogs för övrigt
            vissa organi- satoriska åtgärder inom lantbruksorganisationen
            och lantmäteriväsendet. Vidare uttalade sig riksdagen för att
            förslag år 1960 borde framläggas till förenkling av handläggningen
            av ärenden rörande markbyten med bolag. Det må även erinras om
            att vid samma riksdag beslöts viss omläggning av skogsbeskattningen
            i avsikt att underlätta verksamheten med den yttre rationaliseringen.
            Betydande förbättringar i fråga om skogsmarkens arrondering kan
            vinnas genom bytesverksamhet. Sådan verksamhet har också kommit
            till stånd i en växande omfattning. Nämnas må att exempelvis lantmäteriet
            hittills avslutat arronderingsbyten berörande storskogsbruket
            omfattande inte mindre än i runt tal 200 000 ha, varav omkring
            175 000 ha avsett byten mellan olika storskogsbruk och återstoden
            byten mellan storskogsbruk och andra. Byten i arronderingsförbättrande
            syfte planeras f. n. beträffande mycket stora area- ler, och tendensen
            synes vara att bytesverksamheten i framtiden kommer att i allt
            större utsträckning beröra det mindre skogsbruket. Ifrågavarande
            arronderingsbyten kan ske antingen såsom ägoutbyten enligt jorddelningslagen
            eller som s. k. avtalsbyten. Ägoutbytesformen lider enligt nu
            gällande lagstiftning av den mycket ofta kännbara svagheten att
            svårigheter möter mot byten över gräns för jordregistersocken.
            Denna form är å andra sidan smidig genom att några åtgärder för
            reglering av lagfarts- och inteckningsförhållandena inte erfordras.
            Vid avtalsbyten är man däremot
          </p>
          <pb facs="riksdagen-motions-pdf/data/1960/mot_1960__fk__202/mot_1960__fk__202-002.pdf"/>
          <fw xml:id="i-2V9SFrSu1XnJRAkYzyrEZy">
            6 Motioner i Första kammaren, nr 202 år 1960
          </fw>
          <p xml:id="i-RNVbGJt3AP4TJ82EeBvcdy">
            inte bunden av den administrativa indelningen, vilket bör sammanställas
            med det förhållandet att skogsmarksbytena, om tillfredsställande
            sådana skall komma till stånd, mestadels bör ske utan hänsynstagande
            till socken- gränserna. De på sistnämnda sätt bytta områdena måste
            emellertid särskilt överlåtas, och en omläggning av inteckningsförhållandena
            måste ske. I de fall avtalsbyte avser del av fastighet måste därtill
            fastighetsbildningsför- rättning äga rum. Båda de här nämnda formerna
            för bytesverksamhetens tekniska genom- förande är enligt expertisen
            på området behövliga. Vilkendera av dem som sett ur fastighetsteknisk
            synpunkt helst bör väljas lär vara beroende på sådana förhållanden
            i det enskilda bytesfallet som t. ex. fastighetsindelning- ens
            beskaffenhet. Parternas benägenhet att välja det ena eller andra
            förfaran- det påverkas emellertid med nu rådande ordning tyvärr
            i väsentlig mån av andra faktorer, som hindrar en fullt ändamålsenlig
            lösning av arronderings- problemen i berörda skogsmarker. En sådan
            faktor är, såsom redan antytts, det mera tungrodda administrativa
            förfarandet vid avtalsbyten. Det är där- för tillfredsställande,
            att 1958 års jordlagsutredning på grundval av 1959 års riksdags
            förenämnda uttalande numera i delbetänkande framlagt för- slag
            till förenklingar i förfarandet då bolag är part i dylikt byte.
            Vi utgår från att Kungl. Maj:t redan vid innevarande riksdags
            vårsession kommer att framlägga förslag i anledning av betänkandet.
            En annan och enligt vår mening för parterna än betydelsefullare
            faktor är de skillnader som före- ligger i fråga om kostnaderna
            vid tillämpning av ifrågavarande båda bytes- former. Vid ägoutbytesformen
            ombesörjes i princip samtliga erforderliga åtgärder av lantmäteriet,
            och den enligt lantmäteritaxan härför utgående ersättningen överstiger
            inte 40 procent av lantmäteriets självkostnader. Avgift för lagfartsstämpel
            erlägges som nämnts ej. Vid avtalsbyten däremot får parterna i
            princip själva utföra och bekosta erforderliga förarbeten även-
            som bestrida eventuella förrättningskostnader samt därutöver svara
            för lag- fartskostnader och utgifter för omläggning av inteckningsförhållandena.
            Särskilt bör uppmärksammas att i dessa fall stämpelavgift måste
            erläggas vid lagfart. Avgiften utgår för bolag med två procent
            av taxeringsvärdet och för enskilda med en procent av samma värde.
            Till belysande av storleks- ordningen av denna utgift kan nämnas,
            att den uppgives i allmänhet uppgå till ungefärligen samma kostnad
            per hektar som kostnaden för värderingen av skogen. Det förhållandet
            att avgift för lagfartsstämpel utgår vid avtalsbyten men ej vid
            ägoutbyten medför en uppenbar benägenhet hos vederbörande parter
            att även i sådana fall, där det inte är motiverat ur synpunkterna
            om lämpligaste fastighetsbildning och, främst, på längre sikt
            fördelaktigaste skogsekonomiska planering, likväl välja sistnämnda
            bytesform. De national- ekonomiska nackdelarna härvidlag är iögonenfallande.
            Vidare måste ur stats- finansiell synpunkt beaktas dels att såsom
            förut sagts ersättningen vid
          </p>
          <pb facs="riksdagen-motions-pdf/data/1960/mot_1960__fk__202/mot_1960__fk__202-003.pdf"/>
          <fw xml:id="i-QepfUuLhSpsva7pGjVZbrA">
            Motioner i Första kammaren, nr 202 år 1960 7
          </fw>
          <p xml:id="i-HZi89T86ED4HQSUujh2a4K">
            ägoutbytesformen endast utgår med 40 procent av statens självkostnader,
            dels att lantmäteriets arbetsbelastning ändock är av sådan storlek
            att be- tydande olägenheter härav uppkommer samt dels att statens
            inkomster av ifrågavarande stämpelavgifter kan beräknas under
            de senaste åren i genom- snitt ha uppgått till ca 250 000 kronor.
            Med hänsyn till den framträdande angelägenheten ur samhällsekonomisk
            synpunkt att den skogliga omarron- deringsverksamheten intensifieras
            kan näppeligen tänkas en sådan lösning på det föreliggande problemet
            att parternas kostnader för ägoutbytesformen bringas upp i paritet
            med kostnaderna för avtalsbyten. Enda framkomliga vägen synes
            i stället vara att sänka kostnaderna för sistnämnda slag av byten
            genom borttagande av avgifter för lagfartsstämpel i fråga om fång
            som utgör led i byten av skogsmark. Det bör i sammanhanget betonas
            att det här ej är fråga om nyförvärv av mark och att bytesparternas
            tillgångar i skogsmark inte utökas. 1958 års jordlagsutredning
            liksom av denna utredning hörda represen- tanter för skogsbruket
            har, med kraftigt understrykande av lagfartsstämpelns betydelse
            vid val av bytesform, uttalat att ett borttagande snarast möjligt
            av stämpelavgiften vid avtalsbyten skulle avesvärt underlätta
            och påskynda den arronderingsförbättrande verksamheten i skogen.
            Även i remissyttran- dena över jordlagsutredningens delbetänkande
            har från flera håll betonats att befrielse från lagfartsstämpeln
            i här berörda fall är i hög grad angelägen. Några formliga förslag
            om dylikt slopande av stämpelavgiften har ej kunnat framläggas
            av jordlagsutredningen, enär utredningsdirektiven inte lämnat
            möjlighet därtill. Utredningen har i stället hänvisat till den
            genom särskild sakkunnig pågående översynen av lösen- och stämpelförordningarna.
            Enligt vår mening är berörda fråga av så angelägen natur att förslag
            till borttagande av stämpelavgiften för lagfart vid avtalsbyten
            snarast bör före- läggas riksdagen. Vi vill utöver de förut anförda
            skälen härför framhålla att blotta vetskapen om att frågan är
            under prövning har en återhållande effekt på benägenheten att
            nu genomföra ytterligare avtalsbyten. Med hänsyn här- till anser
            vi det olyckligt om frågan ej upptages till slutligt avgörande
            förrän i samband med de övriga förslag till ändringar i lösen-
            och stämpelförord- ningarna som pågående översyn kan leda till.
            Sagda översyn berör en mängd områden och ett mycket stort antal
            statsmyndigheter, varför det efter erfor- derlig, säkerligen omfattande
            remissbehandling samt riksdagsbeslut kommer att dröja ännu ett
            antal år, innan vid översynen framkomna förslag kan träda i kraft.
            Några svårigheter att särbehandla spörsmålet om den här förordade
            jämkningen i stämpelförordningen torde, bl. a. med hänsyn till
            redan föreliggande material i ämnet, ej föreligga.
          </p>
          <p xml:id="i-UzuqAJoXLcLcWDm9CcnjyC">
            Med hänvisning till vad sålunda anförts anhåller vi,
          </p>
          <p xml:id="i-M3ERFLbrpSqnor98rnYDXB">
            att riksdagen måtte i skrivelse till Kungl. Maj:t hemställa om
            förslag till denna rikdags höstsession beträffande sådan
          </p>
          <pb facs="riksdagen-motions-pdf/data/1960/mot_1960__fk__202/mot_1960__fk__202-004.pdf"/>
          <fw xml:id="i-LvFr8o3wywq9jRUYdEB2ZE">
            Motioner i Första kammaren, nr 202 år 1960
          </fw>
          <p xml:id="i-2tm9j8njSgR2HTkSw7qfXi">
            ändring vad gäller erläggande av stämpelavgift vid lagfart för
            fastighetsförvärv i anledning av markbyten att de i mo- tionen
            främst åsyftade allmänt skogsekonomiska fördelarna uppnås.
          </p>
          <p xml:id="i-XvY2UrSJ7XesSW75SKqNeL" type="date">
            Stockholm den 26 januari 1960
          </p>
          <p xml:id="i-Xf68uB6sZ5im9nks2sbMSJ">
            Jon. N. Jonsson Erik Svedberg Nils Theodor Larsson
          </p>
          <p xml:id="i-YMkMDWfRRkA9mZaVJNHYBk">
            i Hammarby
          </p>
          <p xml:id="i-QYE6sRBMCqEN3dUERvD8qa">
            Nils B. Hansson Einar Persson Uno Hedström
          </p>
        </div>
      </div>
    </body>
  </text>
</TEI>
