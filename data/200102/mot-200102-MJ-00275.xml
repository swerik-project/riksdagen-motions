<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0275/mot_200102_MJ_0275-0001.pdf"/>
      <div type="motHeader" xml:id="i-TuzQJ8kfoJ5Nbr2rHbSm2u">
        <div type="motTitle" xml:id="i-HTC2r9UeEhtFewz2Gf34DG"/>
        <div type="motSubmissionInfo" xml:id="i-897zVp72xZuYpfAbQ5MuQJ"/>
      </div>
      <div type="motBody" xml:id="i-5duogyxxHTPnBHYfYHdWGQ">
        <div xml:id="i-7Rbh96grfZCKvx4kVpuXrC">
          <p xml:id="i-RL96QYaxRdwCxb12hjbfqk">
            2001/02 mnr: MJ275 pnr: mp536
          </p>
          <p xml:id="i-B3L8gUSDgfTf9NeZz1kXQs">
            Motion till riksdagen 2001/02:MJ275
          </p>
          <p xml:id="i-QAhetaGBuywDw739iuVutE">
            av Gudrun Lindvall m.fl. (mp)
          </p>
          <p xml:id="i-YQnyBzsPW3nfzJCfqA48jE">
            Förbud mot mink i bur
          </p>
          <p xml:id="i-C5kV6xcHkS4VnB7aw8uiUF">
            Förslag till riksdagsbeslut
          </p>
          <p xml:id="i-KHbJX3sUE6MY8XmcFVfrv3">
            Riksdagen tillkännager för regeringen som sin mening vad i motionen
            anförs om hållande av mink som pälsdjur.
          </p>
          <p xml:id="i-NQ9a966BVG7mUJvXFCJ1mF">
            Djur mår inte bra av bur
          </p>
          <p xml:id="i-SV3PAmuFa1pNi1AzWewV7r">
            I djurskyddslagens 8 4 står att djur skall ges möjlighet till
            naturliga beteenden. Ett av de mest naturliga behoven är behovet
            att röra sig. Man kan se hur djur i bur vankar av och an och ibland
            fastnar i stereotypa beteenden. Bristen på rörelse upplevs som
            en stress både kroppsligt och själsligt. I Sverige är det mink,
            höns och chinchilla som hålls i burar. För minken kom en ljusning
            i och med budgetpropositionen för år 2000, där det står: Enligt
            djurskyddslagen skall djur ges möjlighet till att bete sig naturligt.
            Regeringen avser därför att se över reglerna för burhållning av
            mink och
          </p>
          <p xml:id="i-KFjv3NscN56ZyN128YhtL9">
            återkomma med förslag till förbättringar under mandatperioden.
            Ur budgetpropositionen för 2000, UO23 sid. 82.
          </p>
          <p xml:id="i-MuXuHiAMG97on1ayM59fdF">
            Minken ett aktivt djur
          </p>
          <p xml:id="i-2mRXDhucrJTmAr1aRKf83B">
            Minken är som alla mårddjur ett mycket aktivt djur med stort
            behov av rörelse. Den är så väl anpassad till ett liv i vatten
            att den till och med har simhud mellan tårna. Den hör inte hemma
            i den svenska faunan, men finns nu i hela landet. I de flesta
            fall har det varit rymlingar från pälsfarmer som klarat sig bra,
            eftersom den svenska naturen påminner om den nordamerikanska,
            där den hör hemma. Men den har också släppts ut för att ge ytterligare
            ett jaktbart vilt (källa: Däggdjur av Bjärvall/Ullström). Minken
            har ingen naturlig fiende i Sverige och går ofta hårt åt sjöfågel.
            Det skjuts enligt statistiken ca 30 000 djur per år, en siffra
            som torde vara för låg.
          </p>
          <pb facs="riksdagen-motions-pdf/data/200102/mot_200102_MJ_0275/mot_200102_MJ_0275-0002.pdf"/>
          <p xml:id="i-Tx9fopdNfuyQ4DHbVeSM3t">
            2001/02:MJ275
          </p>
          <p xml:id="i-H7yY9XmJmPmM1xLUHDCrTM">
            Naturliga beteenden
          </p>
          <p xml:id="i-2WNNB1xiMT9kPnnDEkN8KG">
            Det är utom allt tvivel att minkar inte kan få sina mest grundläggande
            naturliga beteenden tillfredsställda i en liten ståltrådsbur.
            Därom är etologer och veterinärer ense. Veterinärförbundet har
            i rapporter 1990 och 1996 kritiserat pälsfarmningen och anför
            avsaknaden av vatten att röra sig i, stereotypa beteenden och
            en osund avel som stora problem för minken.
          </p>
          <p xml:id="i-2C9LKagt8raPUqSLhrhGTR">
            Beslut före valet?
          </p>
          <p xml:id="i-CtLLdwSJUohGBuoHFGant">
            Det har alldeles för länge diskuterats mink och burhållning utan
            att något skett. I stället för att utgå ifrån att djuren har behov
            av att kunna röra sig i vatten som i naturen och anpassa djurhållningen
            till detta har bevisbördan varit den omvända. Man har utgått ifrån
            att de inte behöver det som finns naturligt och sedan har det
            varit upp till kritikerna att bevisa att minken behöver röra sig
            i vatten för att få utlopp för naturliga beteenden. En sådan omvänd
            bevisbörda accepteras lyckligtvis inte i miljösammanhang i landet
            längre. Det är dags att den försvinner även vad gäller djurskyddslagen.
            Miljöpartiet anser att dagens hantering av minkar i trånga burar
            strider mot djurskyddslagen, dess 8 4 måste tas på allvar nu.
            Den innebär att minkar inte kan hållas i små burar. Jordbruksverket,
            den centrala myndigheten för djurskydd i landet, har fått i uppdrag
            att se över minkhanteringen och komma med förslag på förbättringar
            av denna. Förslaget ska vara klart den 1 april 2002. Därefter
            ska detta remissbehandlas innan regeringen kan skriva proposition.
            Beslutet i budgetpropositionen för år 2000 har väckt förhoppningar
            hos många, som vänder sig mot dagens hantering, och det förpliktigar.
            Med ett förslag från verket först i april 2002 ter det sig snålt
            om tiden att hinna lägga propositionen och behandla den i riksdagen
            före valet. Från Miljöpartiets sida anser vi det väsentligt att
            det som står i budgetpropositionen gäller. Ett förslag som avsevärt
            förbättrar för minkarna måste komma före valet 2002.
          </p>
          <p xml:id="i-A6G4gzw3Qe3Moggigovk2U">
            Bort med burarna
          </p>
          <p xml:id="i-5fuFVRuyW7eB7Ratqkr5Nd">
            Från Miljöpartiets sida är vi övertygade om att en ordentlig
            genomlysning av minkhanteringen kommer att visa att dagens burar
            är helt förkastliga utifrån djurskyddslagens krav. Minkarna måste
            ut ur dagens små burar och beslutet måste fattas före valet 2002.
            Vi anser vidare att hållande av djur för pälsproduktion är en
            avart av djurhållning, som bör förbjudas.
          </p>
          <pb facs="riksdagen-motions-pdf/data/200102/mot_200102_MJ_0275/mot_200102_MJ_0275-0003.pdf"/>
          <p xml:id="i-Hzppbs6CKCAbTjnwD4NYVd">
            Stockholm den 2 oktober 2001
          </p>
          <p xml:id="i-Grpk4nyefaG61EoFjLduji">
            Gudrun Lindvall (mp) Birger Schlaug (mp) Kia Andreasson (mp)
            Gunnar Goude (mp) Ingegerd Saarinen (mp) Mikael Johansson (mp)
          </p>
          <p xml:id="i-KS2RrYr5TmZ9S7w9SWBU9a">
            2000/01:c999
          </p>
        </div>
      </div>
    </body>
  </text>
</TEI>
