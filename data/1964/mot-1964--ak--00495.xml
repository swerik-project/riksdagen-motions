<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__495/mot_1964__ak__495-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 495—501 = Motioner i Andra kammaren, nr 495 år 1964 1
          </p>
          <p>
            Nr 495
          </p>
          <p>
            Av herr Hedlund m. fl., angående bostadsstödet åt pensionärer.
            (Lika lydande med motion nr 413 i Första kammaren)
          </p>
          <p>
            Ordnandet av en god bostadsförsörjning för pensionärerna får
            ses som en av de allra väsentligaste uppgifterna inom åldringsvården
            för närvaran- de. Tillgången till en god bostad spelar en avgörande
            roll både för pensio- närernas möjligheter att bo kvar i en vanlig
            bostad och för deras allmänna trivsel. Härjämte kan inte insatser
            på andra områden, t. ex. hemsamarit- verksamhetens och hemsjukvårdens,
            leda till åsyftade goda resultat om bo- stadsfrågan eftersättes.
            Såsom framgått av socialpolitiska kommitténs undersökningar är
            bostads- situationen för ett stort antal pensionärer högst otillfredsställande.
            Den all- männa upprustning på bostadsområdet som ägt rum har uppenbarligen
            inte kommit pensionärsgruppen till del i samma utsträckning som
            andra medborgargrupper. Cirka 17 procent av pensionärshushållen
            har bostäder av allra lägsta utrustningskvalitet. Härutöver saknar
            en fjärdedel av pensionä- rerna sådana bekvämligheter som wc och
            centralvärme. Endast en tredje- del av pensionärshushållen har
            fullt moderna bostäder. Vid upprepade tillfällen under senare
            år har den otillfredsställande bo- stadsförsörjningen för pensionärerna
            framhållits i motioner från vårt håll och åtgärder begärts för
            att få till stånd förbättringar. Dessa åtgärder har avsett såväl
            bättre stödförbättring av bostäder som ett bättre och ändamåls-
            enligt utformat löpande bostadsstöd, så att de gamla av ekonomiska
            skäl inte skall behöva avstå från en god bostad om sådan finns
            att tillgå. Då dessa förslag vid samtliga tillfällen avvisats
            av riksdagen finner vi det nöd- vändigt att än en gång framföra
            dem. I statsverkspropositionen föreslås att 30 milj. kronor nästkommande
            bud- getår skall ställas till förfogande för bostadsförbättringsverksamhet.
            Den ökade medelsramen motiveras främst av pensionärernas bostadssituation,
            som varseblivits sedan socialpolitiska kommittén redovisat sin
            undersök- ning. Någon ändring av grunderna för förbättringsstödet
            föreslås emellertid inte, utan vederbörande departementschef förväntar
            att de föreslagna med- len skall bli erforderliga till följd av
            att bostadsstyrelsen genom hänvändel- ser till kommunerna skall
            fästa deras uppmärksamhet på angelägenheten av en ökning av förbättringsverksamheten.
            Varje åtgärd som kan medföra ökad förståelse för pensionärernas
            bostadssituation får visserligen hälsas med
          </p>
          <p>
            1 Bihang till riksdagens protokoll 1964. 4 saml. Nr 495—56501
          </p>
          <pb facs="riksdagen-motions-pdf/data/1964/mot_1964__ak__495/mot_1964__ak__495-002.pdf"/>
          <p>
            2 Motioner i Andra kammaren, nr 495 år 1964
          </p>
          <p>
            tillfredsställelse, men det måste ifrågasättas både om ifrågavarande
            hänvän- delser riktar sig åt rätt håll och om man med dessa angriper
            någon av de väsentligaste orsakerna till den nuvarande ogynnsamma
            situationen. Bostadsstyrelsen har vid flera tillfällen fäst uppmärksamheten
            på huru- som bostadsförbättringsverksamheten avtagit. Som orsak
            härtill har styrel- sen framhållit den restriktiva inkomstprövningen
            och förordat höjning av den gällande inkomstgränsen. Även i motioner
            från vårt håll har begärts höjning av inkomstgränsen samt i anslutning
            härtill ökade medel till för- bättringsändamål. Förslagen har
            emellertid avvisats av riksdagen. Den nuvarande inkomstgränsen
            för erhållande av räntefri stående del av förbättringslån, 6 000
            kronor beskattningsbar inkomst, fastställdes år 1959. Sedan dess
            har inträffat både penningvärdesförsämring och byggnads- kostnadsstegring,
            som medfört att denna låga inkomstgräns blivit en allt- mer hämmande
            faktor i fråga om möjligheterna att utnyttja förbättrings- stödet.
            En betydande höjning är nödvändig om förbättringsverksamheten
            skall få tillfredsställande omfattning. Särskilt bör uppmärksammas
            att äld- re personer, som har en viss tid kvar till pensionsåldern,
            oftast har en ar- betsinkomst som utestänger dem från förbättringsstöd.
            Arbetsinkomsten är emellertid ofta avtagande, en omständighet
            som medför att de — när för- bättringsstöd inte kan erhållas —
            ej vågar binda sig för den högre bostads- kostnad som en upprustning
            av bostaden skulle medföra. I sådana fall ver- kar den restriktiva
            inkomstprövningen särskilt hämmande. Vi föreslår att inkomstgränsen
            höjes till 9 000 kronor med verkan från den 1 juli 1964. För förbättringsstödet,
            dvs. räntefritt stående lån eller i förekommande fall räntefri
            och stående del av lån, gäller att det utgår efter behov i varje
            särskilt fall. Dock finns vissa maximibelopp angivna. Sålunda
            gäller att stö- det får utgöra högst 10 000 kronor, då det gäller
            pensionär, och eljest högst 4 000 kronor. Med hänsyn till nuvarande
            kostnadsläge och till angelägenhe- ten av en intensifierad förbättringsverksamhet
            föreslår vi att nämnda be- lopp höjes till 12 000 respektive 8
            000 kronor med verkan från den 1 juli 1964. Det löpande bostadsstödet
            till pensionärerna lämnas nu i två olika for- mer: i form av kommunalt
            bostadstillägg och i form av statligt pensionärs- bostadsbidrag.
            Utformningen är inte tillfredsställande beträffande någon av formerna.
            En skyndsam översyn i syfte att skapa bättre former för pen- sionärsbostadsstödet
            är enligt vår mening mycket angelägen. De kommunala bostadstilläggen
            är inkomstprövade enligt bestämmelser i lagen om hustrutillägg
            och kommunalt bostadstillägg till folkpension. Bo- stadstilläggens
            storlek bestämmes av kommunerna. Bostadsstödets omfatt- ning blir
            därför i mycket stor utsträckning beroende av kommunernas eko-
            nomiska möjligheter. Är antalet pensionärer i en kommun stort
            i förhållan- de till antalet aktiva eller förvärvsarbetande, blir
            givetvis möjligheterna för kommunen att bereda tillräckliga bostadstillägg
            starkt begränsade. Samma
          </p>
          <pb facs="riksdagen-motions-pdf/data/1964/mot_1964__ak__495/mot_1964__ak__495-003.pdf"/>
          <p>
            Motioner i Andra kammaren, nr 495 år 1964 3
          </p>
          <p>
            blir givetvis fallet om inkomstnivån hos kommunmedborgarna, och
            därmed den beskattningsbara inkomsten per innevånare, är låg.
            Då vanligen dessa båda omständigheter sammanträffar är möjligheterna
            för många kommu- ner att ge tillräckliga bostadstillägg ofta starkt
            begränsade. Betecknande härför är att utdebiteringen per skattekrona
            räknat för ändamålet i många kommuner med relativt låga bostadstillägg
            är långt högre än i kommuner med relativt höga tillägg. Till de
            kommunala bostadstilläggen utgår statsbidrag. Detta har utfor-
            mats i avsikt att motverka skillnader på grund av olika skatteunderlag
            i kommunerna. Någon hänsyn till hur stor andel av kommunens totalbefolk-
            ning som är pensionärer har däremot inte tagits. Därjämte har
            reglerna rö- rande hänsynstagandet till skatteunderlaget en sådan
            utformning att effek- ten i detta avseende numera är långtifrån
            tillräcklig. Kommunandelen utgör två procent per antalet skattekronor
            per innevå- nare, dock högst 80 och lägst 25 procent av den totala
            kostnaden. Maximal kommunandel uppnås sålunda vid 40 skattekronor
            per innevånare. Minimi- regeln 25 procent spelar ingen praktisk
            roll — den förutsätter nämligen ett skatteunderlag som är lägre
            än 12,5 skattekronor per innevånare. Till följd av den ekonomiska
            utvecklingen har dessa regler blivit föråldrade och för- lorat
            sin tidiga inkomstutjämnande effekt. Detta framgår bl. a. av att
            den totala kommunandelen av kostnaderna endast med några tiondels
            procent understiger 80 procent. Ett nytt system med större hänsynstagande
            till kom- munernas skatteunderlag och därjämte även till pensionärernas
            andel av befolkningen i kommunen måste tillskapas om godtagbara
            grunder skall kunna erhållas. Det statliga pensionärsbostadsbidraget
            är ett komplement till de kommu- nala bostadstilläggen. En viss
            hänsyn tages till skatteunderlaget i kommu- nen. Som exempel kan
            nämnas att högsta bidrag, 625 kronor, utgår om kommunens skatteunderlag
            är lägre än 25 skattekronor per invånare. Bi- drag i medelläge,
            475—375 kronor, utgår vid ett skatteunderlag av 30— 33,99 skattekronor
            per innevånare. Lägsta bidrag utgår om skatteunderlaget är 40
            skattekronor eller däröver per innevånare. Av detta torde framgå
            att anknytningen till skatteunderlag är starkt föråldrad. Självfallet
            medför det- ta sämre möjligheter för pensionärerna att erhålla
            tillräckligt bostadsstöd. Även i andra avseenden är grunderna
            för pensionsbostadsbidraget otill- fredsställande. Sålunda gäller
            dels att bostaden i fråga skall vara förhyrd, dels att huset i
            fråga skall vara statligt belånat eller räntebidrag vara bevil-
            jat till detsamma, dels att bostaden skall vara färdigställd efter
            den 1 juni 1946. Dessa bestämmelser medför att pensionärer, som
            i fråga om inkomst- förhållanden och standard på den bostad de
            bebor fyller de uppställda kra- ven, ställs utanför möjligheten
            till stöd genom pensionärsbostadsbidrag. Bostadsstödet till pensionärerna
            kan således i sin nuvarande utformning inte anses godtagbart.
            En skyndsam översyn är mycket angelägen. Härvid
          </p>
          <pb facs="riksdagen-motions-pdf/data/1964/mot_1964__ak__495/mot_1964__ak__495-004.pdf"/>
          <p>
            4 Motioner i Andra kammaren, nr 495 år 1964
          </p>
          <p>
            bör uppmärksammas att det är föga ändamålsenligt med två olika
            statliga bidrag — dels pensionärsbostadsbidraget, dels bidraget
            till kommunala bo- stadstillägg — vilka i ett och samma syfte
            utgår till en och samma person. En sammanläggning till en stödform
            bör företagas. Då en kommunal med- verkan är nödvändig bör kommunerna
            svara för en viss andel. Grunderna för den statliga andelen bör
            dock utformas med hänsynstagande dels liksom nu till kommunernas
            skatteunderlag — men på sådant sätt att den erforder- liga differentieringen
            alltid grundas på aktuella skatteunderlag — dels till pensionärernas
            andel av kommunens totala befolkning. Härjämte bör prö- vas en
            lämplig anknytning till förbättringsverksamheten så att härigenom
            erhålles ett system som utgör ett incitament för kommunerna i
            deras upp- gift att verka för goda bostadsförhållanden för pensionärerna.
            Dessa frå- gor bör utredas synnerligen skyndsamt, så att förslag
            till nytt system, avsett att träda i kraft snarast möjligt, kan
            föreläggas innevarande års höstriks- dag. Det torde vara uppenbart
            att ett nytt system inte kan bygga på sådan restriktivitet i fråga
            om hyresförhållande och tidpunkt för färdigställandet m. m., som
            nu gäller för pensionärsbostadsbidraget. Ifrågavarande bestäm-
            melser bör därför avvecklas snarast möjligt. Vi föreslår därför
            att riksda- gen beslutar att pensionärsbostadsbidrag skall utgå
            även om bostaden upp- låtits med bostadsrätt eller pensionären
            står som ägare för densamma och oavsett såväl tidpunkt för färdigställande
            som låne- och räntebidragsför- hållanden. De avgörande kriterierna
            skulle härigenom bli bostadens stan- dard och pensionärens ekonomiska
            situation. Av tekniska skäl framställes vissa av de här berörda
            yrkandena i sär- skild motion. Med hänvisning till det ovan anförda
            hemställes, att riksdagen måtte I. besluta a) att det högsta belopp,
            varmed räntefritt stående för- bättringslån och räntefri stående
            del av sådant lån kan ut- gå, fr. o. m. den 1 juli 1964, må höjas,
            såvitt gäller pensio- när, från 10 000 till 12 000 kronor, och
            i övrigt från 4000 till 8 000 kronor, samt att inkomstgränsen
            för erhållande av nämnda lån eller lånemedel fr. o. m. samma datum
            må hö- jas från 6 000 till 9 000 kronor beskattningsbar inkomst,
            b) att pensionärsbostadsbidrag må utgå även i fall, då lägenheten
            är inrymd i hus, till vilket statligt lån eller rän- tebidrag
            ej beviljats, och oavsett tidpunkt för färdigställan- det samt
            även om lägenheten upplåtits med bostadsrätt el- ler pensionären
            står som ägare till densamma, samt II. i skrivelse till Kungl.
            Maj:t anhålla att av ovan nämn- da yrkanden föranledda ändringar
            i vederbörliga kungörel-
          </p>
          <pb facs="riksdagen-motions-pdf/data/1964/mot_1964__ak__495/mot_1964__ak__495-005.pdf"/>
          <p>
            Motioner i Andra kammaren, nr 495 år 1964 5
          </p>
          <p>
            ser och anvisningar måtte vidtagas så, att ändringarna trä- der
            i kraft den 1 juli 1964.
          </p>
          <p>
            Stockholm den 25 januari 1964
          </p>
          <p>
            Gunnar Hedlund Lars Eliasson Nils G. Hansson i Sundborn i Skegrie
            S. G. W. Wahlund Sven Vigelsbo Per Svensson i Stenkyrka Gustaf
            Svensson Harald Larsson Gunnar Larsson
          </p>
          <p>
            i Vä i Hedenäset i Luttra
          </p>
        </div>
      </div>
    </body>
  </text>
</TEI>
