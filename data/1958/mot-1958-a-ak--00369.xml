<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__369/mot_1958_a_ak__369-001.pdf"/>
      <div type="motHeader" xml:id="i-6MTYSBJruTuaH4fzM4E456">
        <div type="motTitle" xml:id="i-Mzx59fRsBn6a3Fbodd1gDX"/>
        <div type="motSubmissionInfo" xml:id="i-ChPjmcemWnYyvvATLyBeMq"/>
      </div>
      <div type="motBody" xml:id="i-MgXab1maSjfvtfLBVVNaGf">
        <div xml:id="i-7H4sYpm9SRGdvTCzncp5JW">
          <p xml:id="i-NDttKoPqfitEko2acqksq4">
            Motioner i Andra kammaren, nr 369 år 1958 17
          </p>
          <p xml:id="i-YZ66JoGuVJn4dZVT3ZbsTc">
            Nr 369
          </p>
          <p xml:id="i-L8EUy68tCwiJSP4B2WssqQ">
            Av herr Hedlund m. fl., om en allmän översyn av socialpoli- tiken.
          </p>
          <p xml:id="i-9HMWtRsjdQ5gA7VHGPhqsw">
            Det är få samhälleliga verksamhetsområden som under senare år
            under- gått en sådan väsentlig förändring till både innehåll och
            yttre former som socialpolitiken. Socialvårdens uppgift var till
            en början att lindra den rena nöden. I dag har denna del av vår
            samhälleliga omvårdnad inte endast till uppgift att hjälpa i bristsituationer,
            utan dess utformning är i hög grad ägnad att minska skillnaderna
            i levnadsstandard mellan familjer och grup- per. Fattigvården
            har i reell mening blivit socialvård. I samma takt som denna utveckling
            ägt rum har samhällets utgifter för socialpolitiken stegrats.
            Som exempel kan nämnas att femte huvudtiteln budgetåret 1945/46
            omslöt 704 milj. kronor, under det att äskandena i årets statsverksproposition
            för samma ändamål upptas till 3577 milj. kronor. Under åren däremellan
            har sådana viktiga sociala reformer genomförts som den verkligt
            betydande höjningen av folkpensionerna, införande av barn- bidragen,
            sjukförsäkringen o. s. v. Dessa reformer är av den största betydelse
            för medborgarna i gemen och kan ej ifrågasättas. Ansvällningen
            av de sociala utgifterna accentuerar dock nödvändigheten av att
            de rätt avväges och anpassas till de aktuella behoven. Under den
            tid denna ökning av utgifterna för sociala ändamål ägt rum har
            den allmänna ekonomiska standarden undergått en liknande utveckling.
            Om index för medellönen för vuxna industriarbetare för år 1946
            sättes till 100 var samma indextal för år 1955 — det sista år
            för vilket officiella upp- gifter föreligger — 234. Denna inkomstutveckling
            har för stora grupper med- fört ett minskat behov av vissa socialpolitiska
            förmåner. De egna resurserna medger att man själv svarar för kostnader
            som samhället lämnar bidrag till. Tillkomsten och utbyggnaden
            av socialförsäkringarna har verkat i sam- ma riktning. Det har
            i stort rått enighet om socialpolitikens utbyggnad. Målet har
            för alla parter varit att samhället skall tillgodose uppkommande
            vårdnadsbehov. Utbyggnaden har skett etappvis, vilket också har
            varit betingat av de sam- hälleliga resursernas utvecklingstakt.
            Endast i begränsad omfattning har det under utbyggnaden varit
            möjligt att sätta olika sociala åtgärder i relation till varandra
            och till den under hand förbättrade allmänna ekonomiska stan-
            darden. Vissa sociala förmåner har därför inte samma aktualitet
            som tidi-
          </p>
          <pb facs="riksdagen-motions-pdf/data/1958/mot_1958_a_ak__369/mot_1958_a_ak__369-002.pdf"/>
          <p xml:id="i-9BCfDCwKkEo3zaxq9ZCWS2">
            8 Motioner i Andra kammaren, nr 369 år 1958
          </p>
          <p xml:id="i-cxqwUZaMZFF58ufYkQwcr">
            gare. Därmed är det enligt vår mening ofrånkomligt att man företar
            en över- syn av åtgärderna på det socialpolitiska fältet för att
            få till stånd en bättre samordning av olika åtgärder, bättre anpassning
            till den allmänna ekono- miska standarden och en förenkling och
            ett förbilligande av administra- tionen. I fråga om förenklade
            administrativa former står i främsta rummet en decentralisering
            av handläggning och beslutanderätt i socialpolitiska frågor till
            läns- och kommunplanet. Varje möjlighet till en överflyttning
            härvidlag från det centrala planet till det lokala bör undersökas.
            Detta får dock inte medföra en kostnadsövervältring från stat
            till kommun. När det gäller principerna för den framtida utformningen
            av socialpoliti- ken, har vi den uppfattningen, att det är samhällets
            skyldighet att svara för en grundtrygghet, som skall sikta till
            att den enskilde samhällsmedborgaren skall kunna känna trygghet
            för sig och sin familj vid iråkade oförvållade svårigheter betingade
            av inkomstbortfall genom sjukdom och arbetslöshet eller liknande.
            Likaså skall samhället ta sin anpart av kostnaderna för bar- nen
            och svara för att våra åldringar kan behålla en rimlig standard.
            Denna grundtrygghet bör ha den omfattningen, att de primära behoven
            kan anses tryggade. Anser sig den enskilde därutöver behöva ett
            mera omfattande skydd för sig och de sina, bör han ha att själv
            svara för kostnaderna för detta utökade skydd. Dessa allmänna
            principer för socialpolitiken framstår för oss som ofrånkomliga
            om man vill inordna de sociala åtgärderna i sitt rätta sammanhang
            i vårt samhälle. Med anledning av det sålunda anförda får vi anhålla,
          </p>
          <p xml:id="i-BuiQDA67MDZYx8ZiC24qXL">
            att riksdagen måtte i skrivelse till Kungl. Maj:t hemställa om
            en allmän översyn av socialpolitiken i syfte att få till stånd
            en bättre samordning av de olika socialpolitiska åtgär- derna
            och förmånerna samt en bättre anpassning av social- politiken
            till den allmänna ekonomiska standarden och en förenkling och
            ett förbilligande av administrationen.
          </p>
          <p xml:id="i-37cYh65VEX5dWybQwkyDCF">
            Stockholm den 26 januari 1958
          </p>
          <p xml:id="i-SivTCHiqvfMnCizKpnJCVL">
            Gunnar Hedlund Nils G. Hansson J. W. Pettersson i Skegrie i Norregård
            Harald Larsson Harry Wahrendorff C. O. Carlsson
          </p>
          <p xml:id="i-S85iige3yChrfKRLjng34D">
            i Hedenäset
          </p>
          <p xml:id="i-5fYyiqLPVqPrGoKt53Tbwd">
            A. Pettersson Einar Gustafsson Karl Björkänge i Dahl i Kårby
          </p>
        </div>
      </div>
    </body>
  </text>
</TEI>
