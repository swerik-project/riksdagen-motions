<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-FiU-00205">
  <teiHeader>
    <fileDesc>
      <titleStmt>
        <title>Avskaffande av löntagarfonderna</title>
        <author corresp="i-WCrN5vpCNm6z9SvfXfby4e">Alf Svensson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avskaffande av löntagarfonderna</title>
          <idno type="rdwebb">G902Fi205</idno>
          <rs type="number">Fi205</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/G902Fi205/text</ref>
          <ref type="dokument_url_html">http://data.riksdagen.se/dokument/G902Fi205</ref>
          <ref type="dokumentstatus_url_xml">http://data.riksdagen.se/dokumentstatus/G902Fi205</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5hRntCdDJVNsq3dmkE1y9W" type="signed"/>
        <correspContext corresp="i-5hRntCdDJVNsq3dmkE1y9W">
          <note type="signatory" corresp="i-WCrN5vpCNm6z9SvfXfby4e"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_fi_205/mot_198586_fi_205-001.pdf"/>
      <div type="motHeader" xml:id="i-Nj3UvGh5bY1yCWkAxEGL9W">
        <div type="motTitle" xml:id="i-GQnSE6AwGgK5FhtqMiAAe4"/>
        <div type="motSubmissionInfo" xml:id="i-NbRnKpq9os1LJ5FwD3Wd7B"/>
      </div>
      <div type="motBody" xml:id="i-TKnMc6U7VzYnZHCoCieVjE">
        <div xml:id="i-KK6NABYYBV4P3HYVk6QnbG">
          <p xml:id="i-KvMhHFaJv776rL8AEQr1mh">
            Motion till riksdagen 1985/86:Fi205
          </p>
          <p xml:id="i-5SgH2giRwEtDvd4mBzSBpN">
            Alf Svensson (c) Avskaffande av löntagarfonderna
          </p>
          <p xml:id="i-98ima77ddgWdt7eMiR75A3">
            Medägande —- inte fondcentralism!
          </p>
          <p xml:id="i-Y1hMwyNesbo1mQvF4uECJL">
            Sammanfattning
          </p>
          <p xml:id="i-MUUHELmHxRa2pJbBKN8Sgv">
            I motionen föreslås att de kollektiva löntagarfonderna avskaffas
            fr.o.m. 1986 och att de medel som finns i fonderna skall överföras
            till ATP-systemet. Kds alternativ till löntagarfonder är att uppmuntra
            till vinstdelningssystem på företagen. Därmed motverkas maktkoncentration
            och de anställda får större inflytande och delaktighet i företagets
            verksamhet.
          </p>
          <p xml:id="i-C3j8mbYL84W5DE2Ek1pKKP">
            Maktkoncentration
          </p>
          <p xml:id="i-WNvAu1JYwkH83ueKeZeW4j">
            Svensk ekonomi behöver nyskapande och nyföretagande. Därför måste
            näringslivets behov av riskvilligt kapital tillfredsställas. Den
            andra, mycket viktiga faktorn för ett fungerande och utvecklande
            näringsliv är engagemang- et hos de anställda och den delaktighet
            i arbetslivet som de upplever. Sverige är sannolikt ett av de
            västeuropeiska länder där makten över näringslivet är mest koncentrerad.
            Det beror dels på den starka koncentra- tionen av aktieägandet,
            en halv procent av alla hushåll äger hälften av alla aktier i
            Sverige, dels på att en så stor del av företagen håller sig med
            två eller flera sorters aktier med olika rösträtt. Men en annan
            tendens, som också är angelägen att uppmärksamma, är att det institutionella
            ägandet växer. 1975 ägdes 47 90 av börsföretagens samlade värde
            av privatpersoner. År 1983 hade andelen sjunkit till 25 96. Tre
            fjärdedelar av börsaktierna ägs således av institutioner som försäkrings-
            eller investmentbolag, stiftelser, fonder — exempelvis AP-fonderna
            — eller genom att aktiebolag äger aktier i varandra. Det sistnämnda,
            s. k. korsvist ägande, sker i ökande omfattning och har varit
            speciellt uppmärksammat under senare år. Införandet av kollektiva
            löntagarfonder förstärker onekligen trenden av ett alltmer institutionellt
            ägande. Kds vill minska privat maktkoncentration, undvika facklig
            maktkon- centration, öka delaktigheten för de anställda i arbetslivet
            och stimulera till ett folkligt aktieägande. Därmed läggs nämligen
            förutsättningarna för en sund och effektiv marknadsekonomi utifrån
            de traditioner och former svensk arbetsmarknad och näringsliv
            bygger på. Ett på sikt mycket allvarligt hot mot en sådan inriktning
            av näringslivspolitiken är införandet av de kollektiva
          </p>
          <pb facs="riksdagen-motions-pdf/data/198586/mot_198586_fi_205/mot_198586_fi_205-002.pdf"/>
          <p xml:id="i-K4rsbVrnKghqwjmhYpaK62">
            löntagarfonderna. Alltsedan valrörelsen 1976 har förslaget om
            att införa kollektiva löntagarfonder varit en ovanligt kontroversiell
            fråga i svensk politik. Ingen annan fråga har fått ett sådant
            symbolvärde och varit så högaktuell under så lång tid som just
            frågan om kollektiva löntagarfonder. Kulmen nåddes kanske i valrörelsen
            1982, men trots att en riksdagsmajoritet, bestående av socialdemokrater
            och vpk-are, införde fonderna den 21 december 1983 anses frågeställningen
            fortfarande högaktuell. Frågans symbolvärde och sakliga betingelse
            markerades också av att samtliga icke-socialistiska partier —
            kds, folkpartiet, centerpartiet och moderata samlingspartiet —
            deklarerade i valrörelsen 1985 att de skulle verka för att avskaffa
            de kollektiva löntagarfonderna. Fondfrågan har även medverkat
            till en politisk atmosfär i vilken blockövergripande samarbete
            även i andra sakfrågor omöjliggjorts. Orsaken till det sistnämnda
            är framför allt de principiella effekter kollektiva löntagarfonder
            har, då de kan innebära ett successivt överförande av ägandet
            av produktionsmedlen till fackförenings- styrda fonder. Att svenska
            folket i otaliga opinionsundersökningar och att näringslivet markerat
            att man inte vill ha löntagarfonder ökar givetvis det hårdnackade
            motståndet mot fonderna från oppositionspartierna.
          </p>
          <p xml:id="i-6GH9WhSayNVUQvnd7D5iwu">
            Fondargumenten håller inte
          </p>
          <p xml:id="i-8mfVu3J8M88Rrb61ZJsQCj">
            Motivet för att införa kollektiva löntagarfonder har växlat uppseendeväckan-
            de under åren som debatten pågått. Olika argument har använts
            i olika sammanhang och bytts ut efter hand. I regeringens proposition
            om löntagar- fonder skrivs det att motiven för löntagarfonderna
            är att ”medverka till att skapa en fördelningspolitiskt acceptabel
            tillväxt- och stabiliseringspolitik” och att öka den ekonomiska
            demokratin. Regeringen menade att löntagar- fonderna skulle minska
            de fördelningspolitiska motsättningarna, hålla igen löneglidningen,
            ge löntagarna ett direkt ansvar för riskkapitalets användning
            och motverka privat makt- och förmögenhetskoncentration. Dessutom
            har argument som tryggare pensioner och stöd för den solidariska
            lönepolitiken använts. Samtliga dessa motiv visar sig inte hålla
            i verkligheten eller kan uppnås mycket bättre med andra metoder,
            exempelvis genom införande av vinstdelningssystem på företagen.
            Tillgången på riskvilligt kapital och hur detta slussas till företagssektorn
            avgörs i första hand av vilken ekonomisk politik som bedrivs och
            hur ränteläget är. Bedrivs en politik som uppmuntrar människor
            att spara och placera sina pengar produktivt, exempelvis i aktier,
            får företagen det riskvilliga kapital de behöver. Dessutom bör
            införandet av vinstdelnings- system på företagen ytterligare bidra
            till att vinsterna används på ett sätt som gynnar de anställda
            och företagen. Problemet i dag är knappast bristen på kapital,
            inom företagssektorn, utan snarare att det stora statliga budget-
            underskottet och bytesbalansunderskottet drivit upp räntan så
            högt att det många gånger lönar sig bättre att köpa statsobligationer
            än att investera i näringslivet. Ett obestridligt faktum är också
            att de medel som skall tillföras löntagarfonderna är medel som
            nu lämnar företagen dvs. riskvilligt kapital! De avtalsrörelser
            som har genomförts eller pågår visar med all tydlighet att löntagarfonderna
            inte haft någon positiv inverkan på löneavtalen. Annars
          </p>
          <p xml:id="i-J4DcMk9v2WTxMA8pVGRcpc">
            Mot. 1985/86 Fi205
          </p>
          <pb facs="riksdagen-motions-pdf/data/198586/mot_198586_fi_205/mot_198586_fi_205-003.pdf"/>
          <p xml:id="i-SkL4dkPRZ8DXmt2KLnmwRM">
            vore det väl naturligt att den avtalsrörelse som ligger i tiden
            tätt intill riksdagsbeslutet om att införa fonderna skulle ha
            en psykologiskt positiv verkan på fackföreningsrörelsens lönekrav
            och agerande i avtalsförhandling- arna. Studeras löneavtalens
            nivå åren efter fondbeslutet framstår misslyck- andet för finansminister
            Kjell-Olof Feldts ”femprocentsram” i förra avtals- rörelsen som
            ännu mer uppenbart. Löntagarfonder ger inte heller det minsta
            incitament för den enskilde fackföreningsmedlemmen att hålla igen
            på sina lönekrav. Kollektiva löntagarfonder får dessutom små effekter
            på förmögenhetskon- centrationen. I stället bidrar dessa fonder
            till att ytterligare förstärka tendenserna till att ägandet av
            näringslivet utövas av institutioner och inte av enskilda människor.
            I kds anser vi att en utveckling borde främjas som gör att många
            privatpersoner, och grupper av människor, äger företag. Löntagar-
            fonderna innebär i stället en risk för ökad ägarkoncentration
            eftersom fonderna tillsammans på sikt kommer att bli stora aktieägare.
            Makten över näringslivet flyttas från privat maktkoncentration
            till facklig maktkoncentra- tion. Kds förslag till ökad delaktighet
            i arbetslivet och uppmuntrande av vinstdelningssystem skulle däremot
            motverka privat och facklig maktkon- centration. En annan mycket
            principiellt viktig fråga i sammanhanget är vilken roll fackföreningsrörelsen
            kan få då de nya löntagarfonderna blir stora ägare i företagen
            och där hamnar i ägarposition gentemot sig själva i löneförhandlingar
            etc. Fackets möjlighet att verka fritt och obundet begrän- sas
            därmed.
          </p>
          <p xml:id="i-YZHd4HysRmypTToSbzkh1X">
            Avveckla fonderna
          </p>
          <p xml:id="i-DvAb2UQEsf8jkFSum3CjhH">
            Kds förordar med bestämdhet att löntagarfonderna avvecklas omedelbart.
            Det kan lämpligen ske genom att inga nya medel tillförs fonderna,
            via den delen av ATP-avgiften som går till löntagarfonderna fr.
            o. m. den 1 juli 1986, och vinstskatten för 1986 skall då inte
            heller tas ut under 1986. Därmed befrias näringslivet från en
            pålaga på närmare 3 miljarder kronor under 1986. Löntagarfondernas
            tillgångar skulle därmed vid årets slut uppskattas till 4 miljarder
            kronor. (Siffran osäker beroende på vad aktierna står i för värde
            vid slutet av 1986.) Fondstyrelserna och personalen bör sägas
            upp så snart som möjligt. Tillgångarna hos de fem löntagarfonderna
            och det som inbetalats under 1986 i form av ATP-avgifter bör överföras
            till AP-fonderna. Medlen bör även fortsättningsvis placeras i
            aktier. De medel som därmed tillförs pensionsfonderna förstärker
            ATP-systemet. Behovet av framtida höjningar av ATP-avgifterna
            dämpas därmed. Den s. k. småföretagarfonden bör överföras till
            Investeringsbanken. Fondens styrelse avvecklas och skötseln av
            fonden tas över av Investeringsbanken. De medel som fonden har
            används inom ramen för Investeringsbankens verksamhet.
          </p>
          <p xml:id="i-3xZd1u5bDwFbU6nbkQkGtx">
            Vinstdelning
          </p>
          <p xml:id="i-FGP4E8osNWs2dQf41oxr7p">
            Under efterkrigstiden har svensk ekonomi präglats av samförståndsanda
            mellan arbetsgivare och löntagare. Dess värre finns det en hel
            del som tyder på att denna värdefulla tillgång håller på att försämras.
            Därför måste
          </p>
          <p xml:id="i-FX3ncVjvTPU9nU5Qk1PfXU">
            Mot. 1985/86 Fi205
          </p>
          <pb facs="riksdagen-motions-pdf/data/198586/mot_198586_fi_205/mot_198586_fi_205-004.pdf"/>
          <p xml:id="i-FfRP7kwDwP31fBHzzg6gBD">
            ansträngningar sättas in för att återupprätta samförstånd och
            samhällsge- menskap. De kollektiva löntagarfonderna är ett hot
            mot denna anda och kan aldrig bli ett medel för att skapa engagemang,
            samförstånd och ökad delaktighet inom näringslivet. Vinstdelning
            kopplad till företagsanknutna fonder med individuell anknyt- ning
            vore däremot ett steg i riktningen mot ökad samförståndsanda.
            Sådana modeller har prövats med framgång i många företag, exempelvis
            Volvo, SE-banken, Handelsbanken, Åkermans. Det är också bekant
            att åtskilliga små företag provat denna modell och fått den omfattad
            med tillfredsställelse av samtliga parter på arbetsplatsen. En
            ökad delaktighet i det egna företagets verksamhet är värdefull
            för den enskilde, eftersom det ökar samhörighets- känslan och
            säkerligen också skulle fungera som en positiv stimulans i produktionen.
            Att detta varit en målsättning för exempelvis Volvos ”resul- tatbonussystem”
            framgår bl. a. av de statuter som ligger till grund för Volvos
            vinstdelningssystem. Där står: ”Volvos resultatbonussystem bygger
            på ett avtal mellan AB Volvo och de fackliga organisationerna.
            Genom att skapa detta system vill man förstärka de anställdas
            intresse för företaget och då understryka det gemensamma intresset
            av en tillfredsställande vinstnivå och fortsatta investeringar
            såsom en grund för fortsatt god utveckling för bolaget och därmed
            för de anställdas trygghet och arbetstillfredsställelse.” Aktiein-
            nehav skapar intresse för företaget, vilket i sin tur leder till
            krav på insyn. Insyn leder sedan till en djupare kunskap, vilket
            sannolikt gör att den anställde kommer att hysa åsikter om företagets
            skötsel som han vill hävda. Införandet av vinstdelningssystem
            bör vara frivilligt och den exakta utformningen skall hanteras
            av de berörda på varje företag. Regeringen bör underlätta bildandet
            av företagsanknutna löntagarfonder genom generösa skatteregler.
            Avsättningen till fonderna bör bl.a. vara avdragsgill för företaget.
            Av de opinionsundersökningar som hittills gjorts framgår entydigt,
            att en utomordentligt stor majoritet av svenska folket är positiv
            till att sprida ägandet av företag bland företagets egna anställda,
            i stället för att koncentre- ra ägandet till fem fackförbundsdirigerade
            fonder. Av de reaktioner som framkommit från Volvoarbetare och
            från fackklubbarna på exempelvis Åkermans i Eslöv visas också,
            att decentraliserade företagsvisa vinstdel- ningssystem föredras
            framför de kollektiva fonderna av de löntagare som provar sådana
            system. Tillförseln av nytt riskvilligt kapital till näringslivet
            kan underlättas genom att utveckla allemansfondsparandet, dels
            genom att sparande i aktier stimuleras, dels genom att nya kapitalmarknadsinstitutioner
            inrättas. Via generösa beskattningsbestämmelser skall den enskilde
            stimuleras att öka sitt sparande i aktier eller i andelar i aktiefonder.
            Sådant sparande bör upp till en viss nivå medföra avdrag på skatten
            och i stället beskattas när medlen tas ut till konsumtion. Denna
            sparförmån bör dock begränsas till personer som ej har någon större
            förmögenhet. Kds-förslaget om att införa progressiv utgiftsskatt
            medför också positiva effekter på sparande i aktier. Detta beroende
            på att utgiftsskattesystemet inte beskattar sparande i aktier
            förrän medlen tas ut i konsumtion. Detta sparande skall kunna
            kanaliseras via nya kapitalmarknadsinstitutio-
          </p>
          <p xml:id="i-KoEnuV2AfyneipgFR5jhzH">
            Mot. 1985/86 Fi205
          </p>
          <pb facs="riksdagen-motions-pdf/data/198586/mot_198586_fi_205/mot_198586_fi_205-005.pdf"/>
          <p xml:id="i-4RfZBRNpxB5CgagtGi7f6q">
            ner som erbjuder individuellt ägda andelar och placerar medlen
            på ak- tiemarknaden. Dessa fonder påminner i viss mån om aktiefonder
            men dess styrelse skall utses av andelsägarna genom att varje
            person har en röst. Ett flertal sådana fonder bör inrättas och
            det skall vara fritt för den enskilde att välja var han/hon vill
            placera sitt sparande. Rätten att bygga upp sådana fonder bör
            vara ganska vid och även omfatta fackföreningarna. Genom dessa
            åtgärder anser vi att man på ett effektivt sätt tillför näringslivet
            riskvilligt kapital, breddar ägandet och sprider ägarinflytandet
            samt ger de anställda större delaktighet och inflytande i näringslivet.
          </p>
          <p xml:id="i-VCzC7gxb8wB5hjnLuivTzf">
            Hemställan
          </p>
          <p xml:id="i-SKwFWEU7UDqmKptuo6Qwmo">
            Med anledning av vad som anförts hemställs 1. att riksdagen beslutar
            att de kollektiva löntagarfonderna avskaf- fas i enlighet med
            vad som anförts i motionen, 2. att riksdagen beslutar att löntagarfondernas
            medel skall överfö- ras till AP-fonderna, 3. att riksdagen hos
            regeringen begär förslag till stimulansåtgärder för vinstdelningssystem
            på företagen och för enskilt aktiesparande enligt vad som anförts
            i motionen.
          </p>
          <p xml:id="i-QigTMA1uVeLmkakhNAwoCv" type="date">
            Stockholm den 20 januari 1986
          </p>
          <p xml:id="i-5DrjdZXfUKQu4AfsvW5JhV">
            Alf Svensson (c)
          </p>
          <p xml:id="i-7LmHN4zFAgxzZnQZsG2McT">
            Mot. 1985/86 Fi205
          </p>
        </div>
      </div>
    </body>
  </text>
</TEI>
