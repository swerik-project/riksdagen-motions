<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198990-NU-00324">
  <teiHeader>
    <fileDesc>
      <titleStmt>
        <title>Näringslivets strukturförändringar</title>
        <author corresp="r-0 i-4dim1Fo5tt4Pc2BXAe9wjD i-4dim1Fo5tt4Pc2BXAe9wjD i-4dim1Fo5tt4Pc2BXAe9wjD">av Lars Norberg (mp) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Näringslivets strukturförändringar</title>
          <idno type="rdwebb">GD02N324</idno>
          <rs type="number">N324</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GD02N324/text</ref>
          <ref type="dokument_url_html">http://data.riksdagen.se/dokument/GD02N324</ref>
          <ref type="dokumentstatus_url_xml">http://data.riksdagen.se/dokumentstatus/GD02N324</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Lars Norberg</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="man">
            <idno>i-4dim1Fo5tt4Pc2BXAe9wjD</idno>
            <name>Lars Norberg</name>
            <state type="partyAffiliation" ref="Q213451">
              <desc>mp</desc>
            </state>
          </person>
          <person gender="man">
            <idno>i-4dim1Fo5tt4Pc2BXAe9wjD</idno>
            <name>Lars Norberg </name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-4dim1Fo5tt4Pc2BXAe9wjD</idno>
            <name>Lars Norberg</name>
            <state type="partyAffiliation" ref="Q213451">
              <desc>mp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NxyB6duHMw7Np7rCwHEKfr" type="signed"/>
        <correspContext corresp="i-NxyB6duHMw7Np7rCwHEKfr">
          <note type="signatory" corresp="r-0"/>
          <note type="signatory" corresp="i-4dim1Fo5tt4Pc2BXAe9wjD"/>
          <note type="signatory" corresp="i-4dim1Fo5tt4Pc2BXAe9wjD"/>
          <note type="signatory" corresp="i-4dim1Fo5tt4Pc2BXAe9wjD"/>
        </correspContext>
        <correspAction type="submission" xml:id="i-Tq6Jnt4EkwLt962rnUcSbY">
          <date when="1990-01-25"/>
        </correspAction>
        <correspAction type="dismissal" xml:id="i-YEGpE9pPKkKn71ndRvY6v">
          <date when="1990-02-06"/>
        </correspAction>
        <correspAction type="referral" xml:id="i-5HcdVLFxuU4pJ2EJWRfS1M">
          <date when="1990-02-07"/>
        </correspAction>
        <correspAction type="assigned" xml:id="i-R6nCgDiMPMytkzANnz8gQz">
          <date when="2014-11-23"/>
          <time when="08:12:15"/>
        </correspAction>
        <correspContext corresp="i-R6nCgDiMPMytkzANnz8gQz">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198990/mot_198990_n_324/mot_198990_n_324-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1989/90:N324
          </p>
          <p>
            av Lars Norberg (mp) Näringslivets strukturförändringar
          </p>
          <p>
            Bakgrund
          </p>
          <p>
            Det finns ett antal faktorer i dagens Sverige som om de får fortsätta
            att på- verka utvecklingen kommer att leda till mycket stora förändringar
            både soci- alt, ekonomiskt och miljömässigt. De viktigaste är:
            —- Den fortgående inre och yttre miljöförstöringen - EG-harmoniseringen
            = De fria kapitalrörelserna —- GATT-överenskommelserna - Östeuropas
            frigörelse —- Minskade rustningar - Informationsteknologin, möjligen
            också biotekniken
          </p>
          <p>
            De flesta makthavare anser att dessa förändringsfaktorer antingen
            är posi- tiva och bör både accepteras och aktivt stödjas eller
            är oundvikliga och bör därför accepteras. Miljöpartiet de gröna
            delar inte denna uppfattning. Par- tiet menar att en del av dessa
            faktorer är negativa och bör bromsas eller vri- das i annan riktning.
            Viktigt är att notera att faktorerna verkar samtidigt och att
            åtskilliga s.k. synergieffekter kan förväntas. Det finns många
            grupper som arbetar med dessa frågor och analyserar verkningarna.
            Men det sker vanligen inom snäva områden. Men det finns ingen
            som står för en samlad analys av hur vårt näringsliv och samhälls-
            och sysselsättningsstruktur utvecklas om de krafter som nu släpps
            lösa genom ovannämnda faktorer får verka fritt. Vissa slutsatser
            kan dras redan i dag, men för en vidare analys behövs en övergripande
            utredning. Innan man börjar diskutera alternativa utvecklingsmål
            bör man naturligt- vis söka se vart ovannämnda faktorer för oss
            om de får fortsätta att verka okontrollerat. Här följer ett försök
            till en grov analys, som fokuseras på pro- blemområdena.
          </p>
          <p>
            Spontan utveckling
          </p>
          <p>
            De fria kapitalrörelserna kombinerade med ett införande av frihet
            för varor och tjänster att fritt röra sig i varje fall inom EFTA-EG-området
            kommer att leda till en internationalisering av inte tidigare
            skådat slag. De svenska
          </p>
          <pb facs="riksdagen-motions-pdf/data/198990/mot_198990_n_324/mot_198990_n_324-002.pdf"/>
          <p>
            storföretagen blir alltmer internationaliserade. De anställda
            kommer alltmer att styras av makthavare som övervakar deras arbete
            via stora datasystem, vilka också styr arbetets inriktning. Kort
            sagt: allt fler kommer i sitt dagliga arbete att styras av makthavare
            som de aldrig sett och kanske inte ens känner till namnet.
          </p>
          <p>
            För stora grupper av små företag blir situationen i princip densamma.
            De får förlita sig på sin roll som underleverantörer till de stora
            utan en chans att styra sin framtid. Effektiviteten i varuproduktionen
            kommer att stegras genom ny teknik. Industriarbetarklassen kommer
            att vara hårt styrd av produktionstekniken och samtidigt hårt
            specialiserad. Oftast kommer kvalifikationskraven att vara höga.
            Samtidigt kommer gruppen industriarbetare att minska genom rationaliseringarna
            och genom att en viss andel av deras arbete förs över till kontoret.
            De kontorsanstäl. .a och de serviceföretag som betjänar industrin
            kommer inte att minska sysselsättningsgraden eftersom de tar över
            vissa arbetsuppgif- ter från produktionen och tendensen går mot
            allt mer sofistikerad och diver- sifierad tillverkning, vilket
            kräver tjänstemannaarbete. Detta arbete ar inte lika lätt att
            övervaka och styra. Man har förvånat sig över att den stora investeringsvolymen
            av ny teknik under 80-talet inte har lett till ökad produktivitet.
            Svaret ligger förmodligen i att även om produkti- viteten ökat
            i verkstäderna har den inte förbättrats på tjänstemannasidan.
            En annan förklaring kan vara de störningar som den ökade sjukfrånvaron
            medför. Det finns förmodligen också en hel rad betalda aktiviteter
            som är improduktiva eller i varje fall ger ganska magra bidrag
            till produktiviteten. Det myckna konfererandet och kongressandet
            kan vara en sådan faktor, som dessutom glorifieras med en hög
            materiell standard. Dessa aktiviteter med tvivelaktig produktivitet
            har nästan enbart varit koncentrerade till tjänste- män och chefer.
            Storskaligheten medför också att det blir betydligt svårare att
            se var man har ineffektivt arbetande eller felsysselsatt personal
            på tjäns- temannasidan. Om utvecklingen får fortgå kommer dessa
            tendenser förmodligen också att fortgå. Mycket talar dock för
            att de kommer att fortgå även i andra indu- striländer. Därför
            är det inte säkert att de förändrar Sveriges konkurrensför- måga.
            Tendensen mot ökad storskalighet, beroende av transnationella
            företag och fjärrstyrd produktion kan förutses. Den ekonomiska
            harmoniseringen bör leda till att en betydande arbetslöshet blir
            normaltillstånd. Det finns oer- hört starka krafter som vill förverkliga
            det så kallade tvåtredjedels- eller tre fjärdedelssamhället, där
            en stor del av befolkningen lever i välmåga men en tredjedel eller
            en fjärdedel lever i armod. När Sverige integreras med EG bör
            vi fråga oss: Vad behöver EG Sverige till? Svaret blir: inte till
            särskilt mycket. Man behöver Sverige som leveran- tör av massa,
            papper och trävaror. Man kommer att tolerera Sverige som leverantör
            av stål, vissa matvaror och en orörd natur. Man behöver inte våra
            bilar, kylskåp och telefonsystem. Skall vi få vara med och leverera
            dem så måste vi vara mycket effektiva.
          </p>
          <p>
            Mot. 1989/90 N324
          </p>
          <pb facs="riksdagen-motions-pdf/data/198990/mot_198990_n_324/mot_198990_n_324-003.pdf"/>
          <p>
            Allt talar för storskalighet, fjärrstyrning, koncentration och
            en utarmad glesbygd och sysselsättningsproblem inom existerande
            företag. Effekterna kommer att förstärkas av GATT-harmoniseringen
            på jordbru- kets område som med all sannolikhet leder till en
            stor utslagning av familje- jordbruk och en övergång till allt
            mera industrialiserat och dessvärre oekolo- giskt jordbruk på
            de 80 26 av jorden som ger högst avkastning vid ett inten- sivbruk
            med hjälp av konstgödsel, bekämpningsmedel och ny bioteknik. Stora
            jordbruksområden i glesbygd kommer att skogsplanteras. Avspänningen
            i världen kommer såsom berörs i en annan motion med all sannolikhet
            att leda till kris i krigsmaterielindustrin. Vi har all anledning
            att glädja oss åt utvecklingen i Östeuropa. Vi kommer att ha stor
            nytta av att upprätta goda förbindelser österut. Vi bör dock inte
            föreställa oss att det kommer att ha någon revolutionerande betydelse
            för vår näringslivsstruktur. Den bestäms av starkare krafter.
            Östeuropa är ingen stark kraft — ekonomiskt. Oberoende av om utvecklingen
            blir likartad i andra länder måste man be- fara att andelen arbete
            med tvivelaktig produktivitet kommer att öka. Ökande narkotikaproblem,
            alkoholism och brottslighet kräver fler poliser. Varje svensk
            spenderar i dag 4700 kronor per år på reklam och tendensen är
            ökande. Samma sak gäller förpackningsraseriet. Om denna verksamhet
            verkligen bidrar till landets välbefinnande eller om vi kunde
            nöja oss med hälften kan naturligtvis diskuteras. Mil öringen
            kommer också att kräva ytterligare arbetsinsatser. På samma sätt
            kommer utslagning, arbetsskador och omskolningsbehov att leda
            till att människor blir sysselsatta med att reparera skador. Sjukvården
            lägger ned stora resurser på att reparera följderna av alkoholism
            och ett fel- aktigt levnadssätt. Oerhört mycket arbetstid går
            åt till att tillverka varor av tvivelaktigt och oftast negativt
            värde för folkhälsan och naturen. Vi kan kalla allt detta friktionsarbete,
            arbete som samhället skulle må väl av om det kunde undvikas, som
            bara ökar entropin i världen utan att öka någons livskvalité.
            Allt detta arbete i sin tur drar med sig annat arbete såsom distribution,
            administration och så småningom kvittblivning som det heter på
            kommunalspråk. Även dessa verksamheter kunde reduceras om ur-
            sprunget försvann. Jag har här försökt skissera några av de problem
            och sannolika utveck- lingslinjer som nuvarande trender och den
            utveckling som favoriseras av re- geringen och storföretagen leder
            till, på låt oss säga 10 års sikt, dvs. fram till år 2000. Denna
            utveckling är knappast förenlig med de officiella mål som regering
            och riksdag i stor utsträckning bundit sig för fram till år 2000:
            - Energiförbrukningen kommer inte att minska - Koldioxidutsläppen
            kommer att öka — Kväveoxidutsläppen kommer att öka = De två kärnkraftverken
            kommer inte att avvecklas - Alkoholförbrukningen kommer inte att
            minska med 25 96 - Försurningsskadorna kommer inte att minska
            —- Kväveutsläppen till haven kommer inte att minska
          </p>
          <p>
            Miljöpartiet ser denna utveckling som ett hot och anser det viktigt
            att vi dis-
          </p>
          <p>
            Mot. 1989/90 N324
          </p>
          <pb facs="riksdagen-motions-pdf/data/198990/mot_198990_n_324/mot_198990_n_324-004.pdf"/>
          <p>
            kuterar alternativa möjligheter för Sverige. Partiet anser inte
            bara att alter- nativ finns utan också att de är i hög grad önskvärda
            och de är möjliga. Först bör emellertid en grundlig utredning
            göras om vart utvecklingen leder om de i dag accepterade och styrande
            faktorerna får verka fritt.
          </p>
          <p>
            Mot en grön framtid
          </p>
          <p>
            Miljöpartiet de gröna har lagt förslag i riksdagen till ett stort
            antal åtgärder som kommer att föra till en radikalt annorlunda
            framtid. EG-anpassningen får inte bli sådan att miljö- och livskvalitémål
            uppoffras. Solidariteten med u-länderna kommer i första rummet.
            Kapitalets frihet får inte bli styrande för samhällsutvecklingen.
            GATT-anpassningen får inte leda till att de ekolo- giskt och energimässigt
            sämsta produktionsmetoderna och produkterna får full frihet att
            dominera. Det kommer att finnas betalt arbete för alla — 6 timmar
            om dagen för alla som så önskar, men den informella sektorn har
            fått ökad betydelse. Arbets- tillfällena kommer att vara spridda
            över landet och överhettningen i stor- stadsregionerna har upphört,
            trängseln har minskat och livskvalitén har ökat. Glesbygden lever
            med många mindre företag och kombinationssysselsätt- ningar, bl.a.
            många mindre jordbruk. Djurfabrikerna är under avveckling och
            djurhållningen sker i måttlig skala på de flesta gårdar, som ägs
            och bebos av brukarna. Ett ekologiskt sunt jordbruk dominerar
            som ger hälsosamma livsmedel. Energipolitiken bidrar till sysselsättning,
            spridd över landet. Kärnkraften är avvecklad och minskningen både
            av den totala energianvändningen och särskilt användningen av
            fossila bränslen pågår. Utvecklingen på biobränsle- sidan är intensiv.
            Detsamma gäller vindkraft och solvärmeanläggningar både i stor
            och liten skala. Energihushållning genom smart teknik och klok
            om- sorg ger stora minskningar i energibehoven. Pappers- och massaindustrins
            tillväxt har upphört och gamla miljöskadliga metoder och fabriker
            har av- vecklats. I stället har trävaru, småhus- och snickeriindustrin
            expanderat, sär- skilt i inlandet. Allt fler företag har övertagits
            av dem som arbetar där och lagstiftningen har motverkat uppbyggnaden
            av internationella koncerner. Kapitalets frihet har begränsats.
            Trafiksystemet är under radikal förnyelse. Järnvägstrafiken ökar
            och flyg- och biltrafiken minskar. Tätorterna domineras av modern
            eldriven kollek- tivtrafik. Varudistribution sker där med elbilar.
            Bostadsbyggandet domine- ras av ekologiska principer i samarbete
            med naturen. Befintligt byggnadsbe- stånd moderniseras efter samma
            principer. Mycket av den slösaktiga skräpkonsumtionen har upphört,
            reklamen har minskat och ersatts av en saklig produktinformation.
            Livslängd och återvin- ning är ledande principer vid varuproduktionen.
            Begreppet kvittblivning är inaktuellt, i stället dominerar sopsortering
            och återanvändning. Produktion som ger avfall som ej på ett säkert
            sätt kan hanteras och återanvändas har upphört. Ingen del av landet
            tvingas att ta emot nytt sådant avfall och det får ej heller föras
            ut ur landet.
          </p>
          <p>
            Mot. 1989/90 N324
          </p>
          <pb facs="riksdagen-motions-pdf/data/198990/mot_198990_n_324/mot_198990_n_324-005.pdf"/>
          <p>
            Alkoholkonsumtionen har minskat med en fjärdedel och befolkningens
            hälsa har förbättrats med mindre sjukvårdskostnader som följd.
            Miljöförstöringen har bromsats både på land och i hav. Hotade
            biotoper har räddats genom avsättning till tillräckligt stora
            reservat och genom en ekologiskt sund skogs- och jordbrukspolitik.
            Demokratin har fördjupats. Kommunernas frihet har ökat och genom
            ett mellankommunalt utjämningssystem klaras ekonomin utan statlig
            inbland- ning. Länsparlament med länshövding och länsregering
            svarar för alla regio- nala frågor. Landets invånare engagerar
            sig med entusiasm i den lokala de- mokratin och riksdagens och
            regeringens arbetsbelastning har minskat. Även i dessa institutioner
            kan man glädja sig åt 6-timmarsdagen. För att uppnå en sådan samhällsutveckling
            krävs inte bara styrmedel, det krävs kunskap och samordning. Den
            utredning som ovan föreslagits utreda den sannolika framtiden
            med de trender som i dag förhärskar skall arbeta vidare för att
            utreda hur man på bästa sätt kan styra utvecklingen mot en ”grön
            framtid”. En utveckling mot ett ”lagom-samhälle” baserat på ekolo-
            giskt sunda principer, hushållning och livskvalité.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna att en ut- redning bör tillsättas
            som analyserar vilka totala strukturförändringar som kan förväntas
            i Sverige av EG-politiken, GATT-politiken och de fria kapitalrörelserna
            m.m. i enlighet med vad som i motionen an- förts, 2. att riksdagen
            som sin mening ger regeringen till känna att den under moment
            1 yrkade utredningen skall fullfölja sitt arbete genom att utreda
            vägar till en ”grön framtid” i enlighet med vad som i motio- nen
            anförts.
          </p>
          <p>
            Stockholm den 25 januari 1990
          </p>
          <p>
            Lars Norberg (mp)
          </p>
          <p>
            Mot. 1989/90 N324
          </p>
        </div>
      </div>
    </body>
  </text>
</TEI>
