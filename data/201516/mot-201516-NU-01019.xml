<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-NU-01019">
  <teiHeader>
    <fileDesc>
      <titleStmt>
        <title>Socialt företagande och arbetsintegrerande sociala företag</title>
        <author corresp="i-SA8UxFhjAuPobYWN8Y2Qep i-8AtQfc4p9Hm5yajEXEHtE5">av Annelie Karlsson och Thomas Strand (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1019 av Annelie Karlsson och Thomas Strand (båda S)</title>
          <idno type="rdwebb">H3021019</idno>
          <rs type="number">1019</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H3021019/text</ref>
          <ref type="dokument_url_html">http://data.riksdagen.se/dokument/H3021019</ref>
          <ref type="dokumentstatus_url_xml">http://data.riksdagen.se/dokumentstatus/H3021019</ref>
          <ref type="docx">http://data.riksdagen.se/fil/83A1BA5A-8C4B-4B1C-B48F-00DAA41B3392</ref>
          <ref type="pdf">http://data.riksdagen.se/fil/28668AFD-BEF1-4DEC-AF6C-E663AABD2761</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SA8UxFhjAuPobYWN8Y2Qep</idno>
            <name>Annelie Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3Rprs1NutRhfdWBykxrfk4" type="signed"/>
        <correspContext corresp="i-3Rprs1NutRhfdWBykxrfk4">
          <note type="signatory" corresp="i-SA8UxFhjAuPobYWN8Y2Qep"/>
          <note type="signatory" corresp="i-8AtQfc4p9Hm5yajEXEHtE5"/>
        </correspContext>
        <correspAction xml:id="i-2khfjPfexwNDDWcU4pqERw" type="submitted">
          <date when="2015-10-05"/>
          <time when="10:05:48"/>
        </correspAction>
        <correspAction xml:id="i-Cy8myPDP6yd1Fj5GF4CuTp" type="reviewed">
          <date when="2015-10-05"/>
          <time when="11:51:29"/>
        </correspAction>
        <correspAction xml:id="i-MDfv2KnQmxqQQsuAQrdoF8" type="referred">
          <date when="2015-10-13"/>
        </correspAction>
        <correspAction xml:id="i-DhXRxNiv1GT1Hyr95gRew9" type="assigned">
          <date when="2018-04-30"/>
          <time when="09:32:18"/>
        </correspAction>
        <correspContext corresp="i-DhXRxNiv1GT1Hyr95gRew9">
          <ref type="assignedTo">Näringsutskottet</ref>
        </correspContext>
        <correspAction xml:id="i-Aq59poy7rHSQSYT9a9KoYP" type="behandlas_i"/>
        <correspContext corresp="i-Aq59poy7rHSQSYT9a9KoYP">
          <ref type="uppgift">2015/16:FiU27</ref>
          <ref type="ref_dok_id">H301FiU27</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU27</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SaZXJpyAiXT5szjJSMVLzc" type="behandlas_i"/>
        <correspContext corresp="i-SaZXJpyAiXT5szjJSMVLzc">
          <ref type="uppgift">2015/16:FiU38</ref>
          <ref type="ref_dok_id">H301FiU38</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU38</ref>
          <ref type="ref_dok_titel">Nytt regelverk om upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FgibRMCLsfDjSTTXJZ9i5b" type="behandlas_i"/>
        <correspContext corresp="i-FgibRMCLsfDjSTTXJZ9i5b">
          <ref type="uppgift">2015/16:NU12</ref>
          <ref type="ref_dok_id">H301NU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU12</ref>
          <ref type="ref_dok_titel">Politik för hållbart företagande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-S9GvhTME7ZUA27ij3WMJ1b" type="behandlas_i"/>
        <correspContext corresp="i-S9GvhTME7ZUA27ij3WMJ1b">
          <ref type="uppgift">2015/16:AU2</ref>
          <ref type="ref_dok_id">H301AU2</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU2</ref>
          <ref type="ref_dok_titel">Utgiftsområde 14 Arbetsmarknad och arbetsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DumUJornC8gVZmJrekaumc" type="behandlas_i"/>
        <correspContext corresp="i-DumUJornC8gVZmJrekaumc">
          <ref type="uppgift">2015/16:NU15</ref>
          <ref type="ref_dok_id">H301NU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU15</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Nc2zntEK7XnDgZaaWDkJ1U" type="behandlas_i"/>
        <correspContext corresp="i-Nc2zntEK7XnDgZaaWDkJ1U">
          <ref type="uppgift">2015/16:FiU39</ref>
          <ref type="ref_dok_id">H301FiU39</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU39</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:1019 av Annelie Karlsson och Thomas
          Strand (båda S) Socialt företagande och arbetsintegrerande sociala
          företag
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-AWvEgda3kpFM5q1qECvpD">
            Förslag till riksdagsbeslut
          </head>
          <list style="ol">
            <item xml:id="i-CN6Po6PwR7KAnA73HRwjR4">
              Riksdagen ställer sig bakom det som anförs i motionen om att
              det sociala företagandet har stora möjligheter att bli ett komplement
              till andra arbetsmarknadspolitiska insatser, och riksdagen tillkännager
              detta för regeringen.
            </item>
            <item xml:id="i-F8ojv6fV7ru18z2vUvMWpP">
              Riksdagen ställer sig bakom det som anförs i motionen om att
              regeringen bör se över möjligheten till en ökad samverkan mellan
              den offentliga sektorn och de sociala företagen och tillkännager
              detta för regeringen.
            </item>
            <item xml:id="i-JHwCxLmg9NWVbRKEr9mhLU">
              Riksdagen ställer sig bakom det som anförs i motionen om att
              regeringen bör se över behovet av att ge det sociala företagandet
              samma tillgång till företagsrådgivning och kompetensutveckling
              som andra småföretag och tillkännager detta för regeringen.
            </item>
            <item xml:id="i-N4gHJmoj6CkHw9yKos4vDV">
              Riksdagen ställer sig bakom det som anförs i motionen om att
              regeringen bör överväga möjligheterna att se över hur lagen om
              offentlig upphandling bättre kan utformas för att svara mot sociala
              företags särskilda behov och tillkännager detta för regeringen.
            </item>
            <item xml:id="i-99S85t8UHmYFs1gZH5koJb">
              Riksdagen ställer sig bakom det som anförs i motionen om att
              regeringen bör överväga möjligheterna att skapa ett samarbetsorgan
              som består av representanter dels för de berörda politikområdena,
              dels för de sociala företagen och de berörda intresseorganisationerna
              och tillkännager detta för regeringen.
            </item>
            <item xml:id="i-91sF6wXXjk7Fpabi93sCSt">
              Riksdagen ställer sig bakom det som anförs i motionen om att
              regeringen bör överväga möjligheterna att verka för att öka legitimiteten
              hos arbetsintegrerande sociala företag och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-SThcQAUR75qdhEpHRv4GRT" type="h1">
            Motivering
          </head>
          <p xml:id="i-CF8DE4XBS4qYZTb37vwCbb">
            Allt fler vill starta eget företag tillsammans, i bolagsform
            eller i en ekonomisk förening. Lockelsen och värdet ligger i det
            gemensamma ägandet och det jämlika inflytandet över verksamheten.
            Den kooperativa idén har sprungit ur just detta: det gemensamma
            behovet av att lösa och tillgodose ekonomiska problem. Det kooperativa
            företaget bygger på öppenhet, demokrati och aktivt deltagande
            från medlemmarna som tillsammans äger företaget. Både inflytande
            och ansvar fördelas lika mellan kooperativets medlemmar, och alla
            medlemmar har lika rösträtt. Idag finns kooperativa företag inom
            alla branscher. Den här motionen behandlar främjande av arbetsintegrerande
            sociala företag på arbetsmarknaden, vilka ofta drivs i kooperativ
            form. Cirka två tredjedelar av de drygt 300 sociala företagen
            i Sverige drivs i kooperativ form.
          </p>
          <p xml:id="i-RxSTvbrdNd2WmjD5GNahJT">
            Gruppen långtidsarbetslösa, långtidssjukskrivna och personer
            med ekonomiskt bistånd ökar. Andelen arbetslösa som bedöms få
            svårt att få jobb riskerar att bli historiskt stor. Värst verkar
            det bli för unga utomeuropeiskt födda och personer med funktionsnedsättningar.
            Frågan om full sysselsättning är en rättvisefråga men också en
            fråga om goda levnadsvillkor för den enskilde och välfärd för
            samhället.
          </p>
          <p xml:id="i-RT4Do5DaUxwCUNGZLVFAss">
            Det finns idag ett stort behov av verksamma verktyg för att minska
            arbetslösheten. Intresset för företagande inom den sociala ekonomin
            och för arbetsintegrerande sociala företag har växt och fortsätter
            att växa kraftigt. Långtidsarbetslösheten, och att så många långtidssjukskrivna
            och biståndsberoende står utanför arbetsmarknaden, kommer dock
            inte att övervinnas av sig självt. Det är människor bakom arbetslöshetssiffrorna
            och deras öden som måste ligga till grund för vårt agerande. Vi
            tror att startande av arbetsintegrerande sociala företag och entreprenörskap
            kan vara en möjlig väg till egenförsörjning och en väg ur utanförskapet.
          </p>
          <p xml:id="i-Vx92ezm8t5rbSkdCgRKku1">
            Begreppen social ekonomi och socialt företagande börjar etableras
            i Sverige. Men för många är det fortfarande relativt okända och
            outvecklade begrepp. Det handlar om verksamheter i olika former:
            kooperativ, stiftelser, samfälligheter, ideella föreningar och
            aktiebolag som har det gemensamt att de skapar både privat och
            samhälleligt mervärde. Sektorn själv försöker nu etablera begreppet
            idéburet företagande för alla dessa olika former att bedriva verksamheter
            på. Medlemsnytta och samhällsnytta är viktigare än vinstmaximering
            inom den sociala ekonomins företag. Ett socialt företag finns
            för att möta ett behov både hos dem som arbetar och hos dem som
            köper tjänsten eller produkten.
          </p>
          <p xml:id="i-9F4hzQGBSkPtmm7ffBiKzE">
            Det sociala företaget har kunder som vilket annat företag som
            helst. Samtidigt är det en plattform där individen kan växa och
            kanske gå vidare i livet till studier eller annat arbete. Att
            ha makt över sin egen arbets-situation och att arbeta till hundra
            procent av den arbetsförmåga man har – det mår man bra av. Att
            driva ett socialt företag innebär att man gemensamt beslutar om
            den produktion eller de tjänster man ska erbjuda och hur kooperativet
            ska utvecklas.
          </p>
          <p xml:id="i-CNHESYTJcACrdpwD1jkjyG">
            Antalet arbetsintegrerande sociala företag som drivs av människor
            som ställts utanför den reguljära arbetsmarknaden blir allt fler.
            Dessa företag möter behoven av arbete framför allt hos personer
            som har en historia med psykisk ohälsa, missbruk och kriminalitet.
            Även handikappförbunden arbetar aktivt med sociala företag som
            ett sätt att förbättra möjligheterna för funktionshindrade att
            få ett jobb.
          </p>
          <p xml:id="i-UsDpFRozssHJm3WySzmMAo">
            Det sociala företaget har blivit en nytändning för många och
            samhällsnyttan är stor, inte minst ekonomiskt. Det sociala företagandet
            breddar arbetskraftsutbudet så att även människor med funktionsnedsättning
            får en chans att vara den resurs i samhället som de verkligen
            är. Det sociala företagandet skulle kunna bli ett komplement till
            andra arbetsmarknadspolitiska insatser och få spela en större
            roll inom såväl välfärds- som arbetsmarknadspolitiken.
          </p>
          <head xml:id="i-74CyP7g7BEanXwKkztc7oL" type="h1">
            Politiken för den sociala ekonomin i Europa är en förebild
          </head>
          <p xml:id="i-Ru9Z91dzor6wTYCRvox2WQ">
            Sverige skulle kunna göra det som till exempel Italien, Spanien
            och flera andra EU-länder redan har gjort, nämligen underlätta
            för den sociala ekonomins mångfald av företag. Detta kan ske genom
            att man stimulerar ökad samverkan mellan offentlig sektor och
            de nya sociala företagen. Ett annat sätt är att uppmuntra och
            underlätta för det privata näringslivet att bli mentorer för de
            sociala företagen.
          </p>
          <p xml:id="i-Lfa49jGMRiY9mwVdgR8oQE">
            Det sociala företagandet bör ges samma tillgång till företagsrådgivning
            och kompetensutveckling som andra småföretag. Idag finns Almi
            som ska stötta alla företagare med rådgivning, kontaktförmedling
            och olika utvecklingsprogram. Almi kan också ge mindre krediter
            till nya och små företag. Tyvärr råder det ofta brist på kunskap
            om de sociala företagen, vilka de är och vilka behov och förutsättningar
            de har, inom Almi. I förlängningen blir bristen på kunskap om
            den här typen av företagande ett hinder för människor som ser
            social företagsamhet som en möjlighet att utvecklas och fullt
            ut delta i samhället.
          </p>
          <p xml:id="i-WNAGer761B5FUcgxBbxX4j">
            Coompanion är ett nätverk av företagsrådgivare för kooperativa
            företag och stöttar bland annat med affärsrådgivning, utbildning
            och projektutveckling. Deras ekonomiska resurser är dock mycket
            begränsade. De sociala arbetskooperativens intresseorganisation
            (Skoopi) är en annan främjande organisation som aktivt arbetar
            med att utveckla sociala arbetskooperativ och kompetensutveckla
            befintliga. Skoopi har inget stöd från samhället för att bedriva
            sin verksamhet utan får hanka sig fram på projektbidrag från Allmänna
            arvsfonden.
          </p>
          <head xml:id="i-SRehgfdSQphTwfDuhUCgQf" type="h1">
            Behovet av finansiering och stöd
          </head>
          <p xml:id="i-GSPxM8XxhbA999CjeHk7jS">
            Många som driver sociala kooperativ har svårigheter att få banklån
            eller annan finansiering. Ofta beror det på bristande information
            och kunskap hos kreditinstituten. Kreditinstitut och banker som
            kan ge de sociala företagen tillgång till riskkapital och krediter
            bör därför stöttas med generell information om villkoren för dessa
            företag. Regeringen bör överväga möjligheterna till en dialog
            mellan de idéburna företagen och finansinstituten för att öka
            förståelsen för dessa företag.
          </p>
          <p xml:id="i-XruqrShh9HPrtzup8vvDNM">
            Idag finns det drygt 300 arbetsintegrerande sociala företag i
            Sverige. De har ofta vuxit fram med stöd av intresseorganisationer,
            kommuner och eldsjälars engagemang. Sociala företag som befinner
            sig i sin linda ska kunna erhålla ett bidrag för att genomföra
            förstudier i syfte att etablera sig. Stödet kan liknas vid det
            innovationsstöd för förstudier och produktutveckling som finns
            för nya teknikorienterade företag. Men i det här fallet handlar
            det om sociala innovationer.
          </p>
          <p xml:id="i-5evMuX4yBmBYpkBY81mCtL">
            Det är viktigt att regeringen överväger möjligheterna till att
            det blir likvärdiga villkor att få finansiering för företag inom
            den sociala ekonomin vilka idag missgynnas på grund av sin annorlunda
            affärslogik.
          </p>
          <head xml:id="i-RdB2SumZzkFek5kXsF3DKv" type="h1">
            Forskning om sociala företag
          </head>
          <p xml:id="i-ChKjc3qYkXmiKfcGs7B46S">
            Idag har de sociala företagens olika verksamheter vuxit i sådan
            omfattning att ingen längre har överblick över utvecklingen. Ny
            forskning behöver utvecklas kring socialt entreprenörskap, företagsledning,
            arbetsorganisation och styrelseformer i verksamheter som kombinerar
            empowerment, delaktighet och ansvarstagande i företaget med långsiktigt
            affärstänkande. Statistik kring hur många företag som har startats,
            hur många människor som berörts och fått arbete osv. saknas också.
            Regeringen bör överväga möjligheterna att tillse att delar av
            de forskningsmedel som nu riktas mot det civila samhället, avsätts
            för forskning om socialt företagande.
          </p>
          <head xml:id="i-HpTUsepbLn9qvrdeiqi2sA" type="h1">
            Sociala kooperativ som arbetsplats för trygghetsanställningar
          </head>
          <p xml:id="i-B3xsvmchzYsqBd5iVLSNyx">
            De sociala företagen kan också vara en plats för människor i
            behov av utvecklings- eller trygghetsanställningar, ett alternativ
            till Samhalls verksamhet till exempel. Här erbjuds delaktighet
            i högre grad än på andra arbetsplatser, vilket främjar personlig
            utveckling och rehabilitering genom att man i sin egen takt får
            ta sig an sina arbetsuppgifter.
          </p>
          <head xml:id="i-CxJG3dbT1JGy2LNTawidDs" type="h1">
            Sociala företag och LOU
          </head>
          <p xml:id="i-6dDEaW3EtbEisLCnQ18bh1">
            Det är viktigt att försäkra sig om att lagen om offentlig upphandling
            inte tolkas på ett för små kooperativa företag ogynnsamt sätt
            och att okunskap om socialt företagande inte utgör ett hinder
            för deras möjligheter. Regeringen bör överväga möjligheterna till
            att regelverket ändras så att upphandlingen utifrån sociala hänsyn
            inte bara bör utan ska prövas. Ett arbete med att formulera sociala
            kriterier bör övervägas och om möjligt påbörjas snarast i sådana
            former att den sociala ekonomin garanteras medverkan och med särskilt
            fokus på kriterier för inkludering i arbetslivet.
          </p>
          <p xml:id="i-Qt5Tup1BFsCFDzU4UWxbZu">
            Vår grundinställning är dock att LOU inte är tillämplig inom
            vård-, omsorgstjänster och sociala tjänster och därmed då inte
            heller när det gäller socialt företagande.
          </p>
          <head xml:id="i-z5zFjUqVvaMXN4xR2RGSV" type="h1">
            Ett nytt samarbetsorgan främjar socialt företagande
          </head>
          <p xml:id="i-SxvfzT7LuRwDfsEUTcFqa1">
            Det sociala företagandet och dess utvecklingsmöjligheter berör
            många politikområden, däribland social-, närings- och arbetsmarknadspolitik.
            För att få ett samlat grepp anser vi att regeringen bör överväga
            möjligheterna att tillsätta ett samarbetsorgan som består dels
            av representanter från de berörda politikområdena, dels av representanter
            från de sociala företagen och berörda intresseorganisationer.
          </p>
          <p xml:id="i-EcK67r5u3gALmL73TaUYFv">
            Målet med samarbetsorganets arbete är att komma med förslag på
            juridiska, ekonomiska och organisatoriska åtgärder för att främja
            det sociala företagandet. Det handlar mycket om att sprida erfarenheter
            från framgångsrika sociala företag så att fler människor får arbete.
            I Storbritannien har regeringen inrättat ett motsvarande organ,
            Social Enterprise Unit. Där, liksom i Italien, finns också en
            särskild lagstiftning för de sociala företagen. Sverige har mycket
            att lära av andra länders erfarenheter av den sociala ekonomin.
          </p>
          <p xml:id="i-CNn5gtH99unyG3MsYYq9Sw">
            Pionjärtiden för företagande inom den sociala ekonomin i Sverige
            är över. Företeelsen är redan etablerad. Arbetssätt och metoder
            har prövats. Tidigare var utmaningarna att se om idéer gick att
            genomföra. Nu handlar det främst om att gå vidare, undanröja kvarvarande
            hinder, kraftfullt följa upp insatserna och sprida användandet
            av de kunskaper som erövrats för att öka omfattningen av det sociala
            företagandet. Alla kan göra något – kommuner, regioner, regering,
            riksdag, departement och myndigheter.
          </p>
        </div>
        <div type="motSignatures">
          <list>
            <item xml:id="i-WACfa8NiB5ePKo4hUhTMMT" who="i-SA8UxFhjAuPobYWN8Y2Qep">
              Annelie Karlsson (S)
            </item>
            <item xml:id="i-DhnUFBm1fGwLWsWdpTxTen" who="i-8AtQfc4p9Hm5yajEXEHtE5">
              Thomas Strand (S)
            </item>
          </list>
        </div>
      </div>
    </body>
  </text>
</TEI>
