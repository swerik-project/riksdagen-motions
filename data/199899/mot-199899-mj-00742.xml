<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_mj_0742/mot_199899_mj_0742-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ742 MJ742
          </p>
          <p>
            Motion till riksdagen
          </p>
          <p>
            1998/99:MJ742
          </p>
          <p>
            av Carina Hägg (s) Barn och strålning
          </p>
          <p>
            Det finns idag inga forskningsresultat som visar hur barn påverkas
            av strålning. Forskarna vet fortfarande mycket litet om hur barn
            under sina känsliga första år påverkas av olika faktorer. Vill
            man då ta med i beräkningen hur barn kan komma att påverkas genom
            att de utsätts för strålning under hela sin livstid vet man om
            möjligt än mindre. Den generation som idag oroas av larm om att
            cancerfrekvensen påverkas av mobiltelefoner har ändå utsatts för
            denna risk under en kort tid av sitt liv. De barn som nu föds
            och växer upp blir den första generation som i detta hänseende
            utsätts för ett fullskaleförsök. Samtidigt är normen för tester
            och gränsvärden inte ett barn utan en vuxen man. I dagens samhälle
            finns en uppsjö på anordningar som utstrålar radiovågor. Gemensamt
            för strålningen från dessa anordningar är att den inte är joniserande
            som till exempel röntgenstrålning och strålning från sönder- allande
            radioaktiva ämnen. De tekniska anordningar som vi har tillgång
            till, exempelvis datorer, telefoner, elektroniska bilnycklar eller
            elektroniska barnvakter ger i allmän- het en exponering som ligger
            under de gränsvärden som rekommenderas av internationella expertorgan.
            Inom EU pågår också ett arbete med gränser för allmänhetens exponering
            för elektromagnetiska fält. Även Rådet för arbetslivsforskning
            skall på regeringens uppdrag redovisa en forsknings- översikt
            och utvärderingar av såväl svenska som internationella forsknings-
            resultat inom området elkänslighet och hälsorisker av elektriska
            och magnetiska fält. Att man på olika sätt och nivåer arbetar
            aktivt med frågan är bra, då mer fakta kan medverka till att riskerna
            minimeras för att människor
          </p>
          <p>
            kommer till skada. Men barns särskilda utsatthet måste sättas
            i fokus för forskning och vid fastställande av gränsvärden.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om barns
            särskilda utsatthet för strålning.
          </p>
          <p>
            Stockholm den 12 oktober 1998
          </p>
          <p>
            Carina Hägg (s)
          </p>
        </div>
      </div>
    </body>
  </text>
</TEI>
