<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0324/mot_200304_MJ_0324-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ324 pnr: m1504
          </p>
          <p>
            Motion till riksdagen 2003/04:MJ324
          </p>
          <p>
            av Marietta de Pourbaix-Lundin (m)
          </p>
          <p>
            Material i kontakt med dricksvatten
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av att utse en ansvarig myndighet för material
            som kan komma i kontakt med dricksvatten.
          </p>
          <p>
            Motivering
          </p>
          <p>
            I Sverige saknas myndighet eller annan institution som godkänner
            material som kommer att komma i kontakt med dricksvatten, till
            exempel material i rör, ventiler eller material som används som
            ytbeläggning i cisterner m.m. I EG:s dricksvattendirektiv ställs
            krav på det dricksvatten som levereras till konsumenterna. Direktivets
            krav har implementerats i den svenska agstiftningen genom livsmedelsförordningen
            och i förlängningen genom den av Livsmedelsverket utgivna dricksvattenkungörelsen
            (SLVFS 1993:35). I denna stipuleras bland annat ”Dricksvatten
            från allmän anläggning eller örordnandeanläggning skall vara tjänligt
            när det når konsumenterna”. Det räcker således inte att vattnet
            fyller alla krav när det lämnar vattenverket. Det skall även fylla
            kraven när det når konsumenten. Under transporten från vattenverket
            till konsumenten påverkas vattnet av materialet i ledningar, reservoarer
            med mera. Därför krävs i praktiken att material som används i
            rör, ventiler och reservoarer är så beskaffade att de inte alls
            eller endast i ringa mån påverkar vattnets kvalitet. I EG:s byggproduktdirektiv
            ställs krav på de produkter som monteras in i byggnader och byggnadsverk.
            Direktivet ställer sex väsentliga krav på sådana produkter. Ett
            av dessa krav gäller hygien, hälsa och miljö. Detta krav har getts
            en något fylligare tolkning i ett annex till byggproduktdirektivet.
            Denna tolkning finns införd som 5 8 i förordningen om tekniska
            egenskapskrav hos byggnadsverk (1994:1215). Paragrafens inledning
            lyder: ”Byggnadsverk skall vara projekterade och utförda på ett
            sådant sätt att de inte medför risk för
          </p>
          <p>
            brukarnas eller grannarnas hygien eller hälsa ...”. När det gäller
            installationer
          </p>
          <pb facs="riksdagen-motions-pdf/data/200304/mot_200304_MJ_0324/mot_200304_MJ_0324-0002.pdf"/>
          <p>
            2003/04:MJ324
          </p>
          <p>
            inom fastighet har detta krav i sin tur preciserats under punkt
            6:611 i Boverkets byggregler (BFS 1993:57). Kravet lyder: ”Kallvatteninstallationer
            för dricksvatten skall utföras av sådant material och utformas
            så att kallvattnet kan uppfylla de krav som i kemiskt och mikrobiellt
            hänseende ställs på dricksvatten.” Det finns sålunda krav i lagstiftningen
            att material som kommer i kontakt med dricksvatten måste uppfylla
            vissa krav. För att bedöma material i detta avseende krävs kvalificerad
            sakkunskap. Det vore naturligt att vänta sig att någon myndighet,
            i första hand Livsmedelsverket, tillhandahåller sådan sakkunskap.
            Det är möjligt att sådan sakkunskap finns där, men Livsme- delsverket
            uppger att sådana prövningar inte ingår i dess arbetsuppgifter.
            Livsmedelsverket hänvisar till de certifieringsorgan som är ackrediterade
            för att typgodkänna byggprodukter. Dessa organ har inte den kompetens
            som behövs för detta och har inte heller, trots idoga försök,
            lyckats köpa den från någon som har den, t ex Livsmedelsverket.
            De typgodkännanden som lämnas omfattar således inte egenskapen
            ”lämplighet för att användas i kontakt med dricksvatten”. Ansvaret
            för att den färdiga byggnaden uppfyller de krav som ges i svensk
            lagstiftning, och med stöd av denna utfärdade föreskrifter, åvilar
            enligt plan- och bygglagen (PBL) byggherren. Detta innebär i praktiken
            en helt omöjlig situation: Hur skall varje enskild byggherre kunna
            ta sitt ansvar i denna fråga när det inte går att uppbåda expertis
            hos myndigheter eller någon annanstans? Problemet skulle kunna
            lösas genom att någon myndighet, lämpligen Livsmedelsverket, ges
            uppdraget att göra bedömningar av materials lämplighet att användas
            i samband med transport av dricksvatten.
          </p>
          <p>
            Stockholm den 4 oktober 2003
          </p>
          <p>
            Marietta de Pourbaix-Lundin (m)
          </p>
        </div>
      </div>
    </body>
  </text>
</TEI>
