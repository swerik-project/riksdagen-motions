<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__633/mot_1961__ak__633-001.pdf"/>
      <fw xml:id="i-7dv2SGXV6dYuJL3xybgCVt">
        Motioner i Andra kammaren, nr 633 år 1961 5
      </fw>
      <div type="motHeader" xml:id="i-65ov4DyA5wgPFQYtxJ1zjP">
        <div type="motTitle" xml:id="i-QSbyjJ19FMDkx2o4HHRXwh"/>
        <div type="motSubmissionInfo" xml:id="i-X9AAvRpTKJDMkTX7A6mx58"/>
      </div>
      <div type="motBody" xml:id="i-TWdrtk2UGUp5Mp4woxQyP3">
        <div xml:id="i-HZJMxiVxJweWCLdRnNMNxu">
          <p xml:id="i-3TxvAxAkSDLfuUYNgz3x24">
            Nr 633
          </p>
          <p xml:id="i-TmNTzgEW6pXSQNJ84xVZtw">
            Av herrar Källenius och Löfroth, angående det ekonomiska ansvaret
            för kommunal verksamhet genom särskilda rättssubjekt.
          </p>
          <p xml:id="i-E9JVRtoLkUJ2bkzExzQHNR">
            (Lika lydande med motion nr 534 i Första kammaren)
          </p>
          <p xml:id="i-NnoASuhRBHndxf4QRh2Bvs">
            Anlitande av särskilda rättssubjekt i offentlig verksamhet har
            under se- nare tid fått allt större utbredning och i olika sammanhang
            blivit föremål för överväganden. I fjol avgav sålunda 1953 års
            utredning rörande de statliga företagsformerna sitt slutbetänkande
            (SOU 1960:32), som under hösten blivit föremål för remissbehandling.
            Sedan våren 1959 har den då tillsatta kommunalrättskommittén haft
            att utreda motsvarande frågor för kommu- nalförvaltningens del.
            Enligt förljudande har denna kommitté dock icke ännu gripit sig
            an uppgiften, förmodligen enär man velat avvakta slutföran- det
            av 1953 års utredning; vid tillsättandet av kommunalrättskommittén
            förutsattes i själva verket att kommittén skulle söka tillgodogöra
            sig de re- sultat vartill utredningen beträffande de statliga
            företagsformerna kunde komma. I vad mån kommunalrättskommittén
            kan utvinna någonting positivt av det nu framlagda betänkandet
            om de statliga företagsformerna förefaller ovisst. Det vill synas
            som om problemen för kommunalförvaltningens vid- kommande i ganska
            stor utsträckning skilja sig från dem som inställa sig vid anlitande
            av särskilda rättssubjekt inom den statliga sektorn. Intresse-
            lösa för de statsägda företagen äro å andra sidan de i direktiven
            för kom- munalrättskommittén särskilt apostroferade riskerna för
            att i bolagsform driven kommunalförvaltning kan komma i konflikt
            med kommunallagens kompetensregler eller den inom kommunalrätten
            upprätthållna principen att kommunal verksamhet icke uteslutande
            får ha till syfte att tillgodose vinst- intressen. Andra i direktiven
            icke uppmärksammade olikheter mellan situationerna i fråga om
            stats- och kommunalförvaltning förekomma också. Vid statlig bolagsdrift
            har syftet med den valda företagsformen väsentligen varit att
            skapa friare och samtidigt effektivare arbetsformer. Valet av
            företagsform har däremot ej betingats av någon önskan att eliminera
            statens ekonomiska ansvar för verksamheten. Om det statsägda företagets
            driftresultat varit otillfredsställande eller betydande extra
            investeringar krävts för att göra driften lönsam eller mindre
            förlustbringande har statsverket tillskjutit be- hövliga medel.
            De enskilda som trätt i affärskontakt med företaget ha aldrig
          </p>
          <pb facs="riksdagen-motions-pdf/data/1961/mot_1961__ak__633/mot_1961__ak__633-002.pdf"/>
          <fw xml:id="i-YTfMyPE6Exx6wYGzdsaK85">
            6 Motioner i Andra kammaren, nr 633 år 1961
          </fw>
          <p xml:id="i-YEiiV9t6BuxqyHKwjeg6fK">
            behövt ifrågasätta statsverkets vilja att om så skulle krävas
            i företagets ställe fullgöra dess förbindelser. Även beträffande
            kommunerna har givetvis effektivitetskravet varit av avgörande
            betydelse för valet av företagsform. Det skulle också vara orätt
            att påstå att kommunerna i gemen skulle uppträtt på annat sätt
            än stats- verket gentemot de kommunägda bolagens fordringsägare.
            Även från kom- munalt håll har man hittills regelmässigt känt
            ett moraliskt ansvar för sina oftast av ledande kommunalmän styrda
            bolag och vid behov genom tillskjut- na bidrag av skattemedel
            gjort det möjligt för dessa företag att honorera sina förbindelser
            i lägen då de själva saknat möjlighet därtill. Undantag från detta
            regelmässiga uppträdande från kommunalt håll kan emellertid in-
            träffa. För någon tid sedan hände att en lapplandskommun och det
            däri befint- liga municipalsamhället gemensamt engagerade sig
            i ett hotellföretag. Detta engagemang var på grund av bristen
            på resanderum i centralorten i och för sig motiverat. Under ärendets
            beredning fann man emellertid lämpligt att utvidga planerna så
            att det tillämnade hotellföretaget även skulle tillgodose turistintresset.
            Hotellet kom därför att bli av annan storlek och standard än det
            skulle fått om det endast haft den ursprungliga blygsammare uppgiften.
            För företaget hade anlitats aktiebolagsform, även detta i och
            för sig en normal form för kommunal hotellrörelse. Kommunen tecknade
            aktier för ett belopp av 200 000, municipalsamhället, som egentligen
            saknade befogen- het därtill, aktier för ett belopp av 50 000
            kronor. Vidare överlät kommu- nen viss tomtmark på bolaget och
            iklädde sig därutöver vissa borgensåta- ganden för erforderliga
            byggnadskreditiv. Under byggandet visade sig upp- gjorda kostnadskalkyler
            minst sagt bristfälliga. Hotellet kom att kosta halv- annan miljon
            mer än man tänkt sig. Sedan hotellet färdigställts och kom- mit
            i gång blev det snart tydligt att intäkterna inte förslogo att
            täcka med byggenskapen och driften förenade kostnader. Att här
            i detalj återberätta vad som sedan inträffade har ingen mening.
            Efter ändlösa förhandlingar, styrelse- och fullmäktigebeslut,
            blev det så småningom klart att kommu- nen inte ville påtaga sig
            större ekonomiska engagemang än de redan gjorda. Företaget försattes
            i konkurs. Boet hade en brist på närmare en miljon. De företag
            som engagerat sig i hotellet i tron att kommunen i sista hand
            skulle bära förlustriskerna åsamkades stora förluster. Anledning
            saknas att i detta sammanhang närmare ingå på frågan om vem, styrelsen
            eller de kommunala myndigheterna, som haft största skulden till
            det inträffade. Kvar står emellertid att fallissemanget blivit
            en varning för banker, entreprenörer och leverantörer att i framtiden
            iakttaga försik- tighet och skaffa sig garantier innan man träder
            i affärsförbindelse med kommunägda bolag. Det kan emellertid ifrågasättas
            om man bör stanna vid detta. Den i bolagsform eller genom andra
            självständiga rättssubjekt drivna
          </p>
          <pb facs="riksdagen-motions-pdf/data/1961/mot_1961__ak__633/mot_1961__ak__633-003.pdf"/>
          <fw xml:id="i-3bfjRUbVUw9eXajBu5GGWF">
            Motioner i Andra kammaren, nr 633 år 1961 7
          </fw>
          <p xml:id="i-NtYyzJsVzAJTEN1LbN2d3C">
            kommunala verksamheten har under senare år fått väldig omfattning.
            Ge- nomgående torde det förhålla sig så att kreditgivare, företag
            och allmänhet ansett sig ha grundad anledning att tro att den
            i dessa företagsformer drivna verksamheten garanterats ekonomiskt
            av de kommuner som igångsatt före- taget. Arvidsjaursfallet visar
            emellertid att detta förtroende numera inte längre kan göra anspråk
            på att vara »&gt;grundmurat&gt;. Utan att i detta sammanhang draga upp
            frågan huruvida kommunernas möjligheter att anlita särskilt bildade
            rättssubjekt böra begränsas, synas skäl föreligga att undersöka
            om icke kommunerna borde tillförbindas att vid startandet av dylika
            företag ikläda sig särskilda ekonomiska garantier. I vilken form
            detta bör ske kan inte utan närmare utredning anges. Olika alternativ
            stå här öppna. Teoretiskt möjligt men praktiskt troligen ogenom-
            förbart skulle vara att i likhet med vad som (jfr statsverkspropositionen
            1961 Kapitalbudgeten, sid. 31) föreslagits i fråga om s. k. byggmästarbildade
            bostadsrättsföreningar söka få till stånd ett särskilt kontroll-
            och garanti- företag för kommunala bolags åtaganden. Andra tänkbara
            alternativ vore att föreskriva kommunal borgen i viss utsträckning
            för kommunägda före- tags förbindelser eller genom lagstiftning
            skapa en särskilt för kommuner avsedd företagsform. Det ligger
            utom ramen för denna motion att presentera konkreta förslag härutinnan.
            Uppenbart är emellertid att hithörande spörs- mål böra prövas
            i samband med de problemkomplex som kommunalrätts- kommittén redan
            fått i uppdrag att utreda. | Under åberopande av vad sålunda framförts
            få vi hemställa, att riksdagen måtte i skrivelse till Kungl. Maj:t
            anhålla om utredning rörande det ekonomiska ansvaret för kommu:
            nal verksamhet, som drivs med anlitande av särskilt bildade rättssubjekt.
          </p>
          <p xml:id="i-5zf7LQfxyh46xXKKs1x2bv" type="date">
            Stockholm den 26 januari 1961 ”
          </p>
          <p xml:id="i-4zdrSfHpDje9cG6VRURM9a">
            Sten Källenius John G. Löfroth
          </p>
        </div>
      </div>
    </body>
  </text>
</TEI>
