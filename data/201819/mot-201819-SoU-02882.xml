<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-02882">
  <teiHeader>
    <fileDesc>
      <titleStmt>
        <title>Stärk vårdens medarbetare</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2882 av Camilla Waltersson Grönvall m.fl. (M)</title>
          <idno type="rdwebb">H6022882</idno>
          <rs type="number">2882</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H6022882/text</ref>
          <ref type="dokument_url_html">http://data.riksdagen.se/dokument/H6022882</ref>
          <ref type="dokumentstatus_url_xml">http://data.riksdagen.se/dokumentstatus/H6022882</ref>
          <ref type="docx">http://data.riksdagen.se/fil/1F7E3A12-0923-46AD-A80F-8C90294594D0</ref>
          <ref type="pdf">http://data.riksdagen.se/fil/C43F673C-1106-418D-B15A-973991C51769</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-SUAEH6RCke4pVRKPPGZ14p</idno>
            <name>Mattias Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WQH7dVHPahhoEoa7mUPL2d" type="signed"/>
        <correspContext corresp="i-WQH7dVHPahhoEoa7mUPL2d">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-SUAEH6RCke4pVRKPPGZ14p"/>
          <note type="signatory" corresp="i-ChDzdZDYwg4X9oGXyFy8Ta"/>
        </correspContext>
        <correspAction xml:id="i-SuFd6Dq3iZgvHrxGsaC8Ew" type="submitted">
          <date when="2018-11-30"/>
          <time when="15:18:31"/>
        </correspAction>
        <correspAction xml:id="i-VC7ttWbuueJTupj8kh2fKP" type="reviewed">
          <date when="2018-11-30"/>
          <time when="18:02:51"/>
        </correspAction>
        <correspAction xml:id="i-WXgaAcp3J8P89rE6yidd3T" type="referred">
          <date when="2018-12-05"/>
        </correspAction>
        <correspAction xml:id="i-84fnmdjuE5gGftiaWgXETM" type="assigned">
          <date when="2019-06-27"/>
          <time when="14:23:23"/>
        </correspAction>
        <correspContext corresp="i-84fnmdjuE5gGftiaWgXETM">
          <ref type="assignedTo">Socialutskottet</ref>
        </correspContext>
        <correspAction xml:id="i-NtBGUjBsnUZDHdFkYbojhv" type="behandlas_i"/>
        <correspContext corresp="i-NtBGUjBsnUZDHdFkYbojhv">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WJJN6o5rqPUki28WwgEeG2" type="motHeader">
        <div xml:id="i-5rNV3SF3eduTGkr4m5EuCQ" type="motTitle">
          Motion till riksdagen 2018/19:2882 av Camilla Waltersson Grönvall
          m.fl. (M) Stärk vårdens medarbetare
        </div>
      </div>
      <div xml:id="i-EQXhmteQWQb8HLpvf1E11P" type="motBody">
        <div xml:id="i-YWqrazJouWagoVkPmj69rV" type="motSummary">
          <head xml:id="i-SzdaM2Y1H19iGCbvUYJkUz">
            Sammanfattning
          </head>
          <p xml:id="i-KWovm4DL2LfLhH1Qm3uALz">
            Vi föreslår att det tas fram och införs nationell samordning
            och strategier gällande långsiktig planering för att kunna säkerställa
            kompetens- och personalförsörjningen inom hälso- och sjukvården.
            Den bör bland annat innehålla följande:
          </p>
          <list xml:id="i-DmW8DbjE8RJrZMbFYcaPtQ" style="ul">
            <item xml:id="i-HYWJvApyq8ENWWyh6wfRa1">
              Försök minska den administrativa bördan i vården genom att bland
              annat göra en översyn av rutiner och regelverk för vårddokumentation.
            </item>
            <item xml:id="i-DeQxmrrVf5rKcQv9Wr1UD">
              Stödja utvecklingen av digitala verktyg och metoder för att kunna
              minska behovet av dubbeldokumentation och onödig administration.
            </item>
            <item xml:id="i-METdc4H1J8CgeDwdJPQAZV">
              Möjliggöra långsiktigt hållbar schemaläggning av arbetstider
              bland annat genom att stimulera användandet av digitala verktyg
              för schemaläggning.
            </item>
            <item xml:id="i-NocBk1nj4AVoLCNXenWW7Z">
              Ställa krav på högskola och universitet att bättre förbereda
              studenterna för yrkesarbete inom vården.
            </item>
            <item xml:id="i-TyRCDG4hcmRXo8Aaq9hh8C">
              Se över möjligheterna att ta fram en modell i samverkan mellan
              stat och landsting/regioner med möjligheter för vårdpersonal till
              vidareutbildning.
            </item>
            <item xml:id="i-SAKJKacskVZmjpRTh7Ts7F">
              Möjligheter till behållen inkomst för sjuksköterskor som vidareutbildar
              sig till specialistsjuksköterskor.
            </item>
            <item xml:id="i-851Jan53tXSF7GAr9p3BJN">
              Se över möjligheterna att införa en bred ledarskapsutbildning
              för framtidens ledare inom vården.
            </item>
            <item xml:id="i-MYkEL9cfVLsvUMHBPGLyRL">
              Stärka möjligheterna till alternativa driftsformer inom hälso-
              och sjukvården och omsorgen.
            </item>
            <item xml:id="i-CY2GZRYjHp7mBQJzpnf2NE">
              Utöka möjligheten till valfrihet inom hälso- och sjukvården genom
              att patienten ska kunna välja specialiserad slutenvård.
            </item>
            <item xml:id="i-L1gEb44wts3eHu7wvjSjiZ">
              Kvalitetssäkra vården, oavsett offentlig eller privat huvudman,
              bland annat genom generell tillståndsplikt, ökad tillsyn och uppföljning.
            </item>
            <item xml:id="i-7V7c31gCPMkiEbd4ZQqZoK">
              Inför en särskild straffskärpningsgrund och skärpta straff gällande
              angrepp, hot och våld mot vårdpersonalen.
            </item>
            <item xml:id="i-E8ndCV8w1xViNKkencPeu7">
              Se över möjligheten att installera metalldetektorer på sjukhusens
              akutmottagningar i förebyggande syfte när säkerhetsläget så kräver.
            </item>
            <item xml:id="i-LJEoqNQdzAKZq3vCzNQgos">
              Slopa tillståndsplikten för kameraövervakning vid vårdmottagningar
              och i ambulanser.
            </item>
            <item xml:id="i-7as3xuqVVuEvtbYxJDv88f">
              Överväg att ge vårdpersonal och väktare möjlighet att bära kroppskameror
              när säkerhetsläget så kräver.
            </item>
          </list>
        </div>
        <div xml:id="i-Ew7pzzsNvfqp823fCecqz7" type="motProposal" subtype="förslag">
          <head xml:id="i-XAsGjvxDQ4epdUEUHQDZFo">
            Förslag till riksdagsbeslut
          </head>
          <list xml:id="i-CNBCQza1RfAbH21xXEeatu">
            <item xml:id="i-GfTjoTdyLktGy7NW2RcXtk" sortKey="Yrkande 1">
              Riksdagen ställer sig bakom det som anförs i motionen om att
              införa nationell samordning och strategier för långsiktig planering
              för att säkerställa kompetens- och personalförsörjningen inom
              hälso- och sjukvården och tillkännager detta för regeringen.
            </item>
          </list>
        </div>
        <div xml:id="i-3t93ZkyRwtqKpzZJM4kuTX" type="motContent">
          <head xml:id="i-SFZ8CT8DL91TPRb5ND9P2G" type="h1">
            Motivering
          </head>
          <p xml:id="i-UpbtPvKHXbJnL9frGddF6y">
            Svensk hälso- och sjukvård står i dag inför en rad olika problem
            och utmaningar. Vårdköerna har fördubblats runt om i landet och
            köerna till BUP, barn- och ungdomspsykiatrin, har så mycket som
            tredubblats.
            <ref xml:id="i-PcwyyZTEHaL2UVLsTtbZ1w" target="i-3nuxCr8zsm9vj1xmBQg1W4">
              [1]
            </ref>
            <ref xml:id="i-YQVzwkz7e5QV1LpT1UQZ2K" target="i-FWt7bH8tMpGzZC7kt9Z8nV">
              [2]
            </ref>
          </p>
          <p xml:id="i-5VgVJqVCi5boWu3SNnGtw1">
            När vårdköerna växer sig så här omfattande blir vården ineffektiv
            och antalet undvikbara vårdskador ökar. Situationen är så pass
            allvarlig att det i vissa fall inte ens finns möjlighet att leva
            upp till patientsäkerhetslagen. Det är helt oacceptabelt. Patienten
            och patientsäkerheten måste alltid komma främst.
          </p>
          <p xml:id="i-LwtxEw4uQjG9Mt1fNsFgaF">
            Nu behövs en uppgradering för att stärka alla vårdyrken, så att
            alla som arbetar inom vården ges rimliga förutsättningar att utföra
            sitt arbete. Fler ska vilja utbilda sig för att arbeta inom vården
            och de som redan arbetar inom vården ska vilja stanna. Och orka
            stanna. Ingen ska behöva bli sjuk av att vårda någon annan.
          </p>
          <p xml:id="i-69iVyBh14jgrCDXmdrMact">
            Utan vårdpersonal med utvecklingsmöjligheter i form av vidareutbildning,
            rimliga arbetsmiljöer och bra arbetsvillkor kommer vi inte kunna
            råda bot på de problem svensk hälso- och sjukvård står inför.
            Därför måste vårdens medarbetare både stärkas och bli fler.
          </p>
          <head xml:id="i-WfytExRafz6oxsKSecpX4" type="h2">
            Vårdens medarbetare är livsviktiga
          </head>
          <p xml:id="i-LyWbA5QbS5ukv444j7QvKW">
            Att vårdens medarbetare är livsviktiga är ett alldeles självklart
            konstaterande. Det motsvaras emellertid inte av den uppskattning
            som visas vårdens medarbetare och de villkor som finns inom vården
            i dag. Detta gäller inte minst arbetsvillkor, arbetsmiljöer och
            förutsättningar för vidareutbildning för vårdens medarbetare.
            Som exempelvis sjuksköterska eller undersköterska måste man få
            möjlighet att orka ett helt yrkesliv i vården, och då krävs det
            att villkoren, inte minst gällande arbetsmiljö och arbets­belastning,
            utvecklas åt ett mer rimligt förhållningssätt än för närvarande.
          </p>
          <p xml:id="i-HZv36ADA1axPqg7ScijRgE">
            Vårdens medarbetare ska kunna utvecklas inom sin egen profession.
            Arbetet med att kunna göra lönekarriär inom vården ska förbättras
            och utvecklas till att omfatta fler yrkesgrupper. Allt kan inte
            ske nu och samtidigt. Men mer måste göras för att lönerna också
            ska vara jämställda och konkurrenskraftiga, individuellt satta
            och påverkbara på längre sikt för en stark löneutveckling.
          </p>
          <p xml:id="i-VcqifaoUpqMpvb9e9tVnN1">
            Ingen anställd inom vården ska behöva känna hopplöshet i vardagen
            inför sin arbetssituation och maktlöshet av att inte kunna påverka
            till exempel arbetstider och arbetsbelastning. Det måste gå att
            utveckla vårdens arbetssätt så att alla medarbetare känner att
            de kan påverka sin och sina arbetskamraters arbetssituation i
            positiv riktning. I många landsting och regioner prövas olika
            modeller för att skapa en bättre arbetsmiljö, där många M-styrda
            landsting och regioner varit särskilt framgångsrika.
          </p>
          <p xml:id="i-CEknbrDGbangvN5kcX9Psn">
            Utmaningarna när det gäller personalförsörjningen skiljer sig
            åt, både inom landet, inom ett landsting eller en region, men
            även i sjukvården i sig. På många enheter, avdelningar och kliniker
            är det oftast enkelt att rekrytera och behålla medarbetare, medan
            det på andra ställen, ser helt annorlunda ut. Ofta är det verksamheter
            med dygnet-runt-verksamhet som har allra svårast att rekrytera
            och behålla medarbetare.
          </p>
          <head xml:id="i-NyuQGVuqDTQ4o7oWujHPws" type="h2">
            Sjukskrivningar och hyrpersonal
          </head>
          <p xml:id="i-QJeoeQaHjEQ5pPd62ayVZm">
            Sedan år 2014 är psykisk ohälsa den vanligaste orsaken till sjukskrivning
            i Sverige. Därtill står denna kategori av orsak till sjukskrivningar
            för de längsta sjukskrivnings­tiderna och har lägst frekvens av
            återgång till arbete.
            <ref xml:id="i-FhdrqDT5Yo11Qm4jhxzST" target="i-P6UuKCchz5EE153vioSQ4T">
              [3]
            </ref>
            <ref xml:id="i-S9sqf4Hu1ibdyavJyyCCms" target="i-AEaztYypkUJxBQrfA7oPmM">
              [4]
            </ref>
          </p>
          <p xml:id="i-UXHwMRUkDfjcgNVKkit6Aq">
            Statens beredning för medicinsk och social utvärdering hävdar
            vidare att det finns tillräcklig kunskap och information om sambanden
            mellan arbetsmiljöer och psykisk ohälsa och att fokus därför i
            framtiden bör riktas in på studier av vetenskapligt underbyggda
            arbetsmiljöinsatser. Sjuksköterskor, barnmorskor, specialistsjuksköterskor
            och annan vård- och omsorgspersonal är särskilt utsatta. Därtill
            visar detta att en stor del av arbetet med att förebygga psykisk
            ohälsa bör ske på respektive arbetsplats. Även läkargruppen, särskilt
            yngre läkare, drabbas allt oftare av sjukskrivning.
          </p>
          <p xml:id="i-5TGkM44GNKdWizvvm8v7kC">
            När alliansregeringen styrde minskade antalet sjukskrivningar
            bland vårdens medarbetare i 20 av 21 landsting/regioner. Nu, sedan
            år 2014, har sjukfrånvaron ökat i 19 av 21 landsting/regioner
            gällande anställda i landsting/regioner, och tio av de elva landsting/regioner
            med högst kostnader för hyrpersonal är socialdemokratiskt styrda.
            <ref xml:id="i-VrfWJG1oT21xyVy1qNhmEE" target="i-Q57akGaiKbSAPqMejaz2nV">
              [5]
            </ref>
          </p>
          <p xml:id="i-BnxXb9tTqd63QTkJfcHUx2">
            Strävan som är uttalad är att alla landsting och regioner ska
            vara oberoende av inhyrd personal. Det innebär i praktiken att
            lönekostnader för hyrpersonal inte ska överstiga 2 procent av
            landstingens och regionernas totala lönekostnader. Det betyder
            att lönekostnaderna för inhyrd personal i praktiken inte ska överstiga
            tre miljarder kronor per år. År 2017 uppgick dessa kostnader till
            5,2 miljarder kronor. Därtill fortsätter kostnaderna för hyrpersonal
            att öka i 12 av 21 landsting och regioner under andra kvartalet
            2018.
            <ref xml:id="i-WgRBSmCjjosehbd2eDzv9R" target="i-TUQfG8JrXxFbrritVHhwBz">
              [6]
            </ref>
          </p>
          <head xml:id="i-FcDwWcwEHCqrw1NgdqC8uC" type="h2">
            Kompetens- och personalförsörjningsstrategi
          </head>
          <p xml:id="i-nWrB9Xrkgn2dHN1RUqjKm">
            Många landsting och regioner befinner sig just nu i det som allt
            oftare benämns som en bemanningskris. Hela välfärdssektorn har
            stora och växande behov av att rekrytera nya medarbetare. I en
            rapport av Sveriges Kommuner och Landsting visar prognoser att
            drygt 300 000 personer behöver rekryteras enbart för att kompensera
            för pensions­avgångarna under perioden 2017–2026.
            <ref xml:id="i-DFnLYTy652snh2YE4WRsCL" target="i-6e6R3qrw4Ndmpu1KaYgXRU">
              [7]
            </ref>
          </p>
          <p xml:id="i-GvLA45iZ8UzTvUkE2Jfx4G">
            För att klara detta måste det finnas en tydlig, konsekvent och
            metodisk strategi från arbetsgivarna, både de offentliga och de
            privata, som antar de problem och utmaningar de redan möter varje
            dag. Därtill är det nödvändigt att ta fram och genomföra en gemensam
            nationell kompetens- och personalförsörjningsstrategi.
          </p>
          <p xml:id="i-5CVcMM4uU6XvawCDGWX9Uq">
            Det är tydligt att bristen på framför allt sjuksköterskor påverkar
            den vård som kan ges till patienterna. Vårdplatser måste stängas
            eftersom man inte har tillräckligt med medarbetare. Framför allt
            drabbar detta verksamheter som drivs dygnet runt, alla årets dagar.
            Detta, tillsammans med en alltför hög grad av inhyrd personal,
            leder bland annat till bristande kontinuitet, och bidrar till
            vård som ibland inte är patientsäker och till fler undvikbara
            vårdskador.
          </p>
          <p xml:id="i-U2rsyptT5CcHPtyG2xAoVT">
            Därför är det extra viktigt att hälso- och sjukvården fortsätter
            att utveckla och använda verktyg och strukturerade metoder för
            att säkerställa den långsiktiga kompetens- och personalförsörjningen.
            En paradox är dock att de flesta landsting och regioner aldrig
            haft fler personer anställda. Trots att fler sjuksköterskor och
            läkare utbildas och anställs upplevs det som en brist. Detta innebär
            att det behövs en förändring gällande både vem som gör vad inom
            olika välfärdsområden, men också vilka kompetenser som används
            till vilka arbetsuppgifter.
          </p>
          <head xml:id="i-8ezST7MWBMqpKcLwShQFSc" type="h1">
            Stärk vårdens personal genom bättre arbetsmiljöer
          </head>
          <p xml:id="i-2Yf3PvR6dDjrNnF1gpQEG2">
            Utvecklingen inom hälso- och sjukvården kommer att kräva ännu
            fler medarbetare med specialiserad inriktning. Behovet av kontinuitet
            och erfarenhet är också stort för att skapa en effektiv vård.
            En av många förutsättningar för att vilja stanna på sin arbetsplats
            och fortsätta att utvecklas är att man har en långsiktig plan
            för kompetensutveckling, men även en löneutveckling som följer
            detta.
          </p>
          <p xml:id="i-Kt8bBLR67gUfxYsCwYgAxT">
            I dag finns det medarbetare som halkat efter då löneutvecklingen
            inte motsvarat den utveckling som ingångslönerna haft. Därför
            är det angeläget att alla landsting och regioner arbetar aktivt
            med lönestrategier, kompetensutveckling och fortbildning. Det
            är en nyckel för att skapa en bättre kontinuitet i vården.
          </p>
          <p xml:id="i-6d4coVkkGYqXdvZAtCpret">
            Varje landsting och region får inom ramen för en ansvarsfull
            ekonomi skapa utrymme för en långsiktig utveckling av kompetensförsörjningen.
            När de generella statsbidragen ökar förbättras möjligheterna.
            Utförande och modell för lönesatsningen görs inom ramen för den
            ordinarie förhandlingen mellan parterna. Detta kräver dock en
            tydlig lönestrategi men också strategier för vidareutbildning.
          </p>
          <p xml:id="i-TfVvZ4rbxawakXpDRWwehK">
            Det bör därför finnas möjligheter till utbildningstjänster även
            för sjuksköterskor, på samma sätt som det i dag finns för läkare.
            Det är mycket angeläget att verka för att det finns strategier
            för en tydlig löneutveckling för medarbetare som utvecklas och
            stannar kvar i sitt yrke. Särskilda lönesatsningar på specialistsjuksköterskor
            och annan erfaren kompetent vårdpersonal som halkat efter i löneutveckling
            är ett ansvar för landstingen/regionerna.
          </p>
          <head xml:id="i-VjKhLE4Sn7PEwy7hNHceH4" type="h2">
            Stärkta möjligheter att påverka arbetssituation och arbetstider
          </head>
          <p xml:id="i-Vg9yU5AZ2XTTGYaAAKE2JH">
            Det är ett bekymmer att den samlade arbetsmiljön i form av arbetsbelastning
            och arbetstider leder till att många inom vården upplever en stor
            stress och att man inte kan återhämta sig på ett bra sätt. På
            kort sikt men framför allt på lång sikt är detta ohållbart. Det
            finns tydliga exempel på att arbetstidslagen inte alltid följs
            vilket skapar sämre arbetsmiljöer och ökad belastning på vårdens
            medarbetare.
          </p>
          <p xml:id="i-4d2Ha2WxNML1r9UAfQkV2U">
            Alla som söker sig till vårdyrkena vet om att det måste förekomma
            omfattande skiftarbete, nattarbete och ibland långa arbetspass.
            Samtidigt ska arbetstidslagen följas. Det är tydligt att vårdpersonal
            känner press på sig att ständigt vara nåbar för att gå in och
            täcka upp extrapass. Detta kan påverka hälsan negativt. I alla
            fall på längre sikt. Redan i den regelbundna planeringen behöver
            arbetsgivaren vara noggrann med hur arbetstiden förläggs och se
            till att det finns tid för återhämtning för all vårdpersonal.
          </p>
          <p xml:id="i-C3RiZ7E5hkQsDsw7MuaaHX">
            Att orka ett helt yrkesliv inom vården är något som blir svårare
            och svårare. Ett sätt att underlätta och förbättra förutsättningarna
            för det är att ännu tydligare låta vårdens medarbetare kunna påverka
            sina arbetstider. Dagens arbetsliv innebär att andelen äldre anställda
            är fler än tidigare, medan yngre personer kommer in i arbetslivet
            allt senare.
          </p>
          <p xml:id="i-zoMS47CEZ7xVM7NheYGoB">
            Medarbetarnas delaktighet och engagemang kan stärkas bland annat
            genom att i större utsträckning ge möjligheter till ökad påverkan
            på och inflytande över arbetstider och övriga villkor i den dagliga
            arbetssituationen. Individer är olika vad gäller till exempel
            dygnsrytm, behov av sömn, socialsituation och fritid. Därför behöver
            det ges möjligheter till individuella skillnader vad gäller till
            exempel arbetstidsförläggning. Olika arbetstidsmodeller prövas
            i landsting och regioner. Vissa har god effekt medan andra inte
            ger det resultat man önskat.
          </p>
          <p xml:id="i-NgPBQTAD911uzxW2V3X2ua">
            För att skapa en god arbetsmiljö krävs även en väl fungerande
            verksamhets­planering, där man använder utvecklade (digitala)verktyg
            för att se hur flöden och processer men även schemaläggning bäst
            ska organiseras. Med rätt medarbetare på rätt plats i rätt tid
            utifrån vårdens behov kan arbetsmiljön förbättras och vårdköerna
            kortas. Simrishamns sjukhus, som drivs av en privat entreprenör,
            kan utgöra ett av många inspirerande exempel på hur man arbetar
            aktivt med ökat personalinflytande gällande arbetstider.
          </p>
          <head xml:id="i-TDaZjskainc8bYsPmCEEv1" type="h2">
            Minska den administrativa bördan
          </head>
          <p xml:id="i-RjeLAkZGEg4iJVGwhDjqmS">
            Antalet arbetande sjuksköterskor totalt i Sverige har ökat med
            omkring 1 000 stycken mellan åren 2010 och 2017. Det är en ökning
            med 1,97 procent. Hela ökningen sker mellan åren 2010 och 2014.
            Jämför man istället perioden 2014 till 2017 har antalet arbetande
            sjuksköterskor minskat med drygt 200 stycken. Det är en minskning
            med 0,42 procent. Samtidigt har antalet chefer, handläggare och
            administratörer ökat med drygt 35 procent.
            <ref xml:id="i-N8krw4fySQAohcJgmTnpFq" target="i-U8cSk84WFKtSpTnE46Uq84">
              [8]
            </ref>
          </p>
          <p xml:id="i-K7iETTefVNR5UE4b7xKHTD">
            Fler kompetenser ska finnas inom vården; det kan handla om vårdadministratörer
            som avlastar sjuksköterskor, men även vårdlogistiker och produktionsplanerare
            som bidrar med ny kompetens om hur patientens väg genom vården
            kan bli bättre och effektivare. I samråd med berörda myndigheter
            behöver landstingen och regionerna göra en översyn av rutiner
            och regelverk för vårddokumentation i syfte att effektivisera,
            förenkla och minska den administrativa bördan för hälso- och sjukvårdens
            medarbetare.
          </p>
          <p xml:id="i-2rahmnPbjoJ1SVUpqDTEoo">
            Administrativa uppgifter med dokumentation och uppföljning har
            medfört att allt fler tvingas ägna allt mindre tid till det man
            till huvudsak är utbildad för. Därför måste man arbeta för att
            skapa fler digitala lösningar som underlättar arbetet inom hälso-
            och sjukvården. Med moderna journalsystem och beslutsstödsystem
            kan mycket dubbel­dokumentation och administrativa uppgifter minskas.
          </p>
          <p xml:id="i-XMGvojm2ij77HraLnZMbh1">
            Digitala beslutsstöd ökar tillgång till den nya aktuella kunskapen.
            Det skapar också möjligheter att gå mot mer av standardiserade
            vårdprocesser, inte bara vårdförlopp, som ger bättre resultat
            och kvalitet. Standardisera det vanliga för att frigöra tid för
            det ovanliga. Det är viktigt att det som mäts och dokumenteras
            standardiseras och koncen­treras på det som är viktigt för vårdprocessen.
            Både för att dokumentationen ska uppfattas som meningsfull men
            också för att frigöra tid till patientarbetet.
          </p>
          <head xml:id="i-GsxkNJenDump2rJQzixkRu" type="h2">
            Stärkt hälsoarbete för vårdpersonal – träning i samband med arbetstid
          </head>
          <p xml:id="i-RvQiyM8PirLhs382ECSd7L">
            Hälso- och sjukvården ska stimulera, uppmuntra och möjliggöra
            för så många av vårdens medarbetare som möjligt att stärka sin
            egen hälsa genom till exempel fysisk träning. Ett sätt att göra
            detta är genom den friskvårdsersättning som är en av de personalförmåner
            som vårdens arbetsgivare tillhandahåller för sina anställda. Men
            fler konkreta åtgärder behövs. Därför bör möjligheterna för vårdens
            medarbetare att i samband med arbetstid genomföra fysisk träning
            utredas. Detta som en långsiktig del i en rad åtgärder att underlätta
            för vårdens medarbetare att kunna stanna kvar i det yrke man brinner
            för.
          </p>
          <head xml:id="i-5n7xDP2EiUE7GbbS2p2mZk" type="h2">
            Säkra arbetsmiljön för vårdens medarbetare gällande hot och våld
          </head>
          <p xml:id="i-EzsCqHXzWVumjmfT3crXS6">
            Den bristande respekt som visas för vårdens medarbetare av enskilda
            individer är djupt oroande. Det hot och våld som förekommer mot
            medarbetare inom svensk hälso- och sjukvård är totalt oacceptabelt.
            Vårdpersonalen måste ha ett ordentligt skydd. Vårdens medarbetare
            ska kunna känna sig säkra och trygga på jobbet. Hoten inträffar
            ofta i samband med att det förekommit grov våldsbrottslighet där
            ett eller flera offer transporteras till ett sjukhus akutmottagning.
            Där fortsätter oroligheterna och såväl anställda som andra patienter
            blir extra utsatta.
          </p>
          <p xml:id="i-Jtv55RsXpMdFCG9EjbwSeY">
            De allra vanligaste formerna av hot och våld uppstår emellertid
            när någon är missnöjd med sin egen eller en anhörigs behandling
            och bemötande inom vården. Det är tyvärr uppenbart att sjukhusens
            akutmottagningar och andra delar av vården behöver övervakas –
            för patienters, anhörigas och vårdens medarbetares säkerhet. Detta
            gäller även ambulanser som styrs på distans av larm- och ledningscentral
            för att bevaka olycksplatser och öka tryggheten för vårdens medarbetare
            i ambulanssjukvården.
          </p>
          <p xml:id="i-6ubYTingWsfBotgDmeux7V">
            Lagstiftning och regelverk bör ses över för att kunna tillåta
            respektive underlätta möjligheter att installera metalldetektorer
            på sjukhus och andra vårdinrättningar där så bedöms nödvändigt.
            Därtill när det handlar om att slopa tillståndsplikt för kameraöver­vakning
            och möjlighet att bära kroppskameror.
          </p>
          <head xml:id="i-oeyWvAyux2eGwGWj1UCoz" type="h2">
            Uppföljning och analys – stärk arbetsmiljön för bättre patientsäkerhet
          </head>
          <p xml:id="i-QPPqRBYEgGqFZRZ6PUxYVh">
            Det är absolut nödvändigt att förbättra och förstärka uppföljning
            och analys av arbetsmiljöerna inom svensk hälso- och sjukvård.
            Därtill anser vi att fler kompetenser ska finnas inom vården.
            Det kan t.ex. handla om vårdadministratörer som kan avlasta annan
            vårdpersonal eller så kallade vårdnära servicevärdar som kan ha
            ett ansvar för att till exempel utföra slutstädning av rum och
            sängar och hantering av måltider. Detta kan bidra till såväl mindre
            stressiga arbetsmiljöer som högre samlad kvalitet.
          </p>
          <p xml:id="i-LJME3ex9MwXKy5rEMReZgH">
            För att stärka uppföljning och analys bör Myndigheten för vård-
            och omsorgsanalys få i uppdrag, i samarbete med Arbetsmiljöverket,
            SKL och övriga arbetsmarknadsparter inom vården, att kontinuerligt
            följa upp, utvärdera, sammanställa och analysera arbetsmiljöer
            i vården. Detta i syfte att bidra till bättre arbetssituation
            och arbetsmiljöer för vårdens medarbetare och i förlängningen
            bidra till stärkt patientsäkerhet.
          </p>
          <head xml:id="i-3eABeui45wWWXJTarVZN4a" type="h1">
            Utbildning och fortbildning
          </head>
          <p xml:id="i-HWwwHeMhBktdQQkj2M6JQL">
            Rätt och relevant utbildning och fortbildning är centralt för
            att medarbetare ska ha rätt förutsättningar för att klara sitt
            uppdrag. Hälso- och sjukvården har förändrats och kommer att förändras
            de kommande åren, med ökad digitalisering och automatisering,
            förändringar i demografi med mera. Det kräver att både utbildningen
            och fortbildningen är i takt med dagens och morgondagens krav.
          </p>
          <p xml:id="i-29qs84fbBEwUS3X78o4bjJ">
            Därför är det extra viktigt att högskolor och universitet, tillsammans
            med både privata och offentliga arbetsgivare och fackliga företrädare,
            arbetar kontinuerligt för att utveckla vårdens utbildningar. Även
            den kommunala utbildningen i form av vård- och omsorgsutbildning
            måste möta upp de behov som finns inom hälso- och sjukvården.
          </p>
          <head xml:id="i-WbiqtuoLdnaX8SXneKNHi5" type="h2">
            Obligatorisk fortbildning
          </head>
          <p xml:id="i-MV3EQsrV2bTG1XQW7oKYq3">
            Det är en betydande brist inom den svenska hälso- och sjukvården
            att det inte finns en tydlig gemensam struktur för och genomförande
            av fortbildning. Fortbildning är dels ett sätt att kontinuerligt
            stödja, stärka och utveckla vårdpersonalens kunnande och kompetens,
            dels ska det utgöra ett strukturerat redskap för att kvalitetssäkra
            vården. Hälso- och sjukvården i Sverige måste ha en tydlig plan
            för vidareutbildning för alla sina medarbetare. Obligatorisk fortbildning
            är en viktig del.
          </p>
          <p xml:id="i-RRr68aZqJSU6uwAHAQNbhd">
            Samtidigt räcker inte detta. Kompetensbristen inom vården växer
            snabbt i takt med stora pensionsavgångar. Detta gäller i hög grad
            exempelvis specialistutbildade sjuksköterskor och läkare. All
            kompetensutveckling ska ha sin utgångspunkt i verksamhetens uppdrag.
            Alla verksamheter ska regelbundet utföra genomlysning av vilka
            uppgifter och kompetenser som behövs för att dels kunna fullfölja
            det uppdrag man har, dels på det sättet bidra till att, i kombination
            med bland annat obligatorisk fortbildning, säkerställa hög kvalitet
            inom all vård.
          </p>
          <p xml:id="i-Md742S5pRbrNt5yzo2EMm9">
            Sverige är tillsammans med Portugal och Malta de enda länderna
            inom EU som saknar ett regelverk för att garantera till exempel
            specialistkompetenta läkare rätt till fortbildning. Ett tydligare
            regelverk kring fortbildning kräver även en modell för uppföljning.
            Det ställer också krav på medarbetarna att genomföra utbildningen.
            I grunden handlar det om att skapa en patientsäker vård, där rättigheter,
            skyldigheter och möjligheter för vidareutbildning gäller lika
            för alla.
          </p>
          <head xml:id="i-VJ1FnwmGQVP1RgQbz2m85Q" type="h2">
            Förbättrad introduktion av nya medarbetare
          </head>
          <p xml:id="i-vj7RjjM74crsKBJFhfcLX">
            Det behövs en tydlig introduktion för alla yrkesgrupper. Detta
            är viktigt inte minst inom hälso- och sjukvården. På flera håll
            i landet har olika introduktionsmodeller utarbetats och införts.
            Det behövs emellertid mer genomtänkt strukturerad handledning
            för till exempel sjuksköterskor, där de ges ett kvalificerat stöd,
            planering och handledning som på såväl kort som längre sikt förbättrar
            deras förutsättningar och möjligheter att genomföra sitt jobb
            på ett bra sätt i arbetsmiljöer som är utsatta.
          </p>
          <p xml:id="i-PWEijZJcHTdsdgP4r7KUKZ">
            Medarbetare ska känna tillit och att de kan utföra sitt yrke
            självständigt. Verksam­heterna ska organiseras på sätt som möjliggör
            för vårdens medarbetare att använda sin utbildning, erfarenhet
            och kompetens fullt ut. Ett sätt att göra detta är att mer struktu­rerat
            arbeta med förbättrad introduktion av nya medarbetare. Detta gäller
            även medarbetare som fått sin utbildning i annat land. Här har
            modeller utvecklats runt om i landet som man kan arbeta vidare
            med.
          </p>
          <head xml:id="i-BY2N9hCXcNhLvMFNGUi6LZ" type="h2">
            Nationell modell för vidareutbildning
          </head>
          <p xml:id="i-VmeoGFVyLrNr7BzA5tTh9f">
            Ett avgörande skäl till den tydliga minskningen av till exempel
            specialistsjuksköterskor är att den sjuksköterska som önskat utbilda
            sig till specialist, länge varit tvungen att begära tjänstledigt
            och ta studielån för att vidareutbilda sig. Samtidigt har löneutveck­lingen
            varit starkt begränsad efter avlagd examen. För vissa specialistområden
            tjänas kostnaderna inte in överhuvudtaget. Många sjuksköterskor
            som vidareutbildat sig till exempelvis specialistsjuksköterska
            anser att de inte får arbeta fullt ut med de uppgifter de är utbildade
            för. Ofta leder vidareutbildningen istället till ett ökat administrativt
            ansvar. Samtidigt som det kliniska ansvaret inte ökar.
          </p>
          <p xml:id="i-JpbMr27TQTSReAv7z9PwgA">
            Status för vårdens alla yrken måste generellt stärkas och personalen
            ges förbättrade möjligheter att arbeta på toppen av sin respektive
            yrkeskompetens. Det ska löna sig att vidareutbilda sig och höja
            sitt kunnande. Karriärstegar bör prövas för till exempel specialistsjuksköterskor,
            allmänläkare, patologer och biomedicinska analytiker. En nationell
            modell i samverkan mellan stat och landsting/regioner där möjligheterna
            ses över och utreds om delat ansvar. Det behövs en strukturerad
            samverkan och samordning som underlättar och uppmuntrar till vidareutbildning.
            Olika modeller för karriärstegar finns i landstingen och regionerna.
            Men tyvärr är de ofta inte jämförbara med varandra. Det finns
            därför ett behov av ökad samverkan mellan olika landsting och
            regioner för att göra det tydligare för medarbetaren vilka utvecklingsmöjligheter
            som finns.
          </p>
          <head xml:id="i-RbxxJCzjqWhV8ynzyMAmB6" type="h1">
            Ledarskap och mångfald i vården
          </head>
          <p xml:id="i-LYBmarDnbjisz9s95AbNEU">
            Det lokala ledarskapet är avgörande för hälso- och sjukvårdens
            förmåga att leverera god kvalitet och attrahera medarbetare. Skickliga
            och engagerade ledare bidrar till bättre arbetsmiljöer och ger
            medarbetarna större förutsättningar att lyckas, vilket i sin tur
            leder till goda resultat och nöjdare patienter. Därför är det
            viktigt att skapa förutsättningar för bra lokalt ledarskap.
          </p>
          <p xml:id="i-FeXNKogSMLFxbvtR89Buei">
            Det är centralt med ett närvarande ledarskap, som har kännedom
            om verksamheten och medarbetarnas situation. Ett av första linjens
            chefers viktigaste uppdrag är att kunna stödja och inspirera för
            att utveckla arbetsplatsen. Den som är verksamhetschef behöver
            kunna ta ett samlat ansvar för verksamheten och ge medarbetarna
            stöd i det professio­nella yrkesutövandet.
          </p>
          <p xml:id="i-89CuPpDVCpLYno8swXZJAD">
            Det lokala ledarskapet måste stärkas, stimuleras och uppmuntras
            och vidareutbild­ningar, handledarstöd och att vården tar fram
            lokala program för ett strukturerat mentorskap behövs. Detta inte
            minst för att fler ska vilja och våga söka sig till chefskap.
            Detta kräver bland annat att det finns möjligheter till ledarskapsutbildning.
          </p>
          <head xml:id="i-2T9vNh16GR1Eda73BZcU51" type="h2">
            Nationell ledarskapsutbildning – kvalitetssäkra vårdens ledarskap
          </head>
          <p xml:id="i-6JwgjvVsJ9JFeWm2BQ5miy">
            En nulägesanalys och sammanställning av forskningen gällande
            ledarskap inom vården ger vid handen bland annat att följande
            saker är viktiga. Det finns stöd i forskningen för att ledarskap
            har stor betydelse för verksamhetens utveckling och medarbetarnas
            hälsa. Det finns däremot mindre stöd för hur ledarskapet påverkar.
            Det går inte heller att fastslå någon sorts ledarskap som är allra
            bäst.
            <ref xml:id="i-WG7175kCXEmzdjq6ddrFee" target="i-j7ULFXadNX3hTVAPnXAav">
              [9]
            </ref>
          </p>
          <p xml:id="i-7xYKvGbtgYh692wdim4StJ">
            Ledarskap är situationsberoende. Möjligheterna att införa en
            nationell bred ledar­skapsutbildning som kan forma ett helhetsgrepp
            gällande ledarskap och utvecklings­frågor inom hälso- och sjukvården
            och omsorgen bör ses över. Ett fokus ska vara hur man styr vården
            med kvalitet som i sin tur driver produktivitet och effektivitet
            där man sätter patientsäkerheten allra främst.
          </p>
          <p xml:id="i-HEKtQamsSRVRJDtSKpBvKj">
            Samtliga ledare inom hälso- och sjukvården bör ha en långsiktig
            plan för hur de vill och avser att utveckla och genomföra sitt
            ledarskap. Därtill ges tid att utvecklas och lära nytt. Det handlar
            också om decentraliserat ansvar och befogenheter som gör det möjligt
            att göra skillnad. Systemförståelse är centralt för att ledare
            och chefer inom vården ska kunna samarbeta med andra verksamheter
            i syfte att till exempel skapa samman­hängande vårdkedjor för
            patienten.
            <ref xml:id="i-T6o1gtiqXRgJVXrp5oP57f" target="i-UCZtCK5CTWD5JDLL862wiz">
              [10]
            </ref>
          </p>
          <head xml:id="i-GZ1qgHcUnQTRKFDxWri3pG" type="h2">
            Värna och utveckla valfrihet och mångfald i vården
          </head>
          <p xml:id="i-Wt9sKNmHUw4HoqtWsUhtDE">
            Det finns stora fördelar med mångfald och valfrihet i vården.
            Såväl patienter som medarbetare främjas av att det finns bred
            mångfald och stor valfrihet. Valfrihet för varje patient att välja
            vårdgivare ger i sin tur vårdens medarbetare ökade möjligheter
            att utvecklas, specialisera sig och ges utökat ansvar vilket kan
            leda till bättre löneutveck­ling på sikt. Vi får dock aldrig ge
            avkall på vårdens kvalitet – den kommer alltid i första rummet,
            oavsett vem som är utförare.
          </p>
          <p xml:id="i-24PwBfPH2MEX6iKUbZ9gq6">
            Ökad mångfald och valfrihet ger vårdens medarbetare större möjligheter
            att byta arbetsgivare eller driva egen verksamhet inom vården.
            Det skapar bredare förutsätt­ningar för fler karriärvägar och
            ökat inflytande över den egna arbetssituationen. Det blir lättare
            att välja bort arbetsgivare som inte ger förutsättningar för rimliga
            arbetsvillkor och arbetsmiljöer.
          </p>
          <p xml:id="i-5kxB6gKgMVYkCruqRApJj1">
            Kvalitet driver produktivitet i vården, men även ökad mångfald
            av vårdgivare och aktörer inom hälso- och sjukvården bidrar till
            en ökad produktivitet, effektivitet och innovation. För att kunna
            höja kvaliteten i vården för patienten och produktivitet inom
            vårdens verksamheter krävs det bland annat att vården arbetar
            metodiskt och struktu­rerat med snabbare införande av nya vårdmetoder
            och medicinteknik som medför att patienten kan återhämta sig snabbare
            vilket kan frigöra mer resurser till vård för fler patienter.
            Många privata vårdaktörer tar mycket snabbare till sig nya metoder
            och tekniker som bland annat ökar tillgängligheten, kvaliteten
            och delaktigheten för patienten. Detta är något som ska uppmuntras
            men där de offentliga aktörerna också har mycket att lära.
          </p>
          <p xml:id="i-EWNKt1XoT45qvfDCGkhyzA">
            Patienter har i dag möjlighet att välja sin hälsocentral och
            öppen specialiserad vård. Det är emellertid stor variation i olika
            delar av landet hur många alternativ det finns att välja mellan.
            Än så länge omfattar dock inte det fria vårdvalet den slutna specialiserade
            vården. Det ska vara möjligt även för dem som så önskar att välja
            specialiserad slutenvård. Ett sätt att tydliggöra detta är att
            skärpa den nuvarande patientlagen.
          </p>
        </div>
        <div xml:id="i-ksjBxEKiaEo6PsdCdv6PM" type="signatureBlock">
          <list xml:id="i-WyGiGHCkeZsoxkkoWopJab">
            <item xml:id="i-8PEUj4iz4DuhL4R51hpkgU" who="i-Ws7TTEJpudwigKX5RjyhR4" type="signature">
              Camilla Waltersson Grönvall (M)
            </item>
            <item xml:id="i-TDbNpNPVjQb2MuWo5Xjtfe" who="i-5tbgYo4dBB9rh3uBeCweBm" type="signature">
              Johan Hultberg (M)
            </item>
            <item xml:id="i-AqmUyQfH2ykDuL3vpoeQ1d" who="i-8xM6U2UEMYF2ek1xU2cetn" type="signature">
              Ulrika Heindorff (M)
            </item>
            <item xml:id="i-Dqyq1skrqXSJ1ayrFYRyHr" who="i-HVNurMXeCe8w9FG2WJ148E" type="signature">
              Ulrika Jörgensen (M)
            </item>
            <item xml:id="i-37hE1bFR2PHwDcv3obPL77" who="i-UwP5i3Nf2rsj5W3x9BMAEh" type="signature">
              John Weinerhall (M)
            </item>
            <item xml:id="i-DQ9QK7z6Nbi8FfuAkvVbQE" who="i-SUAEH6RCke4pVRKPPGZ14p" type="signature">
              Mattias Karlsson i Luleå (M)
            </item>
            <item xml:id="i-MocQnc3g1g8Zu6jjJ8PdS3" who="i-ChDzdZDYwg4X9oGXyFy8Ta" type="signature">
              Kristina Axén Olin (M)
            </item>
          </list>
        </div>
        <div xml:id="i-HNewYtHxZAL4PN4kRHQvwQ" type="motNotes">
          <noteGrp xml:id="i-CTH1GwEPEcYCEf7r4M3b3S">
            <note xml:id="i-3nuxCr8zsm9vj1xmBQg1W4">
              [1] Uppföljning av vårdgarantin, Sveriges Kommuner och Landsting,
              vantetider.se.
            </note>
            <note xml:id="i-FWt7bH8tMpGzZC7kt9Z8nV">
              [2] Dagens Medicin, nr 45, 7 november 2018.
            </note>
            <note xml:id="i-P6UuKCchz5EE153vioSQ4T">
              [3] Försäkringskassans statistik över antalet sjukfall åren 1998–2017.
            </note>
            <note xml:id="i-AEaztYypkUJxBQrfA7oPmM">
              [4] Statens beredning för medicinsk och social utvärdering.
            </note>
            <note xml:id="i-Q57akGaiKbSAPqMejaz2nV">
              [5] Sammanställning av fakta från Sveriges Kommuner och Landsting
              samt databasen Kolada.
            </note>
            <note xml:id="i-TUQfG8JrXxFbrritVHhwBz">
              [6] Dagens Medicin, nr 43, 24 oktober 2018.
            </note>
            <note xml:id="i-6e6R3qrw4Ndmpu1KaYgXRU">
              [7] Rekryteringsrapport 2018 Sveriges viktigaste jobb finns i
              välfärden, Sveriges Kommuner och Landsting.
            </note>
            <note xml:id="i-U8cSk84WFKtSpTnE46Uq84">
              [8] Vårdfokus.
            </note>
            <note xml:id="i-j7ULFXadNX3hTVAPnXAav">
              [9] Visa vägen i vården – ledarskap för stärkt utvecklingskraft,
              rapport 2017:7, Myndigheten för vård- och omsorgsanalys.
            </note>
            <note xml:id="i-UCZtCK5CTWD5JDLL862wiz">
              [10] Visa vägen i vården – ledarskap för stärkt utvecklingskraft,
              rapport 2017:7, Myndigheten för vård- och omsorgsanalys.
            </note>
          </noteGrp>
        </div>
      </div>
    </body>
  </text>
</TEI>
