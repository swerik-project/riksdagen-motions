<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00086">
  <teiHeader>
    <fileDesc>
      <titleStmt>
        <title>Förslag till lag om hushållning med naturresurser m. m.</title>
        <author corresp="i-M5bH1LxYTuWEQR2jm6YTKq i-A8ft8hMHUcZDSE5fKdjGpq">Hans Lindblad och Kerstin Ekman </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förslag till lag om hushållning med naturresurser m. m.</title>
          <idno type="rdwebb">G90286</idno>
          <rs type="number">86</rs>
          <ref type="dokument_url_text">http://data.riksdagen.se/dokument/G90286/text</ref>
          <ref type="dokument_url_html">http://data.riksdagen.se/dokument/G90286</ref>
          <ref type="dokumentstatus_url_xml">http://data.riksdagen.se/dokumentstatus/G90286</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M5bH1LxYTuWEQR2jm6YTKq</idno>
            <name>Hans Lindblad</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>Kerstin Ekman</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TYVXvv9E1T4kuEaWNgTipe" type="signed"/>
        <correspContext corresp="i-TYVXvv9E1T4kuEaWNgTipe">
          <note type="signatory" corresp="i-M5bH1LxYTuWEQR2jm6YTKq"/>
          <note type="signatory" corresp="i-A8ft8hMHUcZDSE5fKdjGpq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__86/mot_198586__86-001.pdf"/>
      <fw xml:id="i-5m9EduA5PuPmetW3NcPaHp">
        Mot. 1985/86:86
      </fw>
      <div type="motHeader" xml:id="i-D9fWpXR2wv3PxT5E1XfhVz">
        <div type="motTitle" xml:id="i-APweS6Z6wpD7S4cBhia1wb"/>
        <div type="motSubmissionInfo" xml:id="i-L8cm2Xd8pxvtTnWj25fJGS"/>
      </div>
      <div type="motBody" xml:id="i-9NtkegFxtewwQ9FVoLDBpZ">
        <div xml:id="i-2TKPzPkmBGeva3AMeuirq3">
          <p xml:id="i-X7FCErangF5zYPReuWNoYL">
            Motion till riksdagen 1985/86:86
          </p>
          <p xml:id="i-H46VSwo5FHuya9rfyeqrvK">
            Hans Lindblad och Kerstin Ekman
          </p>
          <p xml:id="i-YVrFGxjXqdxxr86kT47kTo">
            Förslag till lag om hushållning med naturresurser m. m. (prop.
            1985/86:3)
          </p>
          <p xml:id="i-5XdsrKCCHJQimLaWj9fjaB">
            Trovärdigheten i svensk miljöpolitik fick en ordentlig knäck
            när riksdagsma- joriteten i juni i år rev upp den fysiska riksplanens
            skydd för en del av Mellanljusnan. Skyddet revs upp i uttryckligt
            syfte att möjliggöra ett kraftverksbygge i Edänge. Under 15 år
            har den fysiska riksplanen framställts som ett skydd för landets
            värdefullaste miljöer, som fjällområden, viktiga kuststräckor,
            särskilt värde- fulla älvsträckor och ett antal andra ytterst
            värdefulla miljöer. Den fysiska riksplanen har beskrivits som
            ett samlat skydd, genom att den utvisat vilka miljöer som måste
            sparas. Att då en del av skyddet rivs upp i syfte att möjliggöra
            en exploatering blir då förödande för hela trovärdigheten i miljöpolitiken.
            Det som hände i fallet Edänge kan ju hända igen närhelst ett exploateringsintresse
            dyker upp. ”Skräddarsydda” undantag från den fysiska riksplanen
            i syfte att möjliggöra exploateringar gör ju riksplanen till enbart
            en formalitet. Skall ett område undantas från riksplanen bör det
            ske utifrån att man vid en samlad bedömning kommit fram till att
            miljön i en viss del av de skyddade områdena visat sig vara mindre
            värdefull än man trodde när riksplanen en gång bestämdes. I sig
            är det inte principiellt fel att vid något tillfälle se över riksplanen
            för att se om ny kunskap gör det befogat att utöka eller minska
            de områden som är skyddade. Men att göra förändringar i uttryckligt
            syfte att möjliggöra en viss exploatering är principiellt fel
            — för därmed har den fysiska riksplanen inte längre någon trovärdighet.
            Beslutet i juni fattades av socialdemokrater och moderater. De
            gick emot regeringens energipolitiska proposition som föreslog
            att Edänge inte explo- ateras. I sak var beslutet ytterst olyckligt,
            eftersom ett kraftverksbygge vid Edänge skulle innebära allvarliga
            miljöeffekter. Skälen för att freda denna del av Mellanljusnan
            är ännu större än beslutsfattarna var medvetna om när riksplanen
            en gång beslutades. Inventeringar under senare tid har nämligen
            visat att området har ännu värdefullare miljövärden än man tidigare
            kände till. Beslutet att riva upp skyddet för denna del av Mellanljusnan
            innebar att riksdagen gick emot de berörda kommunerna, Ljusdal
            och Bollnäs. Rader av remissinstanser ville slå vakt om älvsträckan:
            fiskeristyrelsen, naturvårdsver- ket, planverket, kammarkollegiet,
            Vetenskapsakademien, Naturskyddsför- eningen och ett stort antal
            lokala organisationer och länsorganisationer. För utbyggnad talade
            bara tre instanser, nämligen Hälsingekraft som vill bygga
          </p>
          <pb facs="riksdagen-motions-pdf/data/198586/mot_198586__86/mot_198586__86-002.pdf"/>
          <p xml:id="i-3CiGSrTm1aBAr9homKd5Pa">
            verket, Svenska kraftverksföreningen och Byggnads avdelning 27.
            Ingen av dessa senare tre instanser kan anses vara särskilt väl
            lämpad för att bedöma de miljömässiga effekterna av att göra undantag
            från den fysiska riksplanen. Vi föreslår att riksdagen, i samband
            med antagande av den nya lagen om hushållning med naturresurser,
            återinför skyddet för den aktuella delen av Mellanljusnan. Det
            finns dubbla skäl. Dels de miljöskäl som var kända redan när den
            fysiska riksplanen beslutades och som sedan visat sig vara ännu
            starkare. Dels det principiella skälet att ändring i fysiska riksplanen
            inte får gå till så som i juni i år — eftersom ett ”skräddarsytt”
            undantag av detta slag blir förödande för hela tilltron till lagskydd
            åt miljöer. I grunden är det alltså en trovärdighetsfråga: Skall
            ett lagskydd gälla också när exploateringsintres- sen tränger
            på? Finns det i ett rum en skylt om att vapen är förbjudna så
            skall den skylten inte tas ned bara för att det kommer in en revolverman
            genom dörren. Ett lagskydd för en miljö blir meningslöst om lagskyddet
            rivs upp just i syfte att möjliggöra det som lagskyddet var avsett
            att skydda emot. Mellanljusnan sträcker sig från Laforsen till
            Edeforsen. Det övre avsnittet, från Laforsen till Malmyrströmmen,
            är forsrikt och har huvudsakligen block-, sten- eller grusstränder.
            Nedom Malmyrströmmen vidtar ett flackt parti med sandstränder.
            Detta avslutas med Edängeforsen och Edeforsen, med två kilometers
            inbördes avstånd. Trots stora magasin i Härjedalen har Mellanljusnan
            fortfarande mycket av den naturliga vattenståndsvariationen med
            vårflod följd av lågvatten i juli-augusti. Det planerade Edänge
            kraftverk skulle dränka Edänge- och Edeforsarna och höja vattenståndet
            därifrån ända upp till Malmyrströmmen och i de angränsande sjöarna
            Växnan, Borrsjön, Vikarsjön och Kyrksjön. En fjärdedel av Mellanljusnan
            skulle beröras. På många ställen inom denna älvsträcka är stränderna
            långgrunda och dyiga och blottläggs under juli-augusti. Ett stort
            antal amfibiska växtarter får då en kort blomstring. De bildar
            det s. k. ävjebroddsamhället. Det består av arter som ävjebrodd,
            strandranunkel, strandpryl, sylört, slamkrypa, rödlån- ke, fyrling,
            nålsäv och ävjepilört. Denna typ av vattenståndsväxling, strand
            och växtsamhälle har varit vanlig i Ljusnan och andra älvar, men
            genom dämning och korttidsreglering nästan helt försvunnit. I
            Ljusnan finns inga andra områden av denna karaktär än det område
            som skulle spolieras av ett kraftverk i Edänge. Den mest hotade
            av de nämnda växtarterna är ävjepilörten, som har haft sina starkaste
            fästen i Finlands och Sveriges mellersta delar. De kvarvarande
            förekomsterna i Ljusdalstrakten är en väsentlig del av världsbeståndet.
            Växten kan alltså drivas nära utrotning genom den överdämning
            och korttidsreglering som Edängeprojektet skulle innebära. Gävleborgs
            botaniska sällskap fick våren 1985 naturvårdsverkets uppdrag att
            inventera floran längs dessa stränder. Inventeringen har genomförts
            till hälften, men den blev avbruten genom det ovanligt höga vattenståndet
            sensommaren 1985 och måste fullföljas under sommaren 1986. Hittills
            har 305 kärlväxtarter påträffats. Förutom de nämnda i ävjebroddsamhället
            ingående arterna har den mycket sällsynta hornsärven påträffats.
            Vidare de tämligen ovanliga vattenväxterna vattenpilört, vattenblink,
            pilblad och
          </p>
          <p xml:id="i-6rwLRfBvZC9kXygXZo8nR7">
            15
          </p>
          <pb facs="riksdagen-motions-pdf/data/198586/mot_198586__86/mot_198586__86-003.pdf"/>
          <p xml:id="i-Bs6jK7wWAdrsbHi5MharU6">
            trubbnate. Av de för Mellanljusnan speciella fjällväxterna finns
            även här smalfräken, fjällnejlika, fjällvedel, kung Karls spira
            och fjällgröe. Även dessa arter skulle försvinna från älvsträckan
            vid en utbyggnad. Fågellivet längs älvsträckan är rikt med goda
            häckplatser för änder och vadare vid de många långgrunda stränderna.
            Det ger också attraktiva rastplatser för sträckande vadare, änder
            och gäss. På Foskåsholmen nedan- för Edängeforsen finns en koloni
            av fisktärna. I trakten av Lassaholmen ytterligare ett stycke
            ner finns en koncentration av rastande fågel höst och vår. Bägge
            dessa fågellokaler skulle försvinna vid en utbyggnad. Edängeforsen
            är Mellanljusnans brantaste fors, samtidigt en av de mäktigaste.
            Vid en utbyggnad skulle den förstöras, liksom den mindre Edeforsen.
            Därmed skulle även strömfisket i dessa forsar spolieras.
          </p>
          <p xml:id="i-XQbmR96EZP4gwvA9iEGsAM">
            Voxnan
          </p>
          <p xml:id="i-MLf37FcWQthAqoYUnPKWJ9">
            Vi finner starka skäl att också ge lagskydd åt Voxnan och dess
            dalgång. Länsstyrelsen i Gävleborgs län konstaterade (i skrivelse
            till industrideparte- mentet i december 1984) att nytt material
            om miljövärden längs Voxnan gör det befogat att överväga om inte
            ”Voxnan uppströms Vallhaga bör anges som ett riksintresse för
            naturvården”. Voxnans bevarandevärden är av mycket hög klass,
            konstaterar länsstyrelsens naturvårdsenhet: ”Älvens främsta naturkvalitéer
            består i dess långa och relativt opåverkade lopp vad gäller forsar
            och vattenföring. Vidare måste forsarna och strömmar med naturliga
            bestånd av harr och öring samt utterförekomsten i området vid
            och omkring Hylströmmen nämnas. Uttern är utrotningshotad till
            stor del därför att naturligt vinteröppna vatten med god näringstillgång
            kontinuerligt minskar i omfattning genom vattenregleringar. Såväl
            nationella som internationella insatser förekommer i syfte att
            bevara och främja utterstammen. Bl. a. har Sverige anslutit sig
            till Bernkonventio- nen rörande vissa hotade växt- och djurarter,
            bl. a. utter. Det innebär att varje anslutet land bl.a. i samhällsplaneringen
            skall verka för utterns bevarande. Enbart Hylströmmenområdets
            värde som utterbiotop borde räcka för att åsätta området högsta
            naturskyddsklass. Voxnans meanderlopp med dess fortgående geologiska
            processer samt förekomsten av vissa sällsynta växter är också
            naturkvalitéer av stort värde. Ingen annanstans i länet finns
            ett aktivt meanderlandskap av liknande omfattning, där de hydrogeologiska
            processerna kan studeras i oreglerat tillstånd. Övre Voxnan är
            sedan långt tillbaka välkänd för sitt goda strömfiske. Under senare
            år har Voxnan dessutom fått allt större värde som kanotvatten.
            Därtill finns stora möjligheter för turism och rekreation att
            utveckla och marknadsföra. Voxnans potentiella värde måste därför
            sättas mycket högt från dessa synpunkter. Aktuell del av Voxnan
            torde ha så framträdande naturkvaliteter, att det kan vara befogat
            att ange området som ett riksintresse för naturvården.”
          </p>
          <fw xml:id="i-JKqX8iR1bSBdZYsBsstorN">
            Mot. 1985/86:86
          </fw>
          <p xml:id="i-9KmsLzJjwCmCULkXeWSCBn">
            16
          </p>
          <pb facs="riksdagen-motions-pdf/data/198586/mot_198586__86/mot_198586__86-004.pdf"/>
          <p xml:id="i-ErEtZ3iNWPB7vexg6Wy4pa">
            Så långt länsstyrelsen. Naturvårdsverket, Vetenskapsakademien
            och en rad remissinstanser påtalade samtidigt att ny kunskap om
            Voxnans naturvär- den gjorde det nödvändigt att värdera älven
            på ett helt annat sätt än tidigare, varför de bestämt avstyrkte
            alla tankar om kraftverksbygge i Hylströmmen. Under 1985 har ytterligare
            kunskap tillkommit, främst rörande geologin. Voxnan rinner upp
            i södra Härjedalen och följer sydsydostgränsen mellan Dalarna
            och Hälsingland. Vid Voxna bruk i Hälsingland viker den av österut
            mot Edsbyn och Bollnäs. Dess översta 12 mil, från källorna till
            Vallhaga, är föga berörda av vattenkraftsutbyggnad. Trots några
            magasin i biflödena har älven en naturlig årstidsrytm med högvatten
            under vårfloden. Detta älvav- snitt har vildmarkskaraktär. Mellan
            Rullbo och Vinströmmen finns ett 30-tal forsar, varav den största
            är Hylströmmen, som är södra Norrlands största vattenfall. Hylströmmen
            är belägen vid högsta kustlinjen, omkring 230 meter över havet.
            På ca 200 meters nivå, vid Vinströmmen, börjar ett slingrande
            parti med nipor och bankar. Det fortsätter ner till Finnstuga,
            söder om Voxna bruk, vilket blir en sträcka på 25 kilometer vattenvägen.
            En geologisk inventering under 1984-1985 (fil. dr Gunilla Björklund)
            har visat ovanligt stora naturvärden inom denna älvsträcka. Dessa
            finns till del i det långa sammanhängande meandrande (slingrande)
            området nedom Vinströmmen. Detta meanderområde är mycket välutvecklat.
            Framför allt har emellertid området kring Hylströmmen, från Lekstrand
            till S. Blomma- berg, ett exceptionellt högt geovetenskapligt
            värde. Detta består i att här inom ett litet område finns samlade
            tre olika formelement, dels deltaavsätt- ningar under högsta kustlinjen,
            dels terrass, åsnät och getrygg vid högsta kustlinjen och slutligen
            mycket väl utvecklade sandurbildningar ovan högsta kustlinjen.
            Inventering av utter under sensommaren 1984 (Mats Olsson) visade
            att Gryckån, Loån, Nissjabäcken, Hylströmmen och Håvaån har den
            tätaste och säkraste utterstammen i hela inventeringsområdet (som
            utgjordes av södra Härjedalen, östra Dalarna och västra Hälsingland).
            Gävleborgs botaniska sällskap gjorde sommaren 1984 en inventering
            av kärlväxtfloran. Inventeringen påvisade 322 kärlväxtarter. Det
            är en stor artrikedom jämfört med omgivande skogs- och myrmarker
            med dess för Norrlands inland typiska förhållanden. Flera rariteter
            påträffades, såsom klotgräs (som före denna inventering över huvud
            inte påträffats i Norrland), skuggviol, fågelstarr, blekbläddra,
            taigastarr, fjällhällebräken, mandelpil och blåtry. Fågellivet
            är rikt med sju arter simfåglar och åtta vadare. Flodpärlmusslan
            förekommer ofta längs älven, fiskbeståndet är rikt, med harr,
            öring etc. Forsarna är under högvatten lämpliga för forspaddling
            och meanderpartiet under lågvatten för lugn kanadensarpaddling.
            Forsfiske och annat fiske kan bedrivas längs hela älvsträckan.
            Älven ligger på 30-35 mils avstånd från Stockholm och är än mer
            lättillgänglig från områden som Falun, Västerås och Gävle. Denna
            del av Voxnan är en av de värdefullaste fritt strömmande älvsträckorna
            i södra Norrland. Detta både för de arter som här har en av sina
            sista tillflyktsorter och för vetenskaplig naturvård, men också
            för rekreation och friluftsliv. Den
          </p>
          <fw xml:id="i-UrCcfqMNXuSJLNWvYdEGvf">
            Mot. 1985/86:86
          </fw>
          <p xml:id="i-8nCiPYLzbLudHUooEQh2C6">
            17
          </p>
          <pb facs="riksdagen-motions-pdf/data/198586/mot_198586__86/mot_198586__86-005.pdf"/>
          <p xml:id="i-Pj1kQXkZU6pPp1LAHT2wrC">
            12 mil långa älvsträckan mellan källorna och Vallhaga bör skyddas
            från ytterligare utbyggnad för vattenkraft genom den nya naturresurslagen.
          </p>
          <p xml:id="i-5SZFkju3AqRAyJ6AkSSDbe">
            Hemställan
          </p>
          <p xml:id="i-QqNQ14uns1kRvHaqV6gP5Q">
            Med hänvisning till ovanstående hemställs 1. att riksdagen beslutar
            att den del av Mellanljusnan som undan- togs från fysiska riksplanens
            skydd genom riksdagsbeslut i juni 1985 åter skyddas genom att
            tas in i naturresurslagen, 2. att riksdagen beslutar att motsvarande
            skydd också skall ges Voxnan i dess sträckning från källorna till
            Vallhaga.
          </p>
          <p xml:id="i-S6mzXbhTVPznTEjqLgqv8E">
            Stockholm den 24 oktober 1985
          </p>
          <p xml:id="i-Q9Hkw8GVwv2VGXbDs5agUG">
            Hans Lindblad (fp) Kerstin Ekman (fp)
          </p>
          <fw xml:id="i-SBfF5hb3GJizoZSqngNoLL">
            Mot. 1985/86:86
          </fw>
          <p xml:id="i-AhyeWeUzyqAfUfpMLCVFB8">
            18
          </p>
        </div>
      </div>
    </body>
  </text>
</TEI>
