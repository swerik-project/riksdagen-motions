<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_311/mot_200506_MJ_311-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ311 pnr: m1572
          </p>
          <p>
            Motion till riksdagen 2005/06:MJ311
          </p>
          <p>
            av Krister Hammarbergh (m)
          </p>
          <p>
            Svenska jägares möjlighet till småviltsjakt i fjällvärlden
          </p>
          <p>
            1 Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att utländska jägare inte kan beredas möjlighet
            att jaga på egen hand inom ramen för småviltsjakt i fjällvärlden.
            2. Riksdagen tillkännager för regeringen som sin mening vad i
            motionen anförs om att utländska jägare kan tillåtas att jaga
            tillsammans med en auktoriserad jaktguide eller alternativt som
            gäst tillsammans med en svensk jägare.
          </p>
          <p>
            2 Motivering
          </p>
          <p>
            1993 togs beslut om att upplåta statens marker ovan odlingsgränsen
            i Västerbotten och Norrbotten samt på renbetesfjällen i Jämtlands
            län för småviltsjakt. Beslutet innebär att småviltsjakt skall
            upplåtas till svenska medborgare och får upplåtas till utländska
            medborgare. Länsstyrelserna administrerar jakten på berörda områden
            och har i stor utsträckning upplåtit jakt till utländska jägare
            på samma villkor som till svenska jägare. Denna upplåtelse har
            gjorts även då länsstyrelserna valt att begränsa jaktens omfattning
            genom olika restriktioner som i hög grad drabbat svenska jägare,
            även lokalt boende. Jakten är en mycket viktig fritidssysselsättning
            i norra Sverige. Var tionde norrbottning över 18 år jagar. För
            många är jakten en viktig faktor i beslutet att bo kvar eller
            flytta tillbaka. Staten har fattat beslut om att göra småviltsjakten
            på berörda marker tillgänglig på rimliga villkor, vilket var positivt.
            Liknande system finns i de nordiska grannländerna och även på
            motsvarande breddgrader i nordamerikanska delstater och provinser.
            Tillämpningen skiljer sig dock på en avgörande punkt — inget annat
            land låter utländska medborgare jaga på samma villkor som de egna
            medborgarna.
          </p>
          <pb facs="riksdagen-motions-pdf/data/200506/mot_200506_MJ_311/mot_200506_MJ_311-0002.pdf"/>
          <p>
            2005/06:MJ311
          </p>
          <p>
            Detta gäller även när svenska jägare vill jaga på statliga marker
            i Norge, trots att norska medborgare i dag för det mesta utnyttjar
            den svenska fjälljakten på småvilt på samma villkor och i ungefär
            lika hög grad som svenskarna själva. Svenska jägare upplever att
            deras tillgång till dessa jaktmöjligheter är hårt begränsade i
            dag. Stora områden undantas årligen från jakt på grunder som står
            i dålig överensstämmelse med beslutet om att upplåta småviltsjakt
            på statens marker. På stora delar av markerna begränsas det totala
            antalet jaktdygn, samtidigt som en stor andel av dessa jaktdygn
            säljs till framför allt norska jägare. Sammantaget har länsstyrelsernas
            agerande lett till att samtidigt som andelen utländska jägare
            ökat har det totala antalet jaktdygn per år i de berörda områdena
            fallit till en nivå som ligger under nivån före fjälljaktsreformens
            genomförande. I dag står utländska jägare för i storleksordningen
            hälften av alla jaktdygn på småvilt i berörda marker. När detta
            leder till att länsstyrelserna inför omfattande begränsningar
            av jakten och det i sin tur i hög grad drabbar svenska jägare
            och inte minst de lokalt boende jägarna, är detta en orimlig situation
            och i strid med syftet med det beslut som riksdagen tidigare fattat.
            Under den senaste jaktsäsongen har kritiken vuxit kraftigt då
            norska jägare avslöjats med grova regelbrott. Samtidigt har svenska
            jägare fått finna sig i att inte jaga i attraktiva områden under
            den mest attraktiva delen av jaktsäsongen, därför att samtliga
            tillgängliga jakttillstånd sålts till jägare från de nordiska
            grannländerna. Utländska jägare bör inte ges möjlighet att jaga
            på egen hand när det gäller småviltsjakten i fjällvärlden. Däremot
            bör de tillåtas att jaga tillsammans med en auktoriserad jaktguide
            eller alternativt som gäst tillsammans med en svensk jägare, dvs.
            en gäst per jägare.
          </p>
          <p>
            Stockholm den 30 september 2005
          </p>
          <p>
            Krister Hammarbergh (m)
          </p>
        </div>
      </div>
    </body>
  </text>
</TEI>
