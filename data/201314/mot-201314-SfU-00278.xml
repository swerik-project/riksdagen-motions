<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-00278">
  <teiHeader>
    <fileDesc>
      <titleStmt>
        <title>Föräldraskap – en fråga om jämställdhet</title>
        <author corresp="i-4d51CJWhx39kVpCvcwxZq8 i-RZNwwHohbyBgLVVG4Dy1Bj">av Roza Güclü Hedin och Carin Runeson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Föräldraskap – en fråga om jämställdhet</title>
          <idno type="rdwebb">H102Sf278</idno>
          <rs type="number">Sf278</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102Sf278/text</ref>
          <ref type="dokument_url_html">http://data.riksdagen.se/dokument/H102Sf278</ref>
          <ref type="dokumentstatus_url_xml">http://data.riksdagen.se/dokumentstatus/H102Sf278</ref>
          <ref type="doc">http://data.riksdagen.se/fil/8319AAA9-3553-4E2D-94A1-0BD1579500A6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4d51CJWhx39kVpCvcwxZq8</idno>
            <name>Roza Güclü Hedin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NuFGU1YhwdzUfutjpDcnW" type="signed"/>
        <correspContext corresp="i-NuFGU1YhwdzUfutjpDcnW">
          <note type="signatory" corresp="i-4d51CJWhx39kVpCvcwxZq8"/>
          <note type="signatory" corresp="i-RZNwwHohbyBgLVVG4Dy1Bj"/>
        </correspContext>
        <correspAction xml:id="i-5BWqGsk8FUqxS2FMXHx3xK" type="numbering">
          <date when="2013-10-07"/>
        </correspAction>
        <correspAction xml:id="i-AW7PsMUG8ompAWF5YpJERX" type="submission">
          <date when="2013-10-03"/>
        </correspAction>
        <correspAction xml:id="i-UybTKSW1eX3k8UCvxHpwJd" type="transfer">
          <date when="2013-10-02"/>
        </correspAction>
        <correspAction xml:id="i-RbwJ3nvUnRFLieoXN9ygZQ" type="assigned"/>
        <correspContext corresp="i-RbwJ3nvUnRFLieoXN9ygZQ">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SRcqhT9EUgqaCVXX8rRrmg" type="motHeader"/>
      <div xml:id="i-DRZEvBS3dPRQEQRv9ve4CL" type="motBody">
        <div xml:id="i-NDavLgETzY2Weufun6h8Je" type="motProposal" subtype="förslag">
          <head xml:id="i-J2c6JXPvU5eo9smq5hFCVG">
            Förslag till riksdagsbeslut
          </head>
          <p xml:id="i-JynGMgSCgTJZw9T7KiNtpS">
            Riksdagen tillkännager för regeringen som sin mening vad som
            anförs i motionen om en förändring av föräldraförsäkringen.
          </p>
        </div>
        <div xml:id="i-8pDvxQka2T9uiuWB4F1qtN" type="motContent">
          <head xml:id="i-CWD8XP4XFN1souwsM9CPc8" type="h1">
            Motivering
          </head>
          <p xml:id="i-3VZmEqF1wj45Gge8skAehT">
            Barnens rätt till båda föräldrarna har fortsatt stor betydelse
            i debatten om föräldraförsäkringen. Barnen och föräldrarna behöver
            och har rätt till bra kontakt, det gäller båda föräldrarna. Varje
            år mäter TCO något som man kallar pappaindex. I år var det den
            14:e i raden. TCO:s pappaindex uppdateras årligen och den visar
            att papporna har ökat sitt uttag av föräldraledighet med 1,9 enheter.
            Förändringen av index för riket det senaste året är från ett indexvärde
            på 41,9 år 2011 till 43,8 år 2012. Det är ett mått som visar både
            hur många pappor som tar ut föräldraledighet och hur många dagar
            de tar ut. Det är glädjande att indexet har ökat om man jämför
            2012 med startåret 1999.
          </p>
          <p xml:id="i-Wbt7cVsYfonUSeatabJN8V">
            Förra året kom SCB:s tidsanvändningsstudie som pekade i samma
            riktning. I den kan man se att männen har ändrat sitt beteende
            och ökat sitt hemarbete med nästan en timme. Den tiden använder
            de till en tredjedel för att städa och resten till att umgås och
            leka med barnen. Pappor jobbar nu också lite mindre övertid, så
            flera saker pekar i rätt riktning. Men trots att det sker en ökning,
            om än liten, så kommer det ta ungefär 30 år innan vi når ett jämställt
            uttag. Och frågan är vad mer vi kan göra för att papporna ska
            ta ut lika mycket ledighet som mammorna så att indexet blir 100.
          </p>
          <p xml:id="i-QqRzGN3uaQgoDSHMwxfwzj">
            Pappornas marginal till mammorna när det gäller uttag av föräldradagar
            är fortsatt stor, och även om TCO:s pappaindex genom åren visat
            på en viss förbättring är det långt kvar tills papporna står för
            hälften av ledigheten. Mer än tre fjärdedelar av alla dagar tas
            fortfarande ut av mammorna och det finns en grupp män som inte
            tar ut någon föräldraförsäkring alls.
          </p>
          <p xml:id="i-FimfZTzkRz77bHcf3N3MM6">
            Allt detta tyder på att en förändring i rätt riktning bör ske
            och att det är viktigt med politiska styrmedel. Föräldraförsäkringen
            är en frihetsreform eftersom den handlar om jämlika villkor för
            hela familjen. Det handlar i grunden om barnens rätt till båda
            föräldrarna, kvinnornas rätt till en starkare ställning på arbetsmarknaden
            och männens rätt till familjelivet. Ingen förälder ska känna att
            de måste avstå från föräldraledigheten för att de inte har råd
            eller att de upplever att de är sämre än den ena föräldern och
            inte duger till uppgiften. Föräldraförsäkringens framtida utformning
            måste ses som en del i ett större jämställdhetsperspektiv och
            som en frihetsreform och i insikten om att det finns ett utbrett
            traditionellt könsrollstänkande som präglar debatten om föräldraförsäkringen.
            Den springande punkten tycks vara att det ses som naturligt att
            kvinnor ska ta huvudansvar för barn och hem. Vi menar dock att
            det är ett gammalmodigt könsrollstänkande och det allvarliga i
            det är att det har stor betydelse för kvinnors och mäns rättigheter,
            möjligheter och förutsättningar i arbetslivet. På sikt bör man
            nå en modell i föräldraförsäkringen som bidrar till och möjliggör
            för båda föräldrarna att dela lika på föräldraledigheten och därmed
            även ansvaret för barn och hem.
          </p>
          <p xml:id="i-KhH2RERS2UDngcJt9HvB83">
            Deltidsarbetets utbredning inom de kvinnodominerade delarna av
            arbetsmarknaden visar att det används systematiskt utan att kvinnor
            ges möjlighet till att själva påverka sina arbetstidsmått. Framför
            allt uppger unga LO-kvinnor att deltidsarbetet är påtvingat och
            inte något som de frivilligt valt. Unga LO-kvinnor drabbas också
            mycket hårt av tidsbegränsade anställningar och framför allt av
            så kallade tim- eller behovsanställningar. Dessa anställningar
            ger inte kvinnorna samma förutsättningar och möjligheter att dela
            på föräldraledigheten då det oftast är mannen i familjen som arbetar
            heltid, vilket också är en viktig aspekt när föräldrarna gör sina
            val om vem och hur föräldrarna ska ta ut föräldraförsäkringen.
            Unga kvinnor och män uppger att de vill dela på föräldraledigheten
            och dela på ansvaret för barnen och hemmet. Kort sagt, att de
            vill leva mer jämställt. Det som då kanske är mest oroande är
            att de, utan effektiva verktyg, tvingas och kommer att tvingas
            in i rådande arbetsmarknads- och samhällsstrukturer.
          </p>
          <p xml:id="i-Vq24RzZdwnBcM7jwHX776x">
            Politikens roll måste då vara att ge verktyg som möjliggör och
            ökar förutsättningarna för att de själva ska kunna forma sina
            liv och våga ta beslut som kan förändra den rådande ordningen.
            Ett mer jämställt föräldraskap innebär också en större frihet
            för många kvinnor att satsa på arbetsliv, karriär och löneutveckling.
            Ett mer jämställt föräldraskap har positiva effekter på såväl
            relation som trygghet för barnen, det är något som påverkar alla
            i familjen. En förändring av föräldraförsäkringen skulle vara
            en av de effektivaste åtgärderna för att skapa jämställda villkor
            i såväl arbets- som samhällsliv.
          </p>
        </div>
        <div xml:id="i-LTM2x5exaRCyxijcQR8ZGR" type="signatureBlock">
          <list xml:id="i-TgGjsX3Jsf9qGMLFB8rhBA">
            <item xml:id="i-7vcvmsgT3Q2TDV1bxU2rcc" type="signature">
              Roza Güclü Hedin (S)
            </item>
            <item xml:id="i-BGBdNkuSXYExMyHW7SQVq4" type="signature">
              Carin Runeson (S)
            </item>
          </list>
        </div>
      </div>
    </body>
  </text>
</TEI>
