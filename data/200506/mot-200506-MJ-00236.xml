<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_236/mot_200506_MJ_236-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ236 pnr: fp380
          </p>
          <p>
            Motion till riksdagen 2005/06:MJ236
          </p>
          <p>
            av Sverker Thorén (fp)
          </p>
          <p>
            Södra Östersjön som pilotprojekt
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att göra södra Östersjöns vattendistrikt till pilotprojekt
            för tillämpning av ekosystemansatsen.
          </p>
          <p>
            Gör södra Östersjöns vattendistrikt till pilotprojekt för tillämpning
            av ekosystemansatsen
          </p>
          <p>
            I regeringens skrivelse ”En nationell strategi för havsmiljön”
            (2004/05:173) sägs att ”ett pilotprojekt för tillämpningen av
            ekosystemansatsen bör etableras inom ett av vattendistrikten.
            Inom detta område bör lokala grupper av aktörer skapas för att
            möjliggöra en bred och kontinuerlig dialog om förvaltningens inriktning
            och genomförande. I området kan olika system med lokal förvaltning
            prövas, där utifrån lokala förutsättningar yrkes- eller fritidsfiske,
            ekoturism och andra typer av lokala försörjningskällor ges olika
            grad av inflytande. Den utökade karteringen av havsmiljön bör
            också inledas i detta område, som en viktig bas för verksamheten.
            Området bör vara så stort att även aspekter i förhållande till
            angränsande länder kan beaktas. För att skapa och samla erfarenheter
            inför det fortsatta arbetet med tillämpningen av ekosystemansatsen
            på distriktsnivå och lokal nivå avser regeringen att ge Naturvårdsverket
            i uppdrag att inleda ett projekt inom ett av vattendistrikten.”
            Östersjöns ohälsa, övergödningen, miljögifter och hotbilden från
            de ökade oljetransporterna gör läget kritiskt för det kustnära
            yrkesfisket och i förlängningen besöksnäringen, längs sydöstra
            Sveriges kust. Fortsätter den negativa trenden kan den bli ett
            hot mot tillväxt och utveckling i regionen. Oron har uttryckts
            i brev och skrivelser till regeringen från bl.a. från Ölands Turistförening,
            200 företagare i samverkan, 2003 och från de fyra länsstyrelserna
            och landshövdingarna i Kalmar län, Gotland, Blekinge och Skåne
            2005. I tidigare utredningar har det från dessa kustlän redan
            lämnats
          </p>
          <pb facs="riksdagen-motions-pdf/data/200506/mot_200506_MJ_236/mot_200506_MJ_236-0002.pdf"/>
          <p>
            2005/06:MJ236
          </p>
          <p>
            förslag på hur bl a det lokala deltagandet i processer som berör
            nyttjandet av marina processer kan förbättras. Marin forskning
            med internationella kopplingar och uppbyggda nätverk finns och
            kan utvecklas. I Kalmar län drivs redan olika projekt för att
            förbättra kustmiljön i länets kommuner. Bra exempel på detta är
            Gamlebyviken, Emån och Torsås kommun. Nu tas också initiativ för
            att fördjupa samverkan kring konkreta åtgärder, med anknytning
            främst till jordbrukssektorn och övergödningen, mellan Kalmar
            läns kommuner, länsstyrelsen, LRF och Högskolan i Kalmar. Länsstyrelsen
            i Kalmar län utgör vattenmyndigheten för södra Östersjöns vattendistrikt.
            Mot bakgrund av det anförda och att definitionen av vad som bör
            uppfyllas väl stämmer in på södra Östersjöns vattendistrikt bör
            regeringen omgående uppdra åt Naturvårdsverket att inleda projektet
            där. Den beredskap som finns kommer att ge tidsvinst så att erfarenhet
            snabbt kan erhållas för det fortsatta arbetet med att tillämpa
            ekosystemansatsen på distriktsnivå och lokal nivå i andra delar
            av landet.
          </p>
          <p>
            Stockholm den 27 september 2005
          </p>
          <p>
            Sverker Thorén (fp)
          </p>
        </div>
      </div>
    </body>
  </text>
</TEI>
