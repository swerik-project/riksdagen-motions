<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-TU-03374">
  <teiHeader>
    <fileDesc>
      <titleStmt>
        <title>Kommunikationer</title>
        <author corresp="i-D6V9ti7ETxin1WbJjDaShE">av Nina Lundström (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3374 av Nina Lundström (L)</title>
          <idno type="rdwebb">H4023374</idno>
          <rs type="number">3374</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H4023374/text</ref>
          <ref type="dokument_url_html">http://data.riksdagen.se/dokument/H4023374</ref>
          <ref type="dokumentstatus_url_xml">http://data.riksdagen.se/dokumentstatus/H4023374</ref>
          <ref type="docx">http://data.riksdagen.se/fil/3018D631-A60B-4F31-9B9A-8F1297BC3370</ref>
          <ref type="pdf">http://data.riksdagen.se/fil/24EEB4CE-E92C-448C-8456-F362678FA878</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2dWsG6QCDEfJfjMkY9z6ie" type="signed"/>
        <correspContext corresp="i-2dWsG6QCDEfJfjMkY9z6ie">
          <note type="signatory" corresp="i-D6V9ti7ETxin1WbJjDaShE"/>
        </correspContext>
        <correspAction xml:id="i-HJcwdH9zmmYeK5ownQSt1f" type="submitted">
          <date when="2016-10-05"/>
          <time when="16:24:01"/>
        </correspAction>
        <correspAction xml:id="i-VQWkto1BnRdBm5JYiFMEgk" type="reviewed">
          <date when="2016-10-06"/>
          <time when="14:06:02"/>
        </correspAction>
        <correspAction xml:id="i-8PqbQBvkJjLFDUx4vyZizq" type="referred">
          <date when="2016-10-14"/>
        </correspAction>
        <correspAction xml:id="i-J8Bpgq846T2wBz25EUvMDY" type="assigned">
          <date when="2018-06-12"/>
          <time when="15:56:08"/>
        </correspAction>
        <correspContext corresp="i-J8Bpgq846T2wBz25EUvMDY">
          <ref type="assignedTo">Trafikutskottet</ref>
        </correspContext>
        <correspAction xml:id="i-H3sZp2aGRCaoQr1T1QPBz6" type="behandlas_i"/>
        <correspContext corresp="i-H3sZp2aGRCaoQr1T1QPBz6">
          <ref type="uppgift">2016/17:TU1</ref>
          <ref type="ref_dok_id">H401TU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU1</ref>
          <ref type="ref_dok_titel">Utgiftsområde 22 Kommunikationer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-B9FftpQJQverjFjPzQTyKR" type="behandlas_i"/>
        <correspContext corresp="i-B9FftpQJQverjFjPzQTyKR">
          <ref type="uppgift">2016/17:TU11</ref>
          <ref type="ref_dok_id">H401TU11</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU11</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2Tng59Tciov1kEaW54fcrW" type="behandlas_i"/>
        <correspContext corresp="i-2Tng59Tciov1kEaW54fcrW">
          <ref type="uppgift">2016/17:TU12</ref>
          <ref type="ref_dok_id">H401TU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU12</ref>
          <ref type="ref_dok_titel">Fossiloberoende transporter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HhzVCRGyHWRGnpiZ3dxCPs" type="behandlas_i"/>
        <correspContext corresp="i-HhzVCRGyHWRGnpiZ3dxCPs">
          <ref type="uppgift">2016/17:TU13</ref>
          <ref type="ref_dok_id">H401TU13</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU13</ref>
          <ref type="ref_dok_titel">Yrkestrafik och taxi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RwDez65RveG73JzaHDyfKv" type="behandlas_i"/>
        <correspContext corresp="i-RwDez65RveG73JzaHDyfKv">
          <ref type="uppgift">2016/17:TU17</ref>
          <ref type="ref_dok_id">H401TU17</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU17</ref>
          <ref type="ref_dok_titel">Järnvägs- och kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QLHTmCJsGe35XqLU75GtDv" type="behandlas_i"/>
        <correspContext corresp="i-QLHTmCJsGe35XqLU75GtDv">
          <ref type="uppgift">2016/17:TU10</ref>
          <ref type="ref_dok_id">H401TU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU10</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SUGWMrc2xQjGBYa7FDmW8p" type="behandlas_i"/>
        <correspContext corresp="i-SUGWMrc2xQjGBYa7FDmW8p">
          <ref type="uppgift">2016/17:TU14</ref>
          <ref type="ref_dok_id">H401TU14</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU14</ref>
          <ref type="ref_dok_titel">Väg- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Eib4WsiqsoyZNpuZcCNWJJ" type="behandlas_i"/>
        <correspContext corresp="i-Eib4WsiqsoyZNpuZcCNWJJ">
          <ref type="uppgift">2016/17:TU4</ref>
          <ref type="ref_dok_id">H401TU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU4</ref>
          <ref type="ref_dok_titel">Infrastruktur för framtiden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RH5oUx7psQEem4pmR5r1Sr" type="behandlas_i"/>
        <correspContext corresp="i-RH5oUx7psQEem4pmR5r1Sr">
          <ref type="uppgift">2016/17:TU18</ref>
          <ref type="ref_dok_id">H401TU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU18</ref>
          <ref type="ref_dok_titel">Sjöfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QoJoeo7DJnLLzQDB98k1SM" type="behandlas_i"/>
        <correspContext corresp="i-QoJoeo7DJnLLzQDB98k1SM">
          <ref type="uppgift">2016/17:TU6</ref>
          <ref type="ref_dok_id">H401TU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU6</ref>
          <ref type="ref_dok_titel">It- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-H3nPewWkpKYe7dyZjMqx6f" type="motHeader">
        <div xml:id="i-7XC2jiMjwTuPvQG4ydsMrE" type="motTitle">
          Motion till riksdagen 2016/17:3374 av Nina Lundström (L) Kommunikationer
        </div>
      </div>
      <div xml:id="i-UVYXiVGJJH7bYq9AZAxJfn" type="motBody">
        <div xml:id="i-TR5h9j1UuX96KU6o6Uea9B" type="motProposal" subtype="förslag">
          <head xml:id="i-MRqEVmoNAhbvNArPrGXqJi">
            Förslag till riksdagsbeslut
          </head>
          <list xml:id="i-SbP3ZdkyD8WbWz9jydsKaU" style="ol">
            <item xml:id="i-K8qQfgppP9b5SvQb35wVeL">
              Riksdagen ställer sig bakom det som anförs i motionen om satsningar
              på cykling och tillkännager detta för regeringen.
            </item>
            <item xml:id="i-Vp994kXUQzAWiS7m5RjbPe">
              Riksdagen ställer sig bakom det som anförs i motionen om vägar
              och tillkännager detta för regeringen.
            </item>
            <item xml:id="i-KV9owkMi7Qf5wKSscAFUsj">
              Riksdagen ställer sig bakom det som anförs i motionen om införande
              av avgift för dubbdäck och tillkännager detta för regeringen.
            </item>
            <item xml:id="i-WWHCi9X8agnYseW6NHN755">
              Riksdagen ställer sig bakom det som anförs i motionen om ökad
              trafiksäkerhet och tillkännager detta för regeringen.
            </item>
            <item xml:id="i-NRqVq5vjQePwpkRG4gCzw8">
              Riksdagen ställer sig bakom det som anförs i motionen om strategier
              för hur tele- och kommunikationsnäten kan stödja det framtida
              servicebehovet inom transport och kommunikation och tillkännager
              detta för regeringen.
            </item>
            <item xml:id="i-EG15RXCpPQY6dNXj6bjxXA">
              Riksdagen ställer sig bakom det som anförs i motionen om ekonomiska
              styrmedel och tillkännager detta för regeringen.
            </item>
            <item xml:id="i-APiQCL6X5NfwXxZMNVxVQn">
              Riksdagen ställer sig bakom det som anförs i motionen om finansiering
              av infrastrukturprojekt och tillkännager detta för regeringen.
            </item>
            <item xml:id="i-JptoFUohEjrLPuqFH5Dts2">
              Riksdagen ställer sig bakom det som anförs i motionen om behovet
              av ökad transparens i förslag som rör satsningar på infrastruktur
              samt underhåll och bättre uppföljning och tillkännager detta för
              regeringen.
            </item>
            <item xml:id="i-8kt52oM6L7trrGHFagYRt6">
              Riksdagen ställer sig bakom det som anförs i motionen om tåg
              och tillkännager detta för regeringen.
            </item>
            <item xml:id="i-69t2y7TpQb3iWKmPMsQ34i">
              Riksdagen ställer sig bakom det som anförs i motionen om samplanering
              av infrastruktur och bostäder och tillkännager detta för regeringen.
            </item>
            <item xml:id="i-My6vJ24PBjnaKVL9TzHCZE">
              Riksdagen ställer sig bakom det som anförs i motionen om infrastruktur
              till andra länder och tillkännager detta för regeringen.
            </item>
            <item xml:id="i-7oCsJgEZGBmmaRb2Fkhpo7">
              Riksdagen ställer sig bakom det som anförs i motionen om att
              följa teknikutvecklingen och väga in framtidens tekniska möjligheter
              i beslut och tillkännager detta för regeringen.
            </item>
            <item xml:id="i-Q9SHm2VrKrhmdCAWnUuAqm">
              Riksdagen ställer sig bakom det som anförs i motionen om sjöfart
              och tillkännager detta för regeringen.
            </item>
            <item xml:id="i-TmTgti54qN65nXdP4AWeVU">
              Riksdagen ställer sig bakom det som anförs i motionen om luftfart
              och tillkännager detta för regeringen.
            </item>
            <item xml:id="i-WJgtjj3rMvFuU73KUdRtaX">
              Riksdagen ställer sig bakom det som anförs i motionen om nationell
              flygstrategi och tillkännager detta för regeringen.
            </item>
            <item xml:id="i-VNgx78oMoJ7Pfvfp2ygEc3">
              Riksdagen ställer sig bakom det som anförs i motionen om trafik
              till och från flygplatser och tillkännager detta för regeringen.
            </item>
            <item xml:id="i-WPQNzsr5QtxgBfRCpoAVtQ">
              Riksdagen ställer sig bakom det som anförs i motionen om infrastruktur
              till andra länder och tillkännager detta för regeringen.
            </item>
            <item xml:id="i-XCabs1XuQjx3XgBmqFMmmG">
              Riksdagen ställer sig bakom det som anförs i motionen om bredband
              och it och tillkännager detta för regeringen.
            </item>
            <item xml:id="i-A5M9sbhQtR7xrgbtLqf3JG">
              Riksdagen ställer sig bakom det som anförs i motionen om post
              och tillkännager detta för regeringen.
            </item>
            <item xml:id="i-DTgLyNDxrXPi2R7pGvB2RQ">
              Riksdagen ställer sig bakom det som anförs i motionen om framförhållning
              och beredskap inför den framtida utvecklingen av vägtrafiken och
              tillkännager detta för regeringen.
            </item>
          </list>
        </div>
        <div xml:id="i-Xxf1oVZWJp6hG1bA2u9XrD" type="motContent">
          <head xml:id="i-UsugGXWWPMCTuL2C8NQV6D" type="h1">
            Motivering
          </head>
          <p xml:id="i-XTK6BVhup58e92amTzU7X3">
            Människors frihet och välstånd gynnas av goda kommunikationer.
            Möjligheten att resa mellan orter, och länder, skapar nya affärsmöjligheter
            och kunskaper som bidrar till tillväxt. Rörligheten för människor,
            idéer, kapital, varor och tjänster ska därför underlättas såväl
            i städer som på landsbygden. En väl fungerande infrastruktur behövs
            för jobben, tillväxten och välfärden. Vi transporterar oss mellan
            bostaden, arbetet, studier och fritidsaktiviteter. Infrastrukturen
            är samhällets blodomlopp. Infrastruktur skapar förutsättningar
            för utveckling av samhällen och ökat bostadsbyggande.
          </p>
          <p xml:id="i-FmZCG9rmKWNcFpkUBRVXTm">
            Det behövs nya innovativa lösningar för att skapa förutsättningar
            för klimatsmarta transporter. Cykling bidrar till transporter
            i urbana miljöer. Med resultatet minskade koldioxidutsläpp och
            minskat traﬁkbuller. Vi vill rusta och bygga ut väg- och järnvägsnätet.
            Vi driver på för att stimulera övergången till miljövänligare
            fordon med lägre utsläpp.
          </p>
          <p xml:id="i-WdSRLSzB5anjDEm4tgjRjF">
            Förutsättningarna i Sverige ser olika ut. Halva Sveriges befolkning
            bor i de 58 mest tätbefolkade kommunerna. Sverige är generellt
            sett ett glest befolkat land med en befolkning på 23 invånare
            per kvadratkilometer. Den mest tätbebyggda kommunen har 5 307
            invånare per kvadratkilometer. Den minst tätbebyggda kommunen
            har 0,2 invånare per kvadratkilometer. Det finns därmed en utmaning
            i att skapa, och erbjuda, alla medborgare i hela landet möjligheter
            till kollektivtrafiklösningar. Därför fyller bilen en funktion.
            Alla kan inte cykla, eller ta tåget och bussen, till jobbet eller
            mataffären. Men i regioner med tät struktur finns stora möjligheter
            att premiera alternativ.
          </p>
          <p xml:id="i-KVP9TrV46pZQywZ7FSxUfV">
            Att skapa förutsättningar för framtidens infrastruktur skapar
            behov av översyn av befintliga regelverk. Idag saknas till exempel
            utformning av regelverk som beaktar cykeln som ett transportmedel.
            Den som cyklar gör en stor insats för miljö och klimat. Cyklismen
            är på framfart men behöver ges bättre förutsättningar. Det är
            viktigt att stödja ett klimatsmart transportmedel som dessutom
            minskar buller och bidrar till folkhälsa. Cykeln definieras som
            fordon ibland, men omfattas även ofta av specialregler. Det kan
            medföra farliga konflikter med andra fordon, till exempel vid
            vänstersvängar i gatukorsningar eller vid filkörning.
          </p>
          <p xml:id="i-BmmjVMncCmjS5RtJevjxmf">
            Den stora klimatutmaningen behöver adresseras. Transporter bidrar
            till klimatutmaningen. Vårt svar på utmaningen är att vi behöver
            skapa förutsättningar för klimatsmarta transporter. Det behövs
            ny kunskap och nya idéer samt spridning av goda exempel för att
            bygga nya strukturer för framtidens lösningar. Det behövs utveckling
            av nya drivmedel. En god liberal princip är att använda ekonomiska
            styrmedel. Ekonomiska styrmedel ger individer möjlighet att välja
            och den som väljer alternativ med negativ påverkan på miljön får
            även betala en slant som kompensation. Det behövs strategier kring
            hur tele- och kommunikationsnät kan stödja det framtida servicebehovet
            inom transport och kommunikation.
          </p>
          <p xml:id="i-XrKBcAAcpZL6cfUcPodSsJ">
            En utbyggd tillgänglig kollektivtrafik är ett annat sätt att
            skapa transporter för att underlätta arbetspendling och rekreation.
            I framtiden kan transport- och kommunikationssystemet bilda en
            helhet som dessutom kan ge upphov till helt ny, och hållbar, affärsverksamhet.
          </p>
          <p xml:id="i-DusJ6aqEzFPxgRM7RKFoXG">
            Till infrastruktur hör även möjligheter att kommunicera genom
            digitala lösningar. I dag har Sverige en stark position inom it-området,
            men många som bor i lands- och glesbygd har fortfarande inte tillgång
            till bredband. Det påverkar inte bara möjligheten att kommunicera,
            umgås och få tillgång till nöjen. Allt fler välfärdstjänster utvecklas
            utifrån digitala möjligheter, dels för att hantera privatekonomin
            och arbete, dels för att ta del av framtidens sjukvård och omsorg.
            När tjänster flyttar över i framtidens tekniklösningar måste även
            invånare i de glesa delarna av Sverige ges möjlighet att kliva
            på det digitala tåget.
          </p>
          <p xml:id="i-EAMH9ttfwvWJw1jtAMNhfA">
            Yrkesmässig trafik över gränserna i Europa är i grunden positivt.
            Men det krävs bättre samarbete och harmonisering i Europa för
            att täppa till vissa kryphål som detta kan skapa.
          </p>
          <head xml:id="i-NxSY6WbEZZQE9dK4jqZNX8" type="h2">
            Cykling
          </head>
          <p xml:id="i-9MbS591Sq6nsvPhpNScwoR">
            Liberalerna avsätter 75 miljoner kronor år 2017 till anslag 1:1
            för utveckling av cykelinfrastruktur.
          </p>
          <p xml:id="i-SQ3UxHc1mN32C6dKR6XV96">
            Vi satsar dessutom 10 mkr på ett nationellt kunskapscenter för
            cykling som kan bidra med kunskap, kunskapsöverföring, bistå kommuner
            och regioner i planering och utformning samt vara en kunskapshub
            för utvecklingen av nationella strategier och mål för cykling.
            Cykelkansliet bär en viktig roll för strategier samt genomförande.
            Utformningen av våra satsningar på cykling finns mer utförligt
            beskrivna i vår motion ”2016/17 Cykling och hållbara samhällen”.
            Därutöver öppnar vi möjligheten att använda nya medel regionalt
            för cykling genom att ändra utformningen av regelverket kring
            trängselavgifter. Trängselavgifter ska även kunna användas för
            medfinansiering av cykelinfrastruktur.
          </p>
          <p xml:id="i-73cXNSoH8oiBQnjs8J22N8">
            Försäljningen av elcyklar ökar markant, nästan karaktären av
            ketchupeffekt. När elcyklar kommer ut i stor skala kan det medföra
            samhällsnytta eftersom många kan välja elcyklar i stället för
            bil. Men det kan också medföra ökade risker vad gäller trafiksäkerheten.
            Det är viktigt att följa upp detta. I trafiksäkerhetsstatistik
            bör det göras enkelt att ta fram statistik för olyckor där elcyklar
            är inblandade. Detta kan ligga till grund för att utökat trafiksäkerhetsarbete
            för elcyklar.
          </p>
          <p xml:id="i-EoCuCDMni5UvtTZTnhJ4x2">
            Vi avvisar i övrigt medel till regeringens förslag till stadsmiljöavtal
            i enlighet med tidigare år. Detta är kortsiktiga begränsade satsningar
            på få kommuner och det framgår inte av förslaget hur anslaget
            fördelas. Vi anser att satsningar ska vara långsiktiga, tydliga
            i budgetanslag samt vara tillgängliga för regioner och kommuner
            i bred mening. Satsningar på cykling går inte att utläsa i regeringens
            budget. De pengar som avsätts för stadsmiljöavtalen har ingen
            precisering gällande satsningar på cykling. I slutändan kan satsningen
            landa på noll kronor. Åtgärder för cykling bör vara lika tydliga
            som för andra trafikslag.
          </p>
          <head xml:id="i-WBBz17J2hZYAoReuTejwTi" type="h2">
            Tåg
          </head>
          <p xml:id="i-KYb2MYuqze5rrkTbQ7rBJe">
            Tåg är viktiga för både regionala och nationella resor. Men den
            har i stigande grad karakteriserats av bristande punktlighet,
            störningar och haverier på spår, signaler och luftledningar. Liberalerna
            vill rusta upp och bygga ut järnvägen. Ett robust järnvägssystem
            är en förutsättning för en väl fungerande arbetsmarknad. Det är
            en investering för klimat och miljö. Det är viktigt att resenärerna
            kommer fram i tid och kan använda restiden effektivt. Den järnväg
            som finns behöver rustas upp. Flaskhalsar behöver byggas bort.
            Åtgärder måste dock vara långsiktiga och alternativ bör alltid
            övervägas.
          </p>
          <p xml:id="i-KTEQcocEjSV1KJmBWXJZ5V">
            Höghastighetståg genomgår för närvarande ett stort paradigmskifte
            där man börjar trafikera höghastighetståg med helt nya teknologier,
            där Maglevtekniken kommit längst, med banor i drift. Det finns
            anledning att blicka in i framtiden när investeringar diskuteras.
            Potentialen med magnettåg har saknats i diskussionsunderlagen.
            Underhållskostnaderna för traditionella höghastighetståg växer
            exponentiellt med hastigheten. Maglevtekniken visar lovande perspektiv
            bland annat vad gäller komfort i höga hastigheter, underhållskostnader
            samt klimatkänslighet. Vi ställer oss mycket tveksamma och avvisar
            höghastighetsprojektet. Att bygga höghastighetståg för hundratals
            miljarder kronor och korta restiderna försumbart är inte försvarbart
            sett till de samhällsekonomiska resurserna samt vilka alternativ
            som kan utvecklas istället. Teknikutveckling och bristen på finansiering
            har resulterat i att vi ser andra åtgärder vara viktiga att väga
            in. En satsning på höghastighetståg har dessutom inte inberäknat
            behovet att ett lokalt infrastrukturnät för att höghastighetsbanorna
            ska bli tillgängliga. Dessa medel saknas även helt idag. Prislappen
            kommer att därmed öka i omfattning.
          </p>
          <p xml:id="i-6gnko8gTEDYz49pdoz2WRc">
            Det är viktigt att Sveriges järnvägar underhålls. Nya satsningar
            får inte påverka det långsiktiga underhållet negativt. Det behövs
            ett robust, tryggt och säkert järnvägssystem. Men det krävs mer
            än stora satsningar på underhåll; medlen som avsätts till underhållet
            måste också användas på ett ändamålsenligt och effektivt sätt.
            Det är viktigt att ansvarigt verk systematiskt arbetar med att
            effektivisera och förbättra sin roll. Vi behöver kunskap om, och
            överblick av, järnvägens status.
          </p>
          <p xml:id="i-KjyMwqkpuvVbBUmhEoPcDr">
            Budgetpropositionen kan utvecklas för att ge ett bättre underlag
            för diskussioner om behov och finansiella förutsättningar. Uppföljningen
            av vidtagna åtgärder behöver även återrapporteras och vara möjlig
            att följa över tid. Detta är nödvändigt för att kunna göra bedömningar
            av vilket underhåll och vilka reinvesteringar som bör göras för
            att skapa mest nytta. Utvecklingen av budgetpropositionens innehåll
            och transparens är dock en fråga för regeringen. Detta bör ges
            regeringen tillkänna.
          </p>
          <p xml:id="i-TdiZao2EnMASxQZMfNLVxE">
            Vi vill även påtala vikten av framtidsbevakning inom transportsektorn
            samt att regeringen och svenska myndigheter följer utvecklingen
            av nya transportsätt. Ett aktuellt exempel är Hyperloop. Utvecklingen
            och potentialen kan finnas även om Hyperloopen är på prototypstadiet.
            Den tekniken är mycket ung, men har potential att transportera
            människor och gods i över 1 000 km/h, vilket skulle göra att det
            tar ungefär en halvtimme mellan Stockholm och Göteborg. Tekniken
            utvecklas i USA och bygger på lågt lufttryck och låg friktion.
            Att följa teknikutvecklingen och väga in framtidens tekniska möjligheter
            är nödvändigt.
          </p>
          <head xml:id="i-WjRmHUdvK2cgWnH6rRwyHq" type="h2">
            Vägar
          </head>
          <p xml:id="i-F48hYqXTcJmQstRtaCXVeF">
            Vägtrafiken är viktig för att hela landet ska fungera, och även
            vägnätet behöver förstärkas. Men trafiken är fortfarande ett av
            de största klimatproblemen, och fossila bränslen måste ersättas
            med el och andra klimatvänliga alternativ. Generella och teknikneutrala
            styrmedel ska vara grunden i politiken för att minska utsläppen.
            Det behövs miljövänligare fordon med lägre utsläpp. Sverige har
            världsledande företag som tillverkar personbilar, lastbilar och
            bussar som sysselsätter tusentals högkvalificerade medarbetare,
            plus en mängd underleverantörer och industrier för transportredskap.
            Inom den sektorn sker en bred produktutveckling mot effektivare
            och mer miljövänliga transporter. Dessa kunskaper behöver tas
            tillvara.
          </p>
          <p xml:id="i-DW1AU9kuriPyx7b5QdrqbR">
            Möjligheten att välja dubbdäck, när vägförhållandena så kräver,
            är viktig. Delar av Sverige har vägförhållanden som är besvärliga
            vilket gör att bilisten bör kunna göra det val man anser nödvändigt
            av trafiksäkerhetsskäl. Därför är förbud inte en optimal lösning.
            Ett alternativ till att minska dubbdäcksanvändning i regioner
            som har förutsättningar för detta är en avgift. Systemet bör vara
            differentierat utifrån dels klimatförhållanden, dels stora problem
            med lokala luftföroreningar. Avgifter ska kunna tas ut för olika
            tidsperioder. De medel som dubbdäcksavgiften inbringar ska gå
            tillbaka till de regioner som har avgifter för lokala förbättringsåtgärder
            och underhåll. Det kan innebära dammbindningsmetoder, ökad sandsopning,
            förbättrad infrastruktur, lagning av vägbanor och fler åtgärder.
            Systemet har prövats i kommuner i Norge och gett många positiva
            effekter. Där gäller ”piggedekkgebyr”, i Oslo och några städer
            till. Avgiften är 35 kronor/24 timmar, eller 450 kr/månad, eller
            1 400 kr för hela säsongen. Klimatförhållandena i Norge och Sverige
            är liknande. Vi förordar att ett liknande system prövas i Sverige
            i de kommuner där det är möjligt. Vi vill införa möjligheten till
            avgift för dubbdäck.
          </p>
          <head xml:id="i-D7dFpmM52Pu5vZAoFc3e8u" type="h2">
            Finansiering av infrastrukturprojekt
          </head>
          <p xml:id="i-6kgGcEbjfVaRvGu27xQmmw">
            Ända sedan Öresundsbrons öppnande har Sverige varit öppet för
            en finansiering direkt från brukarna när det gäller internationell
            infrastruktur. Också Svinesundsbron mellan Bohuslän och Norge
            är avgiftsbelagd. Även nationella större infrastrukturprojekt
            har öppnats för avgiftsfinansiering, såsom E4 över Sundsvallsfjärden
            och väg 50 över Motalaviken. Dessutom diskuteras avgiftsfinansiering
            av en rad planerade projekt. Om sådan avgiftsfinansiering kan
            skynda på byggandet av behövlig infrastruktur är det positivt.
            Samtidigt är det relevant att väga in trafiktätheten som underlag
            avseende om avgifter ska tas ut.
          </p>
          <head xml:id="i-9AnB4XpcNjMV5AneUPsskk" type="h2">
            Trafiksäkerhet
          </head>
          <p xml:id="i-3eMXxpbihkHJ2vXfDy3Q9i">
            År 1997 beslutade riksdagen om en nollvision vad gäller trafiksäkerhet.
            Den innebär att ingen ska dödas eller skadas allvarligt till följd
            av traﬁkolyckor inom vägtransportsystemet. Det finns enkla åtgärder
            som kan införas som kan leda till färre olyckor. Oskyddade trafikanter
            såsom cyklister drabbas. Reglerna i trafikförordningen gällande
            väjningsplikten bör ses över. Uppkomsten av döda vinklar måste
            förebyggas. Regelverken och utformningen av vägmarkeringar behöver
            en översyn. Ökad tydlighet i reglerna underlättar tillvaron för
            alla trafikanter och de oskyddade trafikanterna värnas bättre
            med förhoppningsvis färre olyckor och ökad trafiksäkerhet.
          </p>
          <p xml:id="i-B9jvNKk8kvnCK9canfExAW">
            Nollvision bör även omfatta kollektivtrafiken.
          </p>
          <head xml:id="i-8fXZ6MbCftYPe4LCq466BG" type="h2">
            Samplanering infrastruktur och bostäder
          </head>
          <p xml:id="i-KwgWNWjpTGsWceM6kjhDUq">
            Bostadsbyggandet kan öka om det går hand i hand med att ny infrastruktur
            byggs ut. Samplanering av infrastruktur och bostäder är nödvändig
            för att skapa förutsättningar för bostadsbyggande. Därför behövs
            en bättre samplanering mellan stat, landsting, kommuner och andra
            intressenter. Trafikverket spelar en stor roll för hur samplanering
            kan utvecklas och bör därmed få i uppdrag att medverka till samplanering
            av infrastruktur och bostäder. Trafikverket bör ges ett tydligt
            uppdrag kring verkets roll i att bidra till samplaneringsåtgärder
            för ökat bostadsbyggande. För arbetet med att öka samplanering
            avsätter vi 2 miljoner kronor.
          </p>
          <head xml:id="i-7sLwGTx7MJLgYzBi3pnK5V" type="h2">
            Infrastruktur till andra länder
          </head>
          <p xml:id="i-6z4CnAJuG4SAefEaUoqopz">
            Sverige har behov av en infrastruktur och transportlösningar
            som knyter samman Sverige med våra grannar. Det är viktigt för
            tillväxten både regionalt och nationellt. Rörligheten för personer,
            varor och tjänster behöver utvecklas. De öst–västliga förbindelserna
            är viktiga för näringslivet, för kulturen och för samhället i
            stort. Om den nordligaste delen av Östersjöregionen ska kunna
            utvecklas och växa inom turism, student- och arbetskraftsutbyte
            samt inom näringslivet måste det ﬁnnas kommunikationer som främjar
            detta. Sjöfarten spelar en viktig roll genom att binda samman
            E12. En förbindelse som sträcker sig från Træna vid norska kusten
            till Petrozavodsk i Ryssland kan utvecklas. Kvarkentraﬁken är
            inte bara en regional fråga, utan i högsta grad en nationell och
            europeisk fråga. Det tar idag tre gånger så lång tid att åka bilvägen
            mellan Umeå och Vasa. Det är därför av stor vikt att värdet av
            en hållbar färjetraﬁk utreds. Frågan har bäring på relationer
            med både Finland och EU och därmed krävs samverkan för att utreda
            möjligheterna till utveckling.
          </p>
          <head xml:id="i-Nt6wDbmfgKtQTKx1o433Va" type="h2">
            Sjöfart
          </head>
          <p xml:id="i-9so8hu2wTwN1jBk7FeNz9J">
            Sverige är beroende av en väl fungerande sjöfart. Liberalerna
            har bidragit till arbetet, början på, en maritim strategi.
          </p>
          <p xml:id="i-JbrUk91TN9WvxbydfXAbTQ">
            Infrastrukturen måste utvecklas till att bli mer hållbar och
            miljövänlig samtidigt som Sverige slår vakt om transportnoder
            som bl.a. hamnar. Sjöfarten och järnväg minskar utsläppen. Våra
            vattenvägar är viktiga för att öka andelen hållbara transporter.
            Omlastning av gods till järnväg bör premieras. Sjöfarten har en
            stor betydelse för trafikintensiteten i övriga transportsystemet.
            Möjligheten till omlastningen från väg till spårbundna transporter
            är viktig och bör utvecklas. Den godstransport som genereras och
            som hamnar på lastbilar på mindre vägar i det finmaskiga vägnätet
            bör föranleda åtgärder. Det bör vara ett nationellt delansvar
            att bidra till lösningar när trafikintensitet och trafiksäkerhet
            på mindre vägar påverkas.
          </p>
          <p xml:id="i-Mo6msvC8Ji4S3uVGDWh3xb">
            För att framgångsrikt kunna minska utsläppen bör så mycket godstrafik
            som möjligt föras över från lastbil till järnväg och båt. En positiv
            utveckling av inlandssjöfarten är viktig men det förutsätter att
            regelverket innehåller få svenska särregler. Detta måste självfallet
            ske utan att sjösäkerheten äventyras. Våra inre vattenvägar är
            också vattentäkter för ett stort antal människor. Mycket av sjöfartens
            infrastruktur finns på plats, men planering bör ske för ytterligare
            investeringar i våra inre vattenvägar. Infrastrukturen i form
            av järnvägar och vägar, kopplade till hamnarna, ger en effektiv
            övergång från sjöfart till landtransport.
          </p>
          <p xml:id="i-9jfRAVC7rmE6j53Rg5io9k">
            Östersjön är känslig ur miljösynpunkt. Vi har kommit långt när
            det gäller utsläpp av avgaser och av spillvatten när det gäller
            färjetrafiken över Östersjön. Sverige bör, i samarbete med övriga
            Östersjöländer, arbeta för att ytterligare förbättra krav på emissioner
            från övriga sjöfarten. På längre sikt bör Sverige arbeta genom
            EU för att eliminera användningen av tjockolja för all fartygstrafik
            som trafikerar europeiska hamnar.
          </p>
          <head xml:id="i-YEcWTUuw3MT6p4FgwtJGU" type="h2">
            Luftfart
          </head>
          <p xml:id="i-9dnAykKb4Lv1pK8cEEyJbd">
            Flygets klimatpåverkan behöver ses i ett bredare sammanhang.
            Det behövs en utveckling vad gäller nya drivmedel och teknisk
            utveckling. Det behövs miljöeffektiva inflygningskorridorer och
            en bättre klimatanpassad trafik till och från flygplatser.
          </p>
          <p xml:id="i-4mZPjQhuAMGfCm6U6A1Thi">
            Flyget binder samman Sverige med det globala samhället men flygets
            betydelse för nationell utveckling måste även beaktas. Det globala
            resandet kan dock inte ersättas med annan kollektivtrafik. Flyget
            står för 4–5 procent av Sveriges totala utsläpp av fossil koldioxid.
            Transportsektorn svarar i sin tur för en dryg tredjedel av Sveriges
            totala koldioxidutsläpp. Jämfört med flygplan från 1960-talet
            är dagens flygplan 70 procent bränsleeffektivare per personkilometer.
            Men utvecklingen måste fortsätta. Flygplanen bör även bli bränslesnålare,
            släppa ut mindre avgaser och bli tystare. På sikt bör en övergång
            till icke-fossila drivmedel vara möjlig.
          </p>
          <p xml:id="i-AtEpWE97SHEmsvCa1BuJGk">
            För alla mer betydelsefulla flygplatser måste målet vara att
            öka de klimatsmarta marktransporternas andel. Arlanda är vår största
            flygplats med de mest omfattande marktransporterna. Det behövs
            fler åtgärder där för att minska utsläppen från marktransporterna
            så att fler resenärer väljer klimatvänliga marktransporter. För
            till exempel Skavsta gäller att över hälften av marktransporterna
            sker med bil. När Ostlänken utvecklas kan detta leda till att
            resvolymen ökar och att nya resmönster etableras. Målsättningen
            bör vara att de klimatvänliga marktransporterna ökar betydligt
            även där.
          </p>
          <p xml:id="i-YKNH1Z8DwJMGnj8HMUVMgp">
            Tillgång till ﬂyg bidrar till den regionala konkurrenskraften.
            De mindre ﬂygplatserna som ofta delfinansieras av kommuner är
            viktiga för landets ekonomi. De bidrar till transportsystemets
            konkurrenskraft och har stor regional betydelse. Andra flygplatser
            gynnas även genom att de erhåller intäkter varje år genom resande
            till och från regionala ﬂygplatser. Det behövs en översyn avseende
            de regionala ﬂygplatsernas möjligheter att långsiktigt kunna bidra
            till tillväxten.
          </p>
          <head xml:id="i-RD2p8gaUtusPkBwkcn1nna" type="h2">
            Bredband och it
          </head>
          <p xml:id="i-Notzo2GhLosK9XGz5o4PuZ">
            Bredband skapar digital infrastruktur som möjliggör tillväxt
            över hela landet. Liberalerna vill fortsätta verka för bättre
            it-kapacitet såväl i städer som i glesbygd. Vi vill också verka
            för en europeisk digital agenda.
          </p>
          <p xml:id="i-2hHDbjqwkFNnXktMACB9jk">
            Lokaliseringsprincipen enligt kommunallagen bör ses över. Den
            hämmar utbredningen av fiber. Energibolag kan enligt kommunallagen
            verka över kommungränser. Bredband är infrastruktur som bör vara
            möjlig att anlägga på liknande sätt. Administrativa gränser bör
            inte hämma byggandet av nödvändig infrastruktur.
          </p>
          <p xml:id="i-PHa4agiKHoRPJFHrvy5i7m">
            Möjligheten att utveckla tjänster påverkas negativt i offentlig
            sektor genom de regelverk som finns. Agila kontrakt inom offentlig
            sektor skulle innebära att digitala lösningar kan utvecklas mer
            kostnadseffektivt och även att slutprodukterna blir bättre för
            användarna. Vi föreslår därför att staten tar fram standardkontrakt
            som myndigheter, kommuner etc. kan använda samt informationsinsatser.
            Det behövs även en kompetensförstärkning för att kunna utveckla
            innehåll i digitala lösningar. För detta syfte anslår Liberalerna
            år 2017 5 miljoner kronor under anslag 2:6 Gemensamma
          </p>
          <p xml:id="i-JFMa1sq3itXL9wFxjjh2C4">
            e-förvaltningsprojekt av strategisk betydelse.
          </p>
          <head xml:id="i-CabfW8a8KvZYtCbpfowRih" type="h2">
            Post
          </head>
          <p xml:id="i-GaXLoT8HgZjfBGWkyqQpE5">
            Utvecklingen av digitala tjänster har lett till minskat antal
            brevförsändelser. Men genom e-handel ökar samtidigt paketförsändelser.
            Denna utveckling påverkar medborgarna i Sverige olika. Det är
            viktigt att garantera rimlig service även på landsbygden.
          </p>
          <p xml:id="i-PTut9atKSkF7ta7tDziX3V">
            En viktig frågeställning är om samdistribution av brev och tidningar
            kan öka servicen. De skulle sannolikt leda till bättre service
            och färre transporter. Samdistribution av post och tidningar bör
            möjliggöras. Villkoren i postförordningen reglerar övernattsbefordran
            och villkoret förhindrar möjligheten att samordna distribution
            av brev och tidningar. Dessa villkor bör ses över.
          </p>
          <head xml:id="i-N7dEzJeqWcC6e33TVAJyfG" type="h2">
            Framtida utveckling av vägtrafiken kräver framförhållning och
            beredskap
          </head>
          <p xml:id="i-VeYr86aGE6njx6jmVJ6yeK">
            Svenska åkerier, speciellt inrikes fjärrtransporter, har stora
            problem med osund konkurrens från åkerier som struntar i EU:s
            cabotagebestämmelser. Den svenska tillämpningen av cabotagereglerna
            bör skärpas, och dessutom bör det vara lättare att kontrollera
            brott mot cabotagereglerna.
          </p>
          <p xml:id="i-UTjesLuUztiruEFtbPLidw">
            Det måste bli svårare för utförare av molntjänster, till exempel
            nya internetbaserade taxibeställningstjänster, att komma undan
            sina skyldigheter, såsom att betala skatt. Befintliga tjänster
            skall inte konkurreras ut på grund av att utövare av molntjänster
            får lägre kostnader på grund av detta.
          </p>
          <p xml:id="i-DrBiuUyAdHku98MV9hG2om">
            Nya ägandeformer för bilpooler och delningstjänster för bilar
            skapar nya problem för efterföljden av vissa brott mot trafikbestämmelserna.
            Juridiska hinder gör det omöjligt att bötfälla förare av fordon,
            som ägs av en bilpool eller liknande, till exempel vid hastighetsöverträdelser
            som registrerats i fartkameror. Det bör övervägas om inte fordonets
            registrerade ägare skall vara ansvarig för sådana brott i stället
            för föraren. Detta är normalfallet i flera EU-länder.
          </p>
          <p xml:id="i-W2hCuxtAT1zAbC6W1TtbDU">
            Vi kan förvänta oss automatiska bilar i en nära framtid. Lagstiftningen
            bör kompletteras för detta. Exempelvis bör ansvarsfrågan exempelvis
            vid olyckor klaras ut.
          </p>
          <p xml:id="i-L2gxBzy9PxQMt41G5QtnUJ">
            Den ökade internationella biltrafiken kräver att EU harmoniserar
            standarder för bilregister och tekniker för vägavgifter i Europa.
            En sydeuropeisk långtradare skall inte kunna komma undan skyldighet
            att betala exempelvis trängselavgifter eller parkeringsböter med
            hänvisning till att svenska myndigheter inte kan få fram uppgifter
            om fordonet eller vem som är ansvarig.
          </p>
        </div>
        <div xml:id="i-3WLrnubCVoNvTCp7pp2Kkz" type="motSignatures">
          <list xml:id="i-TtTmgf3m6rKpF94PKn3KXQ">
            <item xml:id="i-T4na6EAZ4wc4fN56ZXyteR">
              Nina Lundström (L)
            </item>
          </list>
        </div>
      </div>
    </body>
  </text>
</TEI>
