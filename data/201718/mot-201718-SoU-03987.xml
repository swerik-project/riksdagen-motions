<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-03987">
  <teiHeader>
    <fileDesc>
      <titleStmt>
        <title>med anledning av prop. 2017/18:83 Styrande principer inom hälso- och sjukvården och en förstärkt vårdgaranti</title>
        <author corresp="i-WTUJB2R5FNpHU89dXa4RTX">av Emma Henriksson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3987 av Emma Henriksson m.fl. (KD)</title>
          <idno type="rdwebb">H5023987</idno>
          <rs type="number">3987</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5023987/text</ref>
          <ref type="dokument_url_html">http://data.riksdagen.se/dokument/H5023987</ref>
          <ref type="dokumentstatus_url_xml">http://data.riksdagen.se/dokumentstatus/H5023987</ref>
          <ref type="docx">http://data.riksdagen.se/fil/E5491AFF-8A69-45ED-A365-502CC77432D7</ref>
          <ref type="pdf">http://data.riksdagen.se/fil/9E2EE761-5876-404D-A8B0-654D426BEB93</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJ8dGLyQXx8GQeiGkcBRiK</idno>
            <name>Annika Eclund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-YGnTTwHDkHDuMssK9zwDcq"/>
        <correspContext corresp="i-YGnTTwHDkHDuMssK9zwDcq">
          <ref>Proposition 2017/18:83</ref>
        </correspContext>
        <correspAction xml:id="i-86sRJk4zmadyKLVYtFyco4" type="signed"/>
        <correspContext corresp="i-86sRJk4zmadyKLVYtFyco4">
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-DJ8dGLyQXx8GQeiGkcBRiK"/>
          <note type="signatory" corresp="i-4ednwgW1p5nCGVvkb7M7eo"/>
          <note type="signatory" corresp="i-7GFif5DyTUbb8eBXsbicsF"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction type="submitted" xml:id="i-AYmNbPYudRBnTidmnjKF9e">
          <date when="2018-02-15"/>
          <time when="14:03:25"/>
        </correspAction>
        <correspAction type="reviewed" xml:id="i-3EjpnpbtvkNXoqU5GX6An9">
          <date when="2018-02-20"/>
          <time when="10:53:52"/>
        </correspAction>
        <correspAction type="dismissed" xml:id="i-4o5TdgBVdfNhexwSpkKN39">
          <date when="2018-02-27"/>
        </correspAction>
        <correspAction type="referred" xml:id="i-MrCecEq34p9THrtthuBKrg">
          <date when="2018-02-28"/>
        </correspAction>
        <correspAction type="assigned" xml:id="i-NDSaHVoZiUTKianEf1m9i7">
          <date when="2018-05-23"/>
          <time when="17:17:03"/>
        </correspAction>
        <correspContext corresp="i-NDSaHVoZiUTKianEf1m9i7">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-QmaARARdx9e9dySPJfhmfv"/>
        <correspContext corresp="i-QmaARARdx9e9dySPJfhmfv">
          <ref type="uppgift">2017/18:SoU22</ref>
          <ref type="ref_dok_id">H501SoU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU22</ref>
          <ref type="ref_dok_titel">Styrande principer inom hälso- och sjukvården och en förstärkt vårdgaranti</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3987 av Emma Henriksson m.fl. (KD) med anledning av prop. 2017/18:83 Styrande principer inom hälso- och sjukvården och en förstärkt vårdgaranti</div>
      </div>
      <div type="motBody">
        <div type="motProposal" subtype="förslag">
          <head xml:id="i-B1GvgFGKLah7W23QBdNNWw">
            Förslag till riksdagsbeslut
          </head>
          <list style="ol">
            <item xml:id="i-WyyHABTpHYpMo6c8AJFHyf">
              Riksdagen ställer sig bakom det som anförs i motionen om vikten
              av att skyndsamt presentera en nationell definition av begreppet
              nära vård samt primärvårdens uppdrag och tillkännager detta för
              regeringen.
            </item>
            <item xml:id="i-7vJ94dzSCTQPByaEAtTaSp">
              Riksdagen ställer sig bakom det som anförs i motionen om att
              ytterligare förstärka vårdgarantin och tillkännager detta för
              regeringen.
            </item>
            <item xml:id="i-FNrrkEz1BDZUpTvR1fBz9D">
              Riksdagen ställer sig bakom det som anförs i motionen om att
              vårdgarantin bör ge patienter rätt till bedömning av rätt vårdprofession
              inom 24 timmar och tillkännager detta för regeringen.
            </item>
            <item xml:id="i-LbLb5iSkPGtgogWxP13eTF">
              Riksdagen ställer sig bakom det som anförs i motionen om att
              rätten att träffa läkare inom en viss tid inte ska minska och
              tillkännager detta för regeringen.
            </item>
            <item xml:id="i-3eWevhFRJZzy4ueaRrkYfj">
              Riksdagen ställer sig bakom det som anförs i motionen om att
              följa upp hur förändringen av vårdgarantin påverkar dess tillämpning
              när det gäller rätten att träffa en läkare och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-GQxxbzUPLtqi2hYQktBopU">
            En gemensam målbild för en god och nära vård
          </head>
          <head type="h1" xml:id="i-YDHosaWLbtFETgMtweh2k8">
            Svensk hälso- och sjukvård står inför många stora utmaningar
            de kommande åren.
          </head>
          <p xml:id="i-4zYkmFTHVQg8sFySm1pR1n">
            En av dessa är att primärvården, dvs. basen för hela hälso- och
            sjukvården, utgör en lägre andel av den totala hälso- och sjukvården
            i Sverige jämfört med i flertalet andra länder. Många av de patienter
            som skulle kunna få lika god vård inom primärvården söker sig
            i dag till akuten i stället. Myndigheten för vård- och omsorgsanalys
            (Vårdanalys) har presenterat att förtroendet för primärvården
            är lågt. Primärvården uppfattas också som otillgänglig. Akuten
            upplevs som den enda möjligheten att få vård på kvällar och helger.
            Effekten blir att akuten besöks i större utsträckning än vad som
            egentligen är nödvändigt. De långa väntetiderna på akuten kan
            tolkas som en direkt effekt av att vi inte satsat tillräckligt
            på primärvården.
          </p>
          <p xml:id="i-A2jFhhERKNpEthBt8NnPAP">
            Alliansregeringen under Kristdemokraternas ledning gav direktiv
            (dir. 2013:104) till den statliga utredningen Effektiv vård (SOU
            2016:2) som befäster att primärvården har svårt att klara uppdraget
            som ”första linjens vård” och att Sverige får anses vara sämre
            rustat än många andra länder att möta demografiska utmaningar
            i form av en ökad multisjuklighet i takt med en åldrande befolkning.
            Vidare framhåller utredningen att det behövs en omfattande strukturreform
            där primärvården blir den verkliga basen och första linjen i hälso-
            och sjukvården. Regeringens proposition 2017/18:83 syftar till
            att initiera föreslagna omstrukturering. Vi välkomnar initiativet
            och instämmer i vikten av att skapa en gemensam målbild för en
            god och nära vård, samtidigt som vi anser att det hade varit önskvärt
            att i detta initiala skede av primärvårdens omstrukturering även
            forma en gemensam tolkning av primärvårdens uppdrag och funktion.
          </p>
          <p xml:id="i-KpXnwf6sYNjUum6veX1ERx">
            Enligt den aktuella utredningens direktiv ska ett nationellt
            uppdrag för primärvården formuleras i ett kommande delbetänkande.
            Kristdemokraterna anser att det är önskvärt att regeringen skyndsamt
            presenterar en nationell definition av begreppet nära vård och
            primärvårdens uppdrag. I dag skiljer sig primärvårdens uppdrag,
            organisation och styrning kraftigt åt från landsting till landsting.
            Detta utgör ett hinder för att alla – i hela landet – ska få tillgång
            till god vård. Bristen på enhetliga beskrivningar och jämförbara
            data gör det dessutom svårt att analysera vilka organisatoriska
            egenskaper som leder till en bättre respektive sämre måluppfyllelse.
            Kristdemokraterna anser därför att landstingen måste utöka sin
            samverkan på ett nationellt plan för att dra systematiska lärdomar
            från landstingens olika arbetssätt inom primärvården. Även möjligheten
            till kontinuerlig nationell uppföljning av primärvårdens kvalitet
            skulle därigenom förbättras.
          </p>
          <p xml:id="i-S6TCC8hkBdPcrG6C11T1Y4">
            Kristdemokraterna anser att apoteken och deras högutbildade personal
            är en viktig men underutnyttjad resurs inom hälso- och sjukvården.
            Varje dag besöker drygt 325 000 personer ett apotek i Sverige.
            Apotekspersonal träffar därmed patienterna från hälso- och sjukvården
            oftare än vårdpersonalen. Genom att utöka och förstärka apotekens
            roll i vårdkedjan och innefatta apoteken i begreppet nära vård
            kan primärvården och därmed även akuten avlastas. Vårdens resurser
            kan då riktas effektivare mot de patienter som har störst vårdbehov.
            Vi anser därför att apotekens roll bör beaktas under utredningen
            av begreppet nära vård.
          </p>
          <p xml:id="i-YPes4ashweDSdGjfg5PK1W">
            Vi anser även att elevhälsan bör beaktas under utredningen av
            begreppet nära vård. En väl utvecklad elevhälsovård främjar också
            det förebyggande arbetet med psykisk ohälsa hos barn och unga.
            Psykisk ohälsa hos unga är ett av våra största samhällsproblem.
            Det är avgörande att tidigt upptäcka och erbjuda stöd och hjälp
            för att undvika att den psykiska ohälsan fördjupas. Här har elevhälsan
            en väsentlig roll. Men i dag får mer än var tredje grundskola
            och nästan varannan gymnasieskola påpekanden från Skolinspektionen
            om brister som rör elevhälsan. Enligt Inspektionen för vård- och
            omsorgsanalys förekommer det brister bland landets huvudmän när
            det gäller kännedom om vårdgivaransvaret för elevhälsan. Detta
            har varit ett problem under flera år, trots att försök har gjorts
            att åtgärda bristerna genom vägledningar. Kristdemokraterna vill
            därför stärka elevhälsan långsiktigt genom att ge landstingen/regionerna
            ett samlat uppdrag för hela barn- och ungdomshälsovården. Det
            innebär att elevhälsan inte längre ska ha skolan som huvudman.
            Skolsköterska, skolläkare, skolkurator och skolpsykologer bör
            finnas ute i verksamheterna men bör ha samma huvudman som övrig
            vårdpersonal för barn. En samlad barn- och ungdomshälsa ska syfta
            till att öka tillgängligheten till vårdcentralerna, elevhälsan
            och barn- och ungdomspsykiatrin (BUP). Det är avgörande att, i
            ett tidigare skede än i dag, fånga upp barn som mår dåligt.
          </p>
          <head type="h1" xml:id="i-HMMWjW3DMt5AZKdKcksMbt">
            Styrande principer för vårdens organisering
          </head>
          <p xml:id="i-CqSS7zXboWF2Tb9Yd53sTX">
            Regeringens förslag i proposition 2017/18:83 att ”landstingen
            ska organisera hälso- och sjukvårdsverksamheten så att vården
            kan ges nära befolkningen” syftar till att modernisera de styrande
            principerna för hur vården ska organiseras. Det är en intention
            som vi är positiva till då den bidrar till att styra vården från
            sjukhusen till primärvården. Samtidigt delar vi synpunkten från
            Myndigheten för vård- och omsorgsanalys (Vårdanalys) att det hade
            varit önskvärt om en definition av primärvårdens uppdrag hade
            presenterats samordnat med lagstiftningsinitiativet för att få
            en mer enhetlig definition av framtidens vård- och omsorgsbehov.
          </p>
          <p xml:id="i-5awLsdfZf466KC2eG7QtxK">
            Vi anser att god kvalitet i vården är en självklarhet, likaväl
            som att alla, oavsett var i landet man bor, ska ha nära tillgång
            till vården. Det är viktigt att regeringens formulering att den
            nära vården får koncentreras geografiskt om det är motiverat av
            kvalitets- och effektivitetsskäl inte tolkas som att det fysiska
            besöket inom hälso- och sjukvården ingår i begreppet nära vård.
            Genom att främja utvecklingen av digitala lösningar är det möjligt
            att upprätthålla god kvalitet och nära vård även om det geografiska
            avståndet till vården är längre. Här är s.k. glesbygdsmedicin
            tillsammans med digitala vårdgivare ett bra komplement till den
            traditionella vården.
          </p>
          <p xml:id="i-GguqbzuxXhk8QCZcHyM9Ld">
            Vi måste hitta en organisation där digital och fysisk vård samverkar
            för att våra gemensamma resurser ska nyttjas optimalt. Det förutsätter
            ett nationellt ersättningssystem för hela hälso- och sjukvårdssystemet
            oavsett var i landet vården utförs. SKL-överenskommelsen om ersättning
            för digitala vårdbesök är ett bra första steg, men det krävs ett
            nationellt ersättningssystem för hela hälso- och sjukvårdssystemet
            oavsett var i landet vården utförs (utomlänsersättning). Ersättningssystemet
            måste ta hänsyn till formerna för vårdbesöket samt patientgruppers
            olika grad av komplexitet (tyngre vårdbehov ska ha en högre ersättningsnivå)
            samtidigt som det främjar konkurrens på lika villkor. Nuvarande
            system har sina brister avseende konkurrensnackdel och utomlänskostnaderna
            för de olika landstingen.
          </p>
          <head type="h1" xml:id="i-FGGgisxhVkUw6eMoFsJG3P">
            En förstärkt vårdgaranti inom primärvården
          </head>
          <p xml:id="i-K6S1QqU41t8Y2dJgSUVV7T">
            Alliansregeringens införande av en nationell vårdgaranti har
            varit starkt bidragande till att väntetiderna kortades väsentligt
            under vår regeringsmakt. Den nationella vårdgarantin 0–7–90–90
            dagar innebär att du ska kunna få kontakt med primärvården samma
            dag som du söker (per telefon eller besök), få tid hos allmänläkare
            inom 7 dagar, tid hos specialist inom 90 dagar, och vid konstaterat
            behov av behandling ska den ges inom ytterligare 90 dagar. Kristdemokraterna
            anser att vårdgarantin bör utvecklas ytterligare. Vi har tidigare
            presenterat förslag som syftar till att alla ska ha rätt att inom
            primärvården träffa den vårdkontakt som möter vårdbehovet. Vi
            välkomnar därför att regeringen nu delvis har tillgodosett vårt
            förslag genom sitt aktuella förslag att stärka vårdgarantin inom
            primärvården. Regeringen föreslår att den vårdsökande ska kunna
            få en medicinsk bedömning inom primärvården av annan legitimerad
            hälso- och sjukvårdspersonal än en läkare inom tre dagar. Vi anser
            att detta är ett stort steg i rätt riktning då det ger möjlighet
            att direkt styra patienter till rätt vårdnivå. Det ger även ett
            effektivare resursutnyttjande och ökar tillgängligheten inom primärvården.
            Till skillnad från regeringen anser vi dock att vårdgarantin ska
            ge rätt till ett besök inom 24 timmar i stället för tre dagar.
          </p>
          <p xml:id="i-DUSrnePFidg55139Evzf31">
            För att säkerställa patientsäkerheten och att patienten hänvisas
            till rätt vårdkontakt utifrån vårdbehovet är det avgörande att
            den första bedömningen av vårdbehovet (triagering) håller hög
            kvalitet. Som ett led i detta behöver bl.a. sjukvårdsrådgivningen
            som ges via 1177 Vårdguiden på webben eller telefon kvalitetssäkras,
            förstärkas och integreras bättre i primärvården.
          </p>
          <p xml:id="i-232fPnyL9yoRP872SjSUqt">
            Syftet med den förändrade vårdgarantin bör vara att stärka rätten
            till bedömning hos andra vårdprofessioner än läkare – utan att
            minska rätten att träffa läkare då det är behovet. Det är av detta
            skäl viktigt att särskilt följa upp hur förändringen av vårdgarantin
            påverkar dess tillämpning. Som myndigheten Vårdanalys påtalat
            i sitt remissyttrande finns det med regeringens föreslagna utformning
            en risk för att det blir tillgängliga resurser lokalt som styr
            vilken vårdprofession patienten får möta snarare än vårdbehovet.
            Därmed riskerar den regionala ojämlikheten att öka ytterligare.
          </p>
          <p xml:id="i-Ldp5xGo3mXiLL9Ji2wVPFN">
            För att ytterligare stärka patientens rätt till vård inom rimlig
            tid anser vi även att vårdgarantin bör kompletteras med en yttre
            tidsgräns på 120 dagar som omfattar hela vårdkedjan. Det innebär
            att från första kontakt med primärvården till genomförd åtgärd
            eller operation ska det gå maximalt 120 dagar. Om den individuella
            vårdplanen innefattar återbesök vill vi att det även ska finnas
            en återbesöksgaranti i form av ett skriftligt åtagande i vårdplanen,
            där tidpunkten och formen för återbesöket anges.
          </p>
          <p xml:id="i-6k2yGa15sPraweN1acWNVH">
            För att ge en reell möjlighet att stärka primärvården och skapa
            en god och tillgänglig vård avsätter Kristdemokraterna 3 miljarder
            kronor per år 2018–2019 och 4 miljarder kronor 2020 för detta
            ändamål.
          </p>
        </div>
        <div type="motSignatures">
          <list>
            <item xml:id="i-5c4MhLbdWbUd6CdNSwgp5v">
              Emma Henriksson (KD)
            </item>
            <item xml:id="i-6VBzjWqVp5xvZNZ5Dr2p59">
              Annika Eclund (KD)
            </item>
            <item xml:id="i-5BRVDhpqv4dcoqY7GxP3NQ">
              Lars-Axel Nordell (KD)
            </item>
            <item xml:id="i-EUEtueH7y8KLgrWPxvHL96">
              Magnus Oscarsson (KD)
            </item>
            <item xml:id="i-JR323M1uxAf6ULLP9zNQGa">
              Roland Utbult (KD)
            </item>
          </list>
        </div>
      </div>
    </body>
  </text>
</TEI>
