<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0413/mot_199900_MJ_0413-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ413 pnr: s22007
          </p>
          <p>
            Motion till riksdagen
          </p>
          <p>
            1999/2000:MJ413 av Sven-Erik Österberg (s)
          </p>
          <p>
            Laxfiske i Norrlandsälvarna
          </p>
          <p>
            Möjlighet
          </p>
          <p>
            Sportfisket efter lax i Norr- och Västerbotten har en stor outnyttjad
            potential. Enligt en studie av Umeå universitet skulle sportfisket
            kunna omsätta 200 miljoner kronor årligen, vilket motsvarar ca
            180 arbetstillfällen. En sysselsättning som i allra högsta grad
            är välbehövlig i en region som under lång tid lidit av brist på
            sysselsättning.
          </p>
          <p>
            Regional/lokalt åtagande
          </p>
          <p>
            Regionala projekt med inrikning på fiskevård och fisketurism
            har sedan 80- talet bedrivits i Norr- och Västerbotten. Projekt
            Västerbottenlax pågick under perioden 1988-1994 varvid 34 miljoner
            kronor investerades. Ytterligare stora fiskevårdsprojekt har sedan
            dess slutförts eller genomförs under de närmaste åren. Parallellt
            med fiskevården formas också en turistnäring vars existens kräver
            en god tillgång på lax. Inom Byskeälvens dalgång slutförs nu två
            EU-projekt: ”Fiskeprojekt Byske” och ”Projekt Byske laxdal” omfattande
            totalt 15 miljoner kronor. Ytterligare projekt planeras att genomföras
            under nästa programperiod.
          </p>
          <p>
            Problembild
          </p>
          <p>
            Internationellt: Trots att laxfisket i centrala Östersjön minskats
            sedan 1991 från ca 5 000 ton till knappt hälften är kvoten fortfarande
            för hög för att uppvandringen av lax skall möjliggöra full reproduktion
            i de outbyggda vattendragen. Inför Baltiska fiskerikommissionens
            förhandlingar finns uppgifter om att kvoterna till och med skall
            öka. Problemen med M74 kvarstår. Den begränsade forskning som
            bedrivits har ännu inte klarlagt orsakerna till M74. Följaktligen
            finns ingen möjlighet att förutsäga än mindre förhindra överdödlighet
            orsakad av M74. I nuläget finns ingen uttalad avsikt från Naturvårdsverket
            eller Fiskeriverket att avsätta medel för riktad forskning på
            problemet.
          </p>
          <pb facs="riksdagen-motions-pdf/data/199900/mot_199900_MJ_0413/mot_199900_MJ_0413-0002.pdf"/>
          <p>
            Nationellt
          </p>
          <p>
            Ur ett nationellt perspektiv utgörs huvudproblemet återigen av
            en brist på rådighet över resursen. Fiskeriverket är den myndighet
            som beslutar om vilka regler som skall gälla för laxfisket i såväl
            havet som inom svensk zon, som i sötvatten. Reglerna som sätts
            på en ytterst detaljerad nivå är tyvärr inte anpassade till lokala
            förutsättningar för fiske och fisketurism. Ett tydligt exempel
            är bestämmelserna för 1999 som inte tillåter laxfiske i Byske
            älv förrän 19 juni och dessutom förbjuder laxfiske fr.o.m. lördag
            kl. 18.00 t.o.m. söndag kl. 18.00. För laxfisketurismen i Byske
            är det av största vikt att fiske kan bedrivas under hela juni
            och juli månad utan fridygn. De senaste årens regler har föranlett
            utländska researrangörer att exkludera Byske älv som resmål.
          </p>
          <p>
            Lösning
          </p>
          <p>
            Laxfisket i centrala Östersjön måste minska och helst upphöra.
            För svenskt vidkommande kan konsumtionsfisket på lax bibehållas
            eller t.o.m. ökas genom ett utökat fiske på framförallt odlad
            lax efter Norrlandskusten. Kustfisket kan bedrivas selektivt på
            olika älvars laxbestånd vilket möjliggör en anpassning av fiskeintensiteten
            utifrån vad respektive älvs laxbestånd tål. Regelverket som styr
            möjligheterna till delegation av beslutandet av regler för fiske
            måste ändras så att länsstyrelsen får ökade befogenheter. Fiskeriverket
            som ansvarig myndighet för laxfiskevården bör besluta om målet
            för laxfiskeregleringar samt hur detta i grova drag skall uppnås.
            Detaljerna i de regler som styr det lokala sport- och kustfisket
            bör beslutas av länsstyrelsen i samråd med fiskerättsägarna, fisketurismnäringen
            och kommunerna.
          </p>
          <p>
            Hemställan
          </p>
          <p>
            Med hänvisning av det anförda hemställs 1. att riksdagen som
            sin mening ger regeringen till känna vad i motionen anförts om
            fiske efter vildlax i Östersjön, 2. att riksdagen som sin mening
            ger regeringen till känna vad i motionen anförts om nödvändigheten
            av en mer decentraliserad beslutsordning om det lokala sport-
            och kustfisket.
          </p>
          <p>
            Stockholm den 28 september 1999
          </p>
          <p>
            Sven-Erik Österberg (s)
          </p>
          <p>
            Mot. 1999/2000 MJ413
          </p>
        </div>
      </div>
    </body>
  </text>
</TEI>
