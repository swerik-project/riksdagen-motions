<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02203">
  <teiHeader>
    <fileDesc>
      <titleStmt>
        <title>Kampucheafrågan m. m.</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kampucheafrågan m. m.</title>
          <idno type="rdwebb">G7022203</idno>
          <rs type="number">2203</rs>
          <ref type="dokument_url_text">http://data.riksdagen.se/dokument/G7022203/text</ref>
          <ref type="dokument_url_html">http://data.riksdagen.se/dokument/G7022203</ref>
          <ref type="dokumentstatus_url_xml">http://data.riksdagen.se/dokumentstatus/G7022203</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VMaWPBzovoo4Fa9Rq52nxJ" type="signed"/>
        <correspContext corresp="i-VMaWPBzovoo4Fa9Rq52nxJ">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-RbKNMUyo9hNCG3nSXBGQAq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2203/mot_198384__2203-001.pdf"/>
      <fw xml:id="i-xsym2rQw38xGrikszgC1e">
        Motion 1983/84: 2203
      </fw>
      <div xml:id="i-84Nh1dkVmSUsTpRZ5HTGWc" type="motHeader">
        <div xml:id="i-NTGqxgsnnv9PiM2oHyKo48" type="motTitle"/>
        <div xml:id="i-FvBW837m7wefnWVXAPHnye" type="motSubmissionInfo"/>
      </div>
      <div xml:id="i-Sr95AK7TkzVB7HCQWMVaW1" type="motBody">
        <div xml:id="i-Tc8B5ESbCGiG3942YQtoqB">
          <p xml:id="i-KVi6GaLLPeCux2nAUQA8th">
            Lars Werner m. fl. Kampucheafrågan m. m.
          </p>
          <p xml:id="i-K6JbYoBs23GLJNuiECJVjs">
            Varje lösning av Kampucheafrågan måste utgå från det kampucheanska
            folkets självbestämmanderätt. ”Demokratiska Kampuchea” representerar
            inte det kampucheanska folket. Dess koalitionsregering är en regering
            utan land och folk. Sihanouks och Son Sanns koalition med Pol
            Pot dikteras enbart av deras förhoppningar att kunna utverka utländsk
            vapenhjälp för att bli militärt starkare än Pol Pot och kunna
            förhandla med Vietnam utifrån en styrkeposition. Men allt tyder
            på att de i stället förverkar det stöd de kan ha haft hos det
            kampucheanska folket. Koalitionen är bräcklig och Pol Pots anhängare
            attackerar sina bundsförvanter av och till. Om koalitionen upplö-
            ses, återfår dessa automatiskt ensamma rätten att uppträda som
            ”Demokra- tiska Kampuchea”. Vilken regim det kampucheanska folket
            önskar få efter att hotet från Pol Pot avlägsnats och de vietnamesiska
            trupperna lämnat landet, är i dag en öppen fråga. Den regim, som
            Heng Samrin leder, har givit dem två väsentliga ting: skydd till
            liv och lem och frihet att leva ett normalt liv, bilda familj,
            odla jorden, laga sin egen mat, åka till marknaden och sälja sina
            produkter, gå i pagoden, skicka barnen till skolan osv. Det har
            givit Heng Samrin ett visst mått av folkligt stöd. Men hans kommunistparti
            är ytterligt litet och svagt. Å andra sidan spelar den bredare
            fronten för Kamucheas utveckling en viktig rolli den praktiska
            politiken. Härtill kommer att det helt saknas demokratisk tradition
            i landet, som Sihanouk gjorde till enpartistat. Sedan 1979 har
            en statsapparat byggts upp med nationalförsamling, rege- ring,
            lokala valda församlingar, administration, domstolar osv. Men
            det sker i ett land, där själva samhällsstrukturen var totalt
            raserad efter Pol Pot. De viktigaste samhällsinstitutionerna —
            familjen, byn, pagoden — måste åter- skapas. De gamla storfamiljerna
            finns knappast mer. Det går två kvinnor på en man. Många familjer
            består enbart av kvinnor. Det traditionella familje- jordbruket
            kan inte bedrivas utan män, och det råder stor brist på bufflar.
            Pagoden har förlorat sin sociala roll därför att så få munkar
            överlevt. Det är utifrån dessa förutsättningar som det kampucheanska
            samhället nu återupp- byggs. Endast framtiden kan utvisa hur det
            kommer att gestalta sig. Kampuchea existerar emellertid, har rest
            sig ur svält och kaos. Med otroligt hårt arbete och tron på en
            bättre framtid har bondebefolkningen arbetat upp landet ur katastrofläget
            1979 till en någorlunda tryggad försörj- ning. Den gamla kulturen
            har väckts till liv och förs nu vidare av den unga generationen.
            Detta är realiteter som omvärlden förr eller senare tvingas inse,
            och då kommer Kampuchea att erkännas och ta plats i FN.
          </p>
          <p xml:id="i-U9VjFHNU3Pg8dJUvTKdJVn">
            1 Riksdagen 1983/84. 3 saml. Nr 2203-2204
          </p>
          <p xml:id="i-AR99soZPWUohkJttnq3NQP">
            Mot. 1983/84 2203—2204
          </p>
          <pb facs="riksdagen-motions-pdf/data/198384/mot_198384__2203/mot_198384__2203-002.pdf"/>
          <fw xml:id="i-U4bYXGR3X4vgERhaB8n2yo">
            Mot. 1983/84: 2203 2
          </fw>
          <p xml:id="i-T1iBLEbJDT8qwXkDd4UYRR">
            Frågan om svenskt erkännande har vpk tagit upp tidigare. Regeringen
            har intagit ståndpunkten att Sverige inte erkänner någon av de
            två regeringar som gör anspråk på att representera Kampuchea.
            Men frågan är inte fullt så enkel att det ställningstagandet räcker.
            Det handlar om två slags erkän- nanden. För det första gäller
            det Sveriges erkännande och diplomatiska förbindel- ser. Sverige
            erkänner inte regeringar utan stater. Sverige måste erkänna Kampucheas
            existens som stat. Att landet har en regering, som tillkommit
            genom Vietnams militära intervention, är en annan fråga. Att regeringar
            tillsätts eller upprätthålls genom utländsk militär intervention
            är tyvärr inte ovanligt. Att icke erkänna Folkrepubliken Kampuchea
            är ett sätt att markera av- ståndstagande från Vietnams invasion
            och truppstationering. I realiteten blir det emellertid ett straff
            för Kampucheas folk för att det inte självt förmådde befria sig
            från Pol Pot. Det är ett synsätt som man hör kampucheaner uttrycka.
            De upplever sig orättvist isolerade. Frågan om diplomatiska förbindelser
            är en praktisk fråga. Det handlar om Phnom Penh-regeringens kapacitet
            att bygga ut sina diplomatiska förbindel- ser och om den praktiska
            nyttan med tanke på ett direkt bilateralt bistånd. Därför blir
            det en fråga om lämplig tidpunkt. För det andra gäller det Sveriges
            röstsätt i FN när Kampucheas plats skall besättas. Här handlar
            det om vilken regering som skall representera Kam- puchea. Det
            har hittills gällt att godkänna eller underkänna ”Demokratiska
            Kampuchea”. Något förslag har inte väckts att ge FN-platsen till
            Folkrepub- liken Kampuchea. Det har sålunda inte varit ett val
            mellan två regeringar. Eftersom det är helt uppenbart att ”Demokratiska
            Kampucheas koalitions- regering” bara representerar några smågrupper,
            som håller till i obefolkade djungelområden vid gränsen, måste
            dess mandat underkännas. Sverige bör därför rösta nej. Att ”Demokratiska
            Kampuchea” har säte i FN har en olyckligt bieffekt: FN kan inte
            gå in med bistånd till återuppbyggnaden och utvecklingsarbetet
            i Kampuchea utan endast ge humanitärt bistånd. FN kan t. ex. inte
            reparera kraftverken i Phnom Penh. Inom brittiska Oxfam är man
            mycket orolig för att det som hittills uträttats för att få Kampuchea
            på fötter nu skall spolieras. Deras representant säger:
          </p>
          <p xml:id="i-9gV258ZzktWLALxT7TKJSR">
            Utan utvecklingsbistånd från FN-organen kommer läget ohjälpligen
            att försämras. Kampucheanerna kommer inte att ha någon att vända
            sig till för att få reservdelar, som håller lastbilar och traktorer
            igång, konstgödsel för att odla ris, spik och cement för att återuppbygga
            byarna. Oxfams budget på 350000 pund för 1983—84 blir bara en
            droppe i en hink, som FN och västvärlden bestämt skall förbli
            tom.
          </p>
          <p xml:id="i-4EsoCAHSkNu4qbzTmZqbDT">
            Nyckelfrågan är att frånta Pol Pot-gruppen dess internationella
            uppback- ning: FN-platsen, FN-bistånd och vapenhjälp. Om så sker
            kan förhållandena snabbt bli fredliga och Vietnam ta hem sina
            trupper. Då kan FN-övervakade
          </p>
          <pb facs="riksdagen-motions-pdf/data/198384/mot_198384__2203/mot_198384__2203-003.pdf"/>
          <fw xml:id="i-QQt1sU9cmksWofsiNpyh4t">
            Mot. 1983/84: 2203 3
          </fw>
          <p xml:id="i-NA55afAnAzKp62PMcUdPvb">
            val hållas. Folkrepubliken Kampucheas utrikesminister Hun Sen
            har flera gånger förklarat att om t. ex. Sihanouk bryter med Pol
            Pot, kan han kandide- ra i dylika val. Vietnam har klart uttalat
            sin vilja att ta hem trupperna så snart ”det kinesiska hotet”
            undanröjts. Därmed avses först och främst Kinas stöd till Pol
            Pot-gruppen. Härtill önskar Hanoi någon form av garanti mot kinesiska
            fientligheter. Man har nämnt ett icke-angreppsavtal. Men man verkar
            inte ha låst sig, ty från ansvarigt vietnamesiskt håll har man
            också pekat på sina partiella trupphemtagningar, som skall ske
            årligen i takt med att Kampu- cheas eget försvar byggs upp. Om
            ca fem år kan de vietnamesiska trupperna lämna Kampuchea. Liknande
            uttalanden finns från Phnom Penh. Så sade Heng Samrin i höstas
            till en dansk journalist att ”— — — om USA, Kina och Thailand
            stoppar stödet till Pol Pot, Son Sann och Sihanouk, kommer Folkrepubliken
            Kam- pucheas regering ögonblickligen att diskutera hemsändandet
            av samtliga vietnamesiska soldater med den vietnamesiska regeringen”.
            Stödet till ”Demokratiska Kampuchea” är ett medel att försvaga
            Vietnam genom att tvinga det till ett kostsamt engagemang i Kampuchea.
            Alltefter- som tiden går synes denna strategi alltmer förfelad.
            Vietnam har tack vare de ekonomiska reformer, som påbörjades 1979,
            hävt sin jordbrukskris så att livsmedelsförsörjningen börjat förbättras.
            Strömmen av båtflyktingar har avtagit. De sovjetiska baser, som
            Kina och USA räknade med skulle upprät- tas i Vietnam, har inte
            blivit verklighet. Fortfarande håller Vietnam fast vid den alliansfria
            rörelsen och inställningen att ett land med utländska baser är
            som en kropp med cancer. Och man bör observera att Hanoi på sistone
            åter talar om neutralitet. Vietnams kostnader för Kampuchea verkar
            ha överdrivits. I Hongkong- tidningen Far Eastern Economic Review
            (13 oktober 1983) beräknades 13,2 miljoner dollar/år, dvs. en
            halv miljard kronor, för de gångna fem åren. Därtill förlorade
            Vietnam 78,5 miljoner dollar i bilateralt och 99 miljoner i multilateralt
            bistånd — inemot en och en halv miljard kronor tillsammans. Det
            kan jämföras med de 900 miljoner dollar i Kinabistånd, som Vietnam
            förlorade — före Kampucheainvasionen. Därtill hade landet en tung
            börda med hundratusentals Kampucheaflyktingar och evakuerade gränsinvånare
            att försörja. Flertalet av dessa har ju nu kunnat återvända hem.
            En betydligt tyngre börda för Vietnam är att hålla en miljon man
            mobiliserade, så som fallet varit sedan Kinas angrepp i februari
            1979. Men politiken att isolera Vietnam har burit frukt i så måtto
            att landet blivit alltmer ensidigt beroende av Sovjet. Det är
            en utveckling som den vietname- siska ledningen inte önskat. Men
            så länge Vietnam har kvar sina trupper i Kampuchea, kommer västländerna
            uppenbarligen att hålla inne bistånd, krediter och investeringar.
            Om en lösning nås i Kampuchea har bistånd ställts i utsikt. Då
            bör den resolution som generalförsamlingen enhälligt antog (USA
            var frånvarande) den 14 oktober 1977 om återuppbyggnadsbistånd
            till
          </p>
          <p xml:id="i-H53fPrMzUQs5HcXASnaBEQ">
            1" Riksdagen 1983/84. 3 saml. Nr 2203-2204
          </p>
          <pb facs="riksdagen-motions-pdf/data/198384/mot_198384__2203/mot_198384__2203-004.pdf"/>
          <fw xml:id="i-TfcBpRTdRfGUU2KedPrgkW">
            Mot. 1983/84: 2203 4
          </fw>
          <p xml:id="i-Phb6TYH7SEw4wN3sjesUfH">
            Vietnam på nytt aktualiseras. Nu står två vägar öppna. Den ena
            leder till fortsatt konfrontation, militära rustningar och ökat
            stormaktsberoende. Den andra är en förhandlingsupp- görelse som
            leder till fredliga relationer, neutralisering och ekonomisk ut-
            veckling. Sverige, som inte har några egenintressen att försvara
            i området, bör kunna ge konstruktiva bidrag till en lösning. Så
            borde exempelvis Palmekom- missionens idéer om gemensam säkerhet
            kunna prövas för att bryta inring- ningshoten. Sveriges neutralitet
            och allmänna good-will hos de berörda länderna är tillgångar som
            de länder, som hittills försökt medla, saknar. Sverige bör därför
            — i eller utom FN — ta ett sådant initiativ och söka en så bred
            anslutning av andra stater som möjligt härför. Även bland dem
            som nu stöder ”Demokratiska Kampuchea” för att markera sitt fördömande
            av Vietnams kränkning av Kampucheas gränser och nationella oberoende,
            finns en utbredd olust över att tvingas gå ihop med Pol Pots anhängare.
            Från kinesiskt håll har antytts att Pol Pots soldater bör avväpnas
            innan val hålls i Kampuchea. Men så länge de utgör en tillgång,
            finns det inga motiv för Kina, USA och Thailand att ändra sin
            politik. Om däremot Sverige och en grupp länder med internationellt
            anseende lade fram en fredsplan baserad på folkens självbestämmanderätt
            i alla de tre indokinesiska länderna, skulle det bli omöjligt
            att upprätthålla fiktionen ”Demokratiska Kampuchea” som det kampucheanska
            folkets lagliga och legitima företrädare. I stället skulle de
            på sikt riskera ett mer allmänt erkännande av och bistånd till
            Kampuchea. Om det nuvarande tillståndet får fortsätta, riskeras
            en fastlåsning alltme- dan parterna rustar upp militärt. Kampucheaflyktingarna
            i Thailand riskerar att bli permanenta. Thailands förslag om en
            buffertzon i västra Kampuchea, där flyktingarna — och ”Demokratiska
            Kampucheas” gerilla — skulle få ”safe refuges” efter att Vietnam
            dragit bort sina trupper härifrån, verkar att syfta till att använda
            flyktingarna som en buffert. Om en sådan situation uppstår, har
            FN utfäst sig att skydda dessa ”safe refuges”. Den utfästelsen
            fanns inskriven i resolution 35/6, som generalförsamlingen antog
            den 22 oktober 1980 med 97 röster mot 23. Sverige röstade för
            resolutionen och har fortsatt att rösta för de följande årens
            Kampuchearesolutioner, som bygger på resolution 35/6. Resolutionsförslagen
            har utarbetats av ASEAN och präglats av Thailands speciella intressen
            som frontstat och ömtåliga relatio- ner med Kina. Förra årets
            resolution återgav sålunda ”Demokratiska Kam- pucheas” påståenden
            om ”demografiska förändringar” i Kampuchea, dvs. de från Pol Pot-gruppen
            stammande uppgifterna om vietnamesisk kolonise- ring av Kampuchea
            medelst inflyttning. Uppgifterna har inte bekräftats av någon
            utländsk observatör i Kampuchea. Från Phnom Penh uppges officiellt
            att 50000 av de vietnameser, som drevs bort från Phnom Penh av
            Lon Nol 1970, nu återvänt. Det var 150000 före Lon Nols kupp och
            pogromer på vietnameser. Sammantaget med FN:s erkännande av ”Demokratiska
            Kampuchea” bin-
          </p>
          <pb facs="riksdagen-motions-pdf/data/198384/mot_198384__2203/mot_198384__2203-005.pdf"/>
          <fw xml:id="i-BTGbdUdXcE1rqGWjbohGnA">
            Mot. 1983/84: 2203 5
          </fw>
          <p xml:id="i-8K7S72pWa5LJCyP3PW2R2c">
            der resolution 35/6 FN till Thailands, Kinas och USA:s Kampucheapolitik,
            som helt bortser från det kampucheanska folkets självbestämmanderätt
            till förmån för syftet att isolera Vietnam. Genom press på Vietnam
            vill de få Vietnam att dra bort sina trupper från Kampuchea. Resultatet
            har blivit det motsatta. Uppbackningen av ”Demokratiska Kampuchea”
            håller männi- skorna under ständigt hot om att de fruktade polpotarna
            skall komma igen. Därför accepteras de vietnamesiska trupperna
            som skydd. Alla utländska besökare — oavsett politiska sympatier
            — rapporterar att denna folkopinion är förhärskande i Kampuchea.
            Ett tillfälle till ett fredsinitiativ ges när FN:s generalförsamling
            i höst på nytt behandlar Kampucheafrågan. Om man inte överlåter
            åt ASEAN-län- derna att utarbeta resolutionsförslaget, skulle
            något konstruktivt kunna ut- rättas. Sverige borde utforma ett
            utkast, som undanröjer de negativa insla- gen i resolution 35/6
            och löser FN från ”Demokratiska Kampuchea”. Det är angeläget att
            ett initiativ av den art som här skisserats tas nu för att förhindra
            att Sydöstasien blir en farlig krutdurk i stormaktskonfrontationen
            i Fjärran Östern. Med hänvisning till det anförda föreslås 1.
            att riksdagen hos regeringen hemställer om att sonderingar görs
            med andra regeringar om en fredslösning för Kampuchea och Sydöstasien,
            2. att riksdagen hos regeringen hemställer om att sådana instruktio-
            ner ges till FN-delegationen att det kampucheanska folkets självbe-
            stämmanderätt beaktas och ”Demokratiska Kampucheas” mandat underkänns.
          </p>
          <p xml:id="i-i5Q1qHC2bMHnMFhvtas1L" type="date">
            Stockholm den 24 januari 1984
          </p>
          <p xml:id="i-MesTLNy2Ei2ySpTAtZEGkh" type="signatureBlock">
            LARS WERNER (vpk) BERTIL MÅBRINK (vpk) NILS BERNDTSON (vpk) C.-H.
            HERMANSSON (vpk) EVA HJELMSTRÖM (vpk)
          </p>
          <p xml:id="i-5FW7td39xbngVca6HxFqXE">
            JÖRN SVENSSON (vpk) OSWALD SÖDERQVIST (vpk)
          </p>
        </div>
      </div>
    </body>
  </text>
</TEI>
