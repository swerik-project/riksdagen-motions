<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00221">
  <teiHeader>
    <fileDesc>
      <titleStmt>
        <title>Djur, natur och kultur i vården</title>
        <author corresp="i-9hz9iPqymCdhBS9gVoZrbj">av Thomas Nihlén m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Djur, natur och kultur i vården</title>
          <idno type="rdwebb">GX02So221</idno>
          <rs type="number">So221</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So221/text</ref>
          <ref type="dokument_url_html">http://data.riksdagen.se/dokument/GX02So221</ref>
          <ref type="dokumentstatus_url_xml">http://data.riksdagen.se/dokumentstatus/GX02So221</ref>
          <ref type="doc">http://data.riksdagen.se/fil/B4030AD3-F9FD-42CB-AA3A-DCB6D15F64E5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EMXKUa4DxsTaHfBjLezcTA" type="signed"/>
        <correspContext corresp="i-EMXKUa4DxsTaHfBjLezcTA">
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-UycDZQBfq1aL3vazXJK6mk" type="numbering">
          <date when="2009-09-29"/>
        </correspAction>
        <correspAction xml:id="i-5PmYKF6ZnsVwBv2ZAtdM9u" type="submission">
          <date when="2009-09-24"/>
        </correspAction>
        <correspAction xml:id="i-VQw1RWTnKSBH1dvDt5Lpug" type="transfer">
          <date when="2009-09-24"/>
        </correspAction>
        <correspAction xml:id="i-AciYBtNEYmwvJ6NHohEAPm" type="assigned"/>
        <correspContext corresp="i-AciYBtNEYmwvJ6NHohEAPm">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Aw8c6CgfukB8GjJweAWaMs" type="motBody">
        <div xml:id="i-CwZJbGdFZj83UpbA9V2yYu" type="motProposal" subtype="förslag">
          <head xml:id="i-MJMgh5MLi1ed1gerC1oFs6">
            Förslag till riksdagsbeslut
          </head>
          <list xml:id="i-V67xxC3VphKZunApddQCKj" style="ol">
            <item xml:id="i-DhGAHvTV4uo9qXSYdfXbA5">
              Riksdagen tillkännager för regeringen som sin mening vad som
              anförs i motionen om att ge Statens folkhälsoinstitut i uppdrag
              att ta fram underlag och genomföra utbildningsinsatser som möjliggör
              införande av natur och djur i vården enligt samma koncept som
              använts för fysisk aktivitet på recept FAR.
            </item>
            <item xml:id="i-XNyWU5mQHRRcxg9co1tF2M">
              Riksdagen tillkännager för regeringen som sin mening vad som
              anförs i motionen om att tillsätta en nationell arbetsgrupp för
              att sprida kunskap om den positiva inverkan djur kan ha på äldres
              hälsa.
            </item>
            <item xml:id="i-DfuihGD6iYPZsYULWfseWP">
              Riksdagen tillkännager för regeringen som sin mening vad som
              anförs i motionen om att inbegripa djur i det lokala och nationella
              folkhälsoarbetet.
            </item>
            <item xml:id="i-DVEHJo1ybdC1mm63WEFFWv">
              Riksdagen tillkännager för regeringen som sin mening vad som
              anförs i motionen om att ta fram ekonomiska beräkningar på hur
              mycket samhället kan spara på att ha med djur i vård och omsorg
              av äldre.
            </item>
            <item xml:id="i-GXe6o4RG2AbCnPabJb5D5M">
              Riksdagen tillkännager för regeringen som sin mening vad som
              anförs i motionen om att tillsätta en utredning för att se över
              djurs roll i vården och hur den kan utvecklas, särskilt när det
              gäller rehabilitering.
            </item>
            <item xml:id="i-PuCJSJnRFBc5viUCbrJKYc">
              Riksdagen tillkännager för regeringen som sin mening vad som
              anförs i motionen om behovet av en kunskapsöversikt över naturens
              inverkan och roll inom vård och omsorgsområdet.
            </item>
            <item xml:id="i-QF113HwJYoq52ruUeHh7pM">
              Riksdagen tillkännager för regeringen som sin mening vad som
              anförs i motionen om kulturens hälsofrämjande betydelse och dess
              roll inom vård- och omsorg. 1
            </item>
          </list>
          <p xml:id="i-FEQ9odXiq8sWrosXXxWf2h">
            1 Yrkande 7 hänvisat till KrU.
          </p>
        </div>
        <div xml:id="i-JrJ9t4jzcQDfkAS7RfWZH2" type="motContent">
          <head xml:id="i-CMVzeKWcCAqhQS1W6FUMBE" type="h1">
            Motivering
          </head>
          <p xml:id="i-cQo3EkqtDvfGjrgrTbEsF">
            För att uppnå ett långsiktigt hållbart samhälle behövs ett paradigmskifte
            också inom hälso- och sjukvården. Tyngdpunkten behöver förskjutas
            mot mer av hälsofrämjande och förebyggande insatser. Vid miljö-
            och livsstilsrelaterade åkommor behövs framför allt en utveckling
            av icke-läkemedelsbaserade terapier. Nya rön om naturens läkande
            förmåga ska tas tillvara och vidareutvecklas både i hälsofrämjande
            och rehabiliterande syfte. Det gäller även kulturens positiva
            inverkan.
          </p>
          <head xml:id="i-8rDvc3R42724AD9yai4sXU" type="h2">
            Djur i vård och omsorg
          </head>
          <p xml:id="i-JscLGtCLzanrZU6FKvHQjv">
            Djur har stor inverkan på människan. De inverkar på vår livsstil
            som sådan genom att människor som till exempel har hund rör sig
            mer, har flera sociala kontakter och vistas i naturen i större
            utsträckning än andra. Livsstil har stor betydelse för hälsan.
          </p>
          <p xml:id="i-RyX2xe7GcrWyVY6Jy98Wx1">
            Men djur har visat sig påverka människan positivt på flera områden.
            Djur gör det lättare för oss att hantera vardagslivets stress,
            men också särskilda påfrestningar av både psykisk, social, fysisk
            och medicinsk art.
          </p>
          <p xml:id="i-C8H97LPPSpVGJZ4mStBjkS">
            Genom innovativt tänkande kan djur finnas med i både vården och
            omsorgen och spela en viktig roll där. Projekt pågår både i Sverige
            och i andra länder. Men det finns också verksamheter där man sedan
            länge insett betydelsen. Det finns länder som av tradition haft
            djur med i vården i många år.
          </p>
          <p xml:id="i-2oHrPgYoaAqFm34eoeJCyM">
            Vi är medvetna om att djur inom vård och omsorg kan kollidera
            med målsättningen om ett samhälle fullt tillgängligt för alla
            en målsättning som vi självklart står bakom. Allergiker riskerar
            att inte få full tillgång till alla vård- och boendeenheter. Vi
            menar dock att detta många gånger går att lösa på ett innovativt
            sätt. Det finns till exempel djur som inte framkallar allergi,
            det kan finnas särskilda enheter där djur är tillåtna, medan de
            inte är tillåtna på andra. Måttstocken måste alltid vara att planera
            för allergikers tillgänglighet. Allergisaneringar, behov av klädbyten
            etc behöver tänkas in.
          </p>
          <head xml:id="i-FsLvXadKQauhzyZprE7PK1" type="h2">
            Exempel
          </head>
          <p xml:id="i-BMDvokDiWvZq6oYRzkrTYa">
            Exempel på vård- och omsorgsverksamheter där djur finns med är
            många.
          </p>
          <p xml:id="i-NxXXgWCzuMq968v3gHwxo2">
            Det kan vara i vården av svårt sjuka barn, där besök av en hund
            kan hjälpa när det är som svårast. Det kan handla om habiliteringsinsatser
            för förbättrad verbal förmåga för barn med autism. I hemtjänsten
            kan personal ta med sig hund på hembesök för förbättrad hälsa
            för de gamla. På HVB för unga kan skötsel och omvårdnad av hästar
            ha terapeutisk inverkan, ge psykologiskt stöd och mognad. Djur
            inom rehabilitering och fysioterapi inom demensvård och vård av
            alzheimerpatienter kan ha en viktig effekt.
          </p>
          <p xml:id="i-W4geuazJnBsu23FxJqLbe">
            Djur i vården är ännu inte lika vanligt som terapiträdgårdar
            i svensk hälso- och sjukvård.
          </p>
          <p xml:id="i-U2bEEodhA2QdLGG9bJi8wD">
            I Sverige har en verksamhet med vårdhund startats på ett mer
            systematiskt sätt än tidigare. Allmänna arvsfonden har gett ekonomiskt
            stöd till ett treårigt projekt, en utbildnings­verksamhet som
            påbörjades våren 2008 i Uppsala län i en samverkan mellan föreningen
            Hälsans natur, Uppsala kommun, Demensförbundet, STROKE-Riksförbundet
            och Riksförbundet Hjärnkraft.
          </p>
          <p xml:id="i-UpAKYHxSbg1UXoCUNp6qaw">
            Utbildningen består av två delar. En riktar sig till hälso- och
            sjukvårdspersonal och handlar om hur man kan använda sig av vårdhundteam,
            den andra delen av utbildningen avser vårdhundsförare med diplomering
            av förare och hund. Såväl allergi- som hygien­frågor hanteras
            inom projektet.
          </p>
          <p xml:id="i-YLjrozNLWvRk1FYkDUA8WT">
            Några ytterligare exempel finns inom äldreomsorgen och beroendevården.
            Vid Östfora behandlingshem i Uppland finns tre vårdhundar, de
            är Sveriges första vårdhundteam med särskilt utbildade förare.
            I Markaryds kommun finns exempelvis terapeuthunden Titzi som tillsammans
            med hundinstruktör bidrar till att bryta isolering, stärka sociala
            nätverk och stimulera utevistelse hos personer inom socialpsykiatrin.
          </p>
          <p xml:id="i-PL3sgpqgE5hbRP6yYTJxqz">
            I USA och England däremot är det redan idag fullt möjligt för
            barn med olika typer av lässvårigheter att få låna en terapihund
            att öva läsning för, och personer med olika funktionshinder har
            stor hjälp av hundar i sin rehabiliteringsträning. Inom hälso-
            och sjukvården, i synnerhet i USA, finns specialutbildade vårdhundteam
            som även besöker akutsjukvården, exempelvis den högspecialiserade
            cancervården och till och med intensivvården. Användningen av
            vårdhund har där visat sig vara så ekonomiskt lönsam att försäkringsbolag
            nu till och med ställer krav på tillgång till detta för att göra
            utbetalningar.
          </p>
          <p xml:id="i-5nazyZoJ4AXHvTqUjQ8beu">
            Det finns även stora möjligheter att använda sig av vårdhunden
            i arbetet med traumatiserade flyktingar, främst barn. Både språk-
            och kulturbarriärer kan överbryggas.
          </p>
          <p xml:id="i-KYSCUQEKBmCXu4QnZKX9se">
            Forskning visar att till och med effekten av burfåglar på vårdhem
            har visat på mycket positiva resultat. Fysisk, psykisk och social
            aktivitet visade sig öka för de boende. Negativa beteendeförändringar
            bromsade upp. Trivseln ökade för både boende och personal. Ett
            annat test med fröautomater för fåglar som boende själva fick
            ansvara för ökade aktivitetsnivå och välbefinnande. Exemplen är
            många.
          </p>
          <p xml:id="i-4wJRG2tSumQ44gXcgrK36S">
            Förutom förbättrat psykiskt hälsotillstånd visar forskning också
            att inverkan av djur kan ha rent medicinsk effekt. I ett australiensiskt
            forskningsprojekt inriktat på äldre bidrog djuren i sig till reducerade
            risknivåer inom riskfaktorer som triglycerider, kolestorol och
            systoliskt blodtryck (Anderson, m.fl. 1992).
          </p>
          <p xml:id="i-X5jQVskRY4UjH1iJSyzewR">
            Nästan all forskning på det här området brukar publiceras på
            engelska. De två begreppen som brukar användas är AAT, animal-assisted
            therapy och AAA, animal-assisted activity. Animal-assisted activity,
            AAA , kan ungefärligt översättas med djur­assisterad aktivitet
            och handlar om aktivitet i egenvård och på institution aktiviteter
            som förbättrar hälsan och välbefinnandet. Animal-assisted therapy,
            AAT, kan översättas till terapeutiskt arbete med hjälp av djur
            och innebär att djuret ingår i en behandlingsprocess där målet
            är att förbättra individers psykiska, fysiska och sociala funktioner.
            Det är alltså frågan om avancerad rehabilitering. AAT är ett intressant
            område där mycket sker.
          </p>
          <p xml:id="i-BCg4WFwyVv7KX4hT7CJVU4">
            I forskningsvärlden brukar man också tala om begreppen buffring
            och coping. Buffring betyder att man utvecklar ett skydd mot stress
            att kunna tåla påfrestningar av psykisk, social, fysisk eller
            medicinsk art. Coping handlar om hur man kan handskas med vardagslivets
            stress huruvida man klarar av att vara konstruktiv och göra något
            åt saken, eller om man i stället blir destruktiv eller passiv.
          </p>
          <p xml:id="i-ACtPPDdRZ7eKBmw9ZFty7U">
            Vi menar att det är klokt att inledningsvis lyfta frågan om djur
            i vård och omsorg inom ett särskilt område. Att lyfta fram just
            äldre är viktigt eftersom frågor om stimulans och välbefinnande
            tyvärr fortfarande är eftersatt här.
          </p>
          <head xml:id="i-LPX3cF6c2QEMBsaFVa1oaS" type="h2">
            Slutsatser och åtgärder
          </head>
          <p xml:id="i-931JdsCDASM4AafwTfdpjC">
            Vi föreslår att riksdagen tillkännager att regeringen bör ge
            Statens folkhälsoinstitut i uppdrag att ta fram underlag och genomföra
            utbildningsinsatser som möjliggör införande av natur och djur
            i vården enligt samma koncept som använts vid införandet av fysisk
            aktivitet på recept FAR.
          </p>
          <p xml:id="i-GnRt1ykfb5YRViQFZvZafk">
            Vi vill också att det tillsätts en nationell arbetsgrupp för
            att sprida kunskap om djurens positiva inverkan på äldres hälsa
            och inom skilda delar av vården. Arbets­gruppen skall ges i uppdrag
            att samordna och utvärdera arbetet som sker i frivillig­grupper,
            kommuner och landsting. Vi anser också att hemvården skall kunna
            erbjuda äldre att få hjälp med sina sällskapsdjur. Det ska också
            kunna vara möjligt för vård- och omsorgs­personal att ta med sina
            egna djur i sitt arbete.
          </p>
          <p xml:id="i-BDssLkcvyfhjWpJAEeqs62">
            När det gäller folkhälsoarbetet anser vi att djuren behöver tas
            med som en viktig aspekt i det nationella och lokala folkhälsoarbetet.
            Vi anser också att det är angeläget att ekonomiska beräkningar
            görs på hur mycket samhället kan spara på att använda djur inom
            folkhälsoarbetet med äldre.
          </p>
          <p xml:id="i-XRrzD1daQAeBmy7gAK5BN3">
            Parallellt med ovanstående förslag vill vi ur ett brett perspektiv
            att en utredning tillsätts för att se över djurs roll i vården
            och hur den kan utvecklas. Vi vill att en sådan utredning särskilt
            belyser potentialen inom rehabiliteringsområdet.
          </p>
          <p xml:id="i-GkouBM3KrrHrULDkmi3BWS">
            Viktigt för allt arbete med djur är att djurens bästa alltid
            ska beaktas. Djuren får inte bli verktyg för människan, utan bara
            finnas med i vården i den utsträckning de själva mår bra av. I
            en kommande utredning ska särskild tonvikt läggas vid detta.
          </p>
          <head xml:id="i-CwWaUppQhdyv86J8ZDr3Wy" type="h2">
            Natur i vård och omsorg
          </head>
          <p xml:id="i-RR1szz6Uij5rKYdDjvEawN">
            Att natur är viktig för människan är ganska självklart. Människan
            behöver naturen att leva av och i. Men natur har också betydelse
            för vårt välbefinnande på andra sätt. Den inverkar både på vår
            psykiska och fysiska hälsa. Att vistas i natur kan förbättra hälsotillståndet.
          </p>
          <p xml:id="i-Rd9pBZdLBfVzuREyiVKhF7">
            Det har i alla tider funnits sätt att ta med naturens inverkan
            i vård och behandling. Att dricka brunn, att lägga hälsohem på
            vackra platser etc känner vi alla till. I vår tid finns ur- och
            skurdagis, terapiträdgårdar och rehabiliteringsträdgårdar till
            exempel.
          </p>
          <p xml:id="i-2iztT9dt8EeUaHPKw2fzs8">
            Vid Statens lantbruksuniversitet (SLU), i Alnarp, har man sedan
            1980-talet forskat om hur natur och parker påverkar människors
            livskvalitet och hälsa. På senare år har man utvecklat en rehabiliteringsträdgård
            och i forskningsprojekt behandlat personer med utmattningsdepression
            och annan stressrelaterad ohälsa. Utvärderingar visar nu mycket
            goda resultat där cirka 80 procent av långtidssjukskrivna personer
            kunnat återgå i arbete efter att ha genomgått ett åttaveckors
            rehabiliteringsprogram. Man arbetar i team där olika yrkesgrupper
            samverkar såsom arbetsterapeuter, hortonomer, landskaps­arkitekter,
            läkare, psykologer och sjukgymnaster.
          </p>
          <p xml:id="i-XyR29SeJwgwTBg1vra21xw">
            Idag finns natur i vården i flera landsting och kommuner i form
            av gröna rehabiliteringsverksamheter och tillgång till terapiträdgårdar.
            Miljöpartiet menar att det nu är dags att mer systematiskt utveckla
            de gröna metoderna och arbeta för ett breddinförande av dessa.
            Man skulle kunna införa natur i vården på recept och/eller djur
            i vården på recept enligt samma modell som idag finns för motion
            på recept enligt FYSS och FAR.
          </p>
          <p xml:id="i-73rdfxgoTCJHYEjxo5yazd">
            Tyvärr finns fortfarande exempel på verksamheter där människor
            nästan aldrig vistas utomhus alls, eller har tillgång till natur
            om de skulle vilja.
          </p>
          <p xml:id="i-G9p3ppXdbk3R9wKXixdjpf">
            För att skynda på utvecklingen anser vi att det är angeläget
            med en kunskapsöversikt över naturens inverkan inom vård och olika
            slags omsorg. Hur ser kunskapsläget ut internationellt? Vilken
            inverkan har tillgång till natur i olika former på olika hälsotillstånd?
            På vilket sätt kan man dra nytta av detta inför planering och
            utformning av verksamheter inom vård och omsorg?
          </p>
          <p xml:id="i-NbNc6rQrgeCfzTPtRPQCRg">
            En kunskapsöversikt behövs som kan göras tillgänglig för myndigheter,
            landsting och kommuner och verksamheter av olika slag, för att
            på sikt kunna mynna i fler konkreta verksamheter där.
          </p>
          <head xml:id="i-6RByHsqVDhhPZBwrgDZmbe" type="h2">
            Tidigare behandling av motioner
          </head>
          <p xml:id="i-K2iZsvyEeBzqXsALF79TdP">
            En motion med liknande innehåll som vi lämnade in förra året
            avslogs i en så kallad förenklad behandling i socialutskottet,
            vilket sker utan motivering. Året innan behandlades en liknande
            motion av socialutskottet där man nöjde sig med att konstatera
            att man hade sympati för åsikterna som framfördes i motionen.
            Vi anser att frågan förtjänar att tas på betydligt större allvar
            än så. Vi hoppas och tror att tiden nu är mogen för utskottet
            att ha en mer offensiv hållning och vilja göra ett tillkännagivande
            i dessa frågor.
          </p>
          <head xml:id="i-JX7chXP8rYeiNUA5ea2GgQ" type="h2">
            Kultur i vård och omsorg
          </head>
          <p xml:id="i-17wKv1mqs3MgHwnDLGEVht">
            Även kultur har betydelse i det hälsofrämjande arbetet. Det finns
            det vetenskapliga belägg för, både när det gäller hälsofrämjande
            och förebyggande arbete samt i vård och behandling. Kulturen kan
            vara en del i läkningsprocessen genom de fysiologiska processer
            som sätts igång hos människan då hon genom sina sinnen upplever
            olika former av kultur.
          </p>
          <p xml:id="i-XvjNuDz7StNcU4QvsC14yh">
            Ett av flera exempel är landstinget i Jönköpings län som sedan
            2004 har arbetat med att föra in kultur som en stärkande faktor
            i vård- och omvårdnadsarbetet, bland annat genom projektet Stärkande
            kultur. Syftet är att öka tillgängligheten och ge alla samma förutsättningar
            att ta del av kulturens stärkande, behandlande och rehabiliterande
            effekter.
          </p>
          <p xml:id="i-2JuYnpSkyWhisB1bLrfLTy">
            Kultur i vården är ett annat exempel. Det är ett samarbete mellan
            Kultur Skåne, Region Skånes kulturförvaltning och Kommunförbundet
            Skåne med flera pågående initiativ. I sin broschyr skriver man:
            Vårt mål är att kultur blir en naturlig del inom vård och omsorg,
            lika självklart som mat och medicin.
          </p>
          <p xml:id="i-RJT6jwemJ4jH3tX4KBZ9Xa">
            Vi hoppas att fler landsting tar efter detta, och att kunskapen
            sprids i Sverige på alla nivåer. Inspiration ger till exempel
            boken Kultur för hälsa En exempelsamling från forskning och praktik,
            Statens folkhälsoinstitut 2005:23. Regeringen bör också ur ett
            nationellt perspektiv beakta de samband som finns mellan kultur
            och hälsa och ge förutsättningar för större inslag av detta.
          </p>
        </div>
        <div xml:id="i-3LudEKFqXu3xUcdHYdEi5r" type="signatureBlock">
          <list xml:id="i-A69JhmqhpAoGGtDGB18Yuo">
            <item xml:id="i-VNBPAnvnfJeB8gjJ8UGeer" who="i-9hz9iPqymCdhBS9gVoZrbj" type="signature">
              Thomas Nihlén (mp)
            </item>
            <item xml:id="i-Dz89FAJDjiRNBppceZ8VhQ" who="i-7YbH6oTUwG4Qn94QEVE6as" type="signature">
              Gunvor G Ericson (mp)
            </item>
            <item xml:id="i-HYqW4Dq5Rw3Eb6t33A9WFi" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
            <item xml:id="i-4iB37CFLgugecjBH3rUS8g" who="i-2EZPhWWR7yHztg3zN2aNvh" type="signature">
              Peter Rådberg (mp)
            </item>
            <item xml:id="i-HC84dcig4Uh1EN5Lgwwx2L" who="i-UFTZBKNRWWLXUXAtcCcVfH" type="signature">
              Tina Ehn (mp)
            </item>
            <item xml:id="i-Q4m35HsKjM9siktatfezBE" who="i-SNtv8jZRB19Jr8oegj1mGK" type="signature">
              Esabelle Dingizian (mp)
            </item>
            <item xml:id="i-UL2S1vB27QH6FYuEXsu4uh" who="i-Q6UywURdDfH4kXfTm7hwEb" type="signature">
              Max Andersson (mp)
            </item>
            <item xml:id="i-AjaJ83TxrQFeThAbVbynCR" who="i-FfCiJc8kVZcwio9wsCvVkH" type="signature">
              Mehmet Kaplan (mp)
            </item>
            <item xml:id="i-RYqp1KaytUyjfq2PU2njV2" who="i-34FRvyXQKUigF3Qr9AwKJe" type="signature">
              Bodil Ceballos (mp)
            </item>
            <item xml:id="i-SUuhvc37mUuC4hhQ4QY3Gp" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
