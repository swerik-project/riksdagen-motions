<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00440">
  <teiHeader>
    <fileDesc>
      <titleStmt>
        <title>Synfältskrav för att ta körkort</title>
        <author corresp="i-N9Pi9YpD4nvtCEsVp2CGcX i-9A8V6t4pkLR2AKNxHphvV1">av Staffan Danielsson och Karin Nilsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Synfältskrav för att ta körkort</title>
          <idno type="rdwebb">GZ02T440</idno>
          <rs type="number">T440</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T440/text</ref>
          <ref type="dokument_url_html">http://data.riksdagen.se/dokument/GZ02T440</ref>
          <ref type="dokumentstatus_url_xml">http://data.riksdagen.se/dokumentstatus/GZ02T440</ref>
          <ref type="doc">http://data.riksdagen.se/fil/2B1D4485-E09A-4C77-9D35-38154A61B20C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-9A8V6t4pkLR2AKNxHphvV1</idno>
            <name>Karin Nilsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8h85pfAnxTuEQmwcbuRq4J" type="signed"/>
        <correspContext corresp="i-8h85pfAnxTuEQmwcbuRq4J">
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-9A8V6t4pkLR2AKNxHphvV1"/>
        </correspContext>
        <correspAction type="numbering" xml:id="i-Bxwvf7uwaX2ACsjsWnTDG7">
          <date when="2011-10-10"/>
        </correspAction>
        <correspAction type="submission" xml:id="i-LMcz97jFiZ7EuR2eEQwv9g">
          <date when="2011-10-05"/>
        </correspAction>
        <correspAction type="transfer" xml:id="i-MfsQKGZXgdfBW2c17kooxw">
          <date when="2011-10-03"/>
        </correspAction>
        <correspAction type="assigned" xml:id="i-C6X2Qu8aweu22kNCQnsGaP"/>
        <correspContext corresp="i-C6X2Qu8aweu22kNCQnsGaP">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-83sabKKjMVWdgya4LUp5rz">
            Förslag till riksdagsbeslut
          </head>
          <p xml:id="i-445mV4JH6SLK6r1saCpxqB">
            Riksdagen tillkännager för regeringen som sin mening vad som
            anförs i motionen om rimliga krav på ögats synfält för att få
            ta körkort.
          </p>
        </div>
        <div type="motContent">
          <head type="h1" xml:id="i-5H2RnpkZXM9mSeMdRqAmTB">
            Motivering
          </head>
          <p xml:id="i-59vLrCHq3xfCZauTNscPA5">
            Sverige ska liksom övriga EU-länder självfallet ha bilförare
            som kör säkert och som har tillräckligt goda förutsättningar för
            att köra säkert. Därför är det viktigt att ställa krav på t.ex.
            omdöme och kunskaper samt på synförmåga.
          </p>
          <p xml:id="i-3HhJ2zDpXNAhd9mHocCRaS">
            Därför är det riktigt att ha körkortsprov som måste klaras både
            teoretiskt och praktiskt och läkarintyg på att synen är tillräckligt
            god.
          </p>
          <p xml:id="i-D1Q7GQFoibTmiB1gUeXE9u">
            Därför kunde det också vara rimligt att överväga någon form av
            kontroller på att körförmåga och syn är tillräckligt goda när
            körkortet har innehafts i t.ex. 50 eller 70 år. Sådana kontroller
            finns dock inte, vilket rimligen innebär att vissa bilförare fortsätter
            att köra bil trots att t.ex. synen försämras i växande grad. Uppenbarligen
            anser staten att omdömet hos dessa förare gör att de kompenserar
            detta genom att köra försiktigare eller genom att de av eget val
            upphör med bilkörning ifall detta är bäst.
          </p>
          <p xml:id="i-H9pica9YdwrgEq21dYivp3">
            Minst en fjärdedel av alla dödsolyckor beror på alkoholen, minst
            en fjärdedel på farten, 6 procent kan bero på mobiltelefonerande.
            Fysiska funktionsnedsättningar hos föraren uppgår inte ens till
            1 procent i olycksstatistiken.
          </p>
          <p xml:id="i-YQ9AZQsvtCUfHNvPoA6awZ">
            Det finns ändå i Sverige sedan 1972 mycket stränga krav på att
            människor med god syn men med en synfältsbegränsning inte ska
            få ha svenskt körkort. Den detaljerade bestämmelsen innebär krav
            på ett statiskt synfält på 120 grader horisontellt och 40 grader
            vertikalt. Bestämmelsen är grovt tillyxad och utestänger många
            svenskar med god syn och gott omdöme från att ta och behålla sitt
            körkort.
          </p>
          <p xml:id="i-Mopew5RWB3StxXjFa5SJwS">
            Forskning i Storbritannien visar att man vid bilkörning enbart
            utnyttjar det dynamiska synfältet inom 7 grader från syncentrum.
            Full synskärpa har man endast inom 0,5 grader från syncentrum.
          </p>
          <p xml:id="i-UMmN8rdfVKRr5etjqnCe3y">
            Vid körning på svenska vägar möter man bilister från många länder
            som kan ha begränsningar i synfältet. Antalet olyckor och dödsfall
            beroende på detta torde uppgå till nära noll, medan t.ex. olycksrisken
            för gruppen mycket gamla förare torde vara väsentligt större,
            trots eventuellt fullgoda synfält.
          </p>
          <p xml:id="i-SboNsovVEThXWiECciKoFa">
            Bland svenska trafiksäkerhetsexperter är meningarna delade om
            det rimliga i dagens krav på synfält. För de människor där denna
            begränsning blir känd är följderna dramatiskt allvarliga. Man
            fråntas sitt körkort oavsett hur lång prickfri körning man haft
            och man erhåller aldrig ett nytt körkort.
          </p>
          <p xml:id="i-RphozrTXzs2qEMqoQ7Wz5v">
            Hundratusentals förare har vissa åldersrelaterade synfältsbegränsningar,
            men det är endast för de få fall där detta händelsevis uppdagas
            som just dessa individer förvägras rätten till körkort.
          </p>
          <p xml:id="i-QAJUtsJYoDNdKxhEQCWoc9">
            Det är ett mycket starkt ingrepp i den personliga friheten, om
            man trots rimligt god syn förvägras rätten att köra bil. Vi vill
            understryka vilka dramatiska konsekvenser detta får för den enskilde
            individen och vilken genomgripande inskränkning i dennes liv det
            kan innebära.
          </p>
          <p xml:id="i-MzRRKuQ5MQJ2XyPvGpztqe">
            Hur gammal man än blir har staten otvetydigt visat att den litar
            på det egna omdömet hos medborgarna när de blir gamla och t.ex.
            synen sviktar. Det borde man också göra hos dem som kan ha en
            synfältsbegränsning som uppdagas.
          </p>
          <p xml:id="i-KmL1dbEDWebpf8Y6iGSAL7">
            På samma vis som praxis är generös mot dem som under livets gång
            ser gradvis sämre i olika avseenden, borde bedömningen vara rimligt
            generös mot dem som har ett känt synfel men som ser bra, klarar
            syn- och körprov och kan dokumentera ett gott omdöme. Även om
            man fötts med synfältsfelet och kört prickfritt i många år så
            tas regelmässigt körkortet om synfältsfelet uppdagas genom någon
            hälsokontroll eller så. De med liknande synfältsfel som inte uppdagas,
            de allra flesta, behåller däremot sina körkort.
          </p>
          <p xml:id="i-6ShfCKTDUYJCAP8jz7aFge">
            En möjlig lösning vore också att dessa kunde erhålla ett prövokörkort,
            där en längre prövotid får gå innan körkortet blir fullt gällande.
          </p>
          <p xml:id="i-MDghH3GnB5Dr9iPxQSvTrQ">
            Att förvägras rätten till körkort trots att man ser bra och har
            ett gott omdöme är för många ett dråpslag som i hög grad begränsar
            frihet och livskvalitet. Samtidigt som det ska ställas rimliga
            krav för att erhålla körkort får inte heller ribban sättas för
            högt.
          </p>
          <p xml:id="i-NPxD6LqJ3BAWyciS2PK7Gh">
            Professor Kjell Ohlsson vid Linköpings universitet är en av landets
            främsta experter på trafiksäkerhet. Han anser att kravet på synfält
            liksom i andra länder bör slopas helt.
          </p>
          <p xml:id="i-NUUg86cmZfsqL5G6SafBMS">
            Vi vill mot bakgrund av det föreslå att regeringen snarast bör
            genomföra en utredning i syfte att ta bort eller nyansera Transportstyrelsens
            krav på ett specificerat synfält för rätten att ta och inneha
            körkort. Sverige har nu infört EU-normer på detta område, vilket
            bör få effekter i rätt riktning. Uppenbart är förändringarna mycket
            små.
          </p>
          <p xml:id="i-6gnG2nriUM5MeobBN42D3v">
            I samband med en ifrågasatt medicinsk körkortsåterkallelse bör
            körkortsinnehavaren först ges tillräcklig tid för att genom ett
            nytt praktiskt förarprov få chansen att bevisa att han inte utgör
            en fara ur trafiksäkerhetssynpunkt. Att en förare har ett synfält
            som är mindre än ett normalt synfält bör inte utgöra skäl för
            att återkalla körkortet.
          </p>
          <p xml:id="i-4sA4NY4yx41YhA7681ptCr">
            Regelverken för hur den som drabbas av ett negativt besked ska
            ha rätt att få sin sak prövad av oberoende expertis och nya instanser
            bör också ses över. Sverige är ett litet land, och några medicinska
            experter får lätt en mycket dominerande ställning och utformar
            i praktiken både kriterier och fäller avgörandet i de enskilda
            gränslandsfallen. Vetenskaplig prestige kan också vara förekommande
            i dessa frågor.
          </p>
          <p xml:id="i-Di6BhbG23htpyW6KGGMr5w">
            De forskningsresultat som finns kring denna synproblematik och
            som uppenbarligen tolkas annorlunda i andra länder har inte föranlett
            någon uppmjukning av den strängare svenska tillämpningen. Det
            finns inte heller någon statistik som visar att olycksriskerna
            ökar med en något mindre restriktiv tillämpning, medan det sannolikt
            går att visa att det faktum att Sverige inte omprövar körkortslämpligheten
            under innehavarens livstid ger en viss ökad risk.
          </p>
          <p xml:id="i-DGaDG27UZaMxvXkCLp2DQk">
            En annan relevant aspekt är att det stränga svenska synsättet
            för godkänd syn endast tillämpas på personer där Vägverket råkar
            få kännedom om att någon begränsning finns. Har man inte kommit
            in i Vägverkets rullor gäller inga begränsningar. Vore det så
            allvarligt med ett begränsat synfel borde givetvis den uppsökande
            verksamheten mot alla som lever med synfel ges en mycket högre
            prioritet, men så görs inte.
          </p>
          <p xml:id="i-24V8ibk3qeQmwvGiYFDQdJ">
            Det bör också utredas och övervägas att ett körkort inte heller
            ska behöva återkallas, så länge synskärpan (med eller utan glasögon)
            på ett öga är minst 0,3, som gäller i många länder. Nuvarande
            svenska krav, 0,5, förefaller onödigt strängt. Även här är det
            uppenbart att många äldre i praktiken tillåts köra bil trots att
            synskärpan minskar, medan yngre människor med samma synförmåga
            förvägras köra bil.
          </p>
          <p xml:id="i-PwwmKtRq66B5VF7S6YzHYd">
            Som framgått av motionen anser vi denna fråga mycket angelägen
            och vi hemställer att riksdagen måtte ge regeringen till känna
            att den snarast bör utreda och åtgärda de idag alltför hårda och
            detaljerade kraven på synfält för att få ta och inneha körkort,
            i enlighet med våra förslag ovan.
          </p>
          <p xml:id="i-EMGag1LfTkVRM9PzTw7FiZ">
            Trafikutskottet anförde förra riksmötet att denna motion kunde
            behandlas i regeringens proposition om det tredje körkortdirektivet.
            Lagrådsremissen är nu lämnad och den synfältsproblematik som vi
            vill förändra synes inte alls vara behandlad. Därför återkommer
            vi med förhoppning om att utskottet måtte stödja våra berättigade
            förslag!
          </p>
        </div>
        <div type="motSignatures">
          <list>
            <item xml:id="i-RoWPSipN7qbJv2RhoXnvzZ" who="i-N9Pi9YpD4nvtCEsVp2CGcX">
              Staffan Danielsson (C)
            </item>
            <item xml:id="i-SW933bcC6bH4wzCuQinYTa" who="i-9A8V6t4pkLR2AKNxHphvV1">
              Karin Nilsson (C)
            </item>
          </list>
        </div>
      </div>
    </body>
  </text>
</TEI>
