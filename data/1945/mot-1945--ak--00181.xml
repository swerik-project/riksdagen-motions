<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1945--ak--00181">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__ak__181/mot_1945__ak__181-001.pdf"/>
      <fw xml:id="i-7kCnKBfpzaaB7kEa9Eadwk">
        Motioner i Andra kammaren, nr 181. 11
      </fw>
      <div xml:id="i-TB4daemauy5a9Bsuqm8u6f" type="motHeader">
        <div xml:id="i-S8yGzoYnWvyjqNVtVHzLJo" type="motTitle"/>
        <div xml:id="i-ADMumMLjofXi8ZxCrVjTkb" type="motSubmissionInfo"/>
      </div>
      <div xml:id="i-9Dt3sNeF9L3RHeT3J8ksFR" type="motBody">
        <div xml:id="i-KcNZ5PL8oczjhaJN2xa2qQ">
          <p xml:id="i-DBnBGamcD9uShFCEjBmxbg">
            Nr 181.
          </p>
          <p xml:id="i-RJJnNc5gF9UcB6fNm8ZhoT" type="titleString">
            Av herr Johanson i Norrköping m. fl., angående revision av gällande
            jaktlag och jaktstadga m. m. De bestämmelser, som finnas i lag
            om rätt till jakt av den 3 juni 1938 och kunglig kungörelse vid
            samma tid, jaktstadgan för jaktutövning och vilt- skydd äro så
            avfattade, att de monopolisera jakten för vissa grupper i sam-
            hället, samtidigt som de icke på ett tillfredsställande sätt taga
            hänsyn till vilt- skyddet. En förändring av dessa bestämmelser
            är därför av nöden såväl för att ge dem ett mer demokratiskt innehåll
            som också för att på ett bättre sätt skydda viltbeståndet.
          </p>
          <p xml:id="i-Mo6EsPoSLMs5dfdkDgZ2RA">
            Lag om rätt till jakt.
          </p>
          <p xml:id="i-QPpApjmxKuGtpPjYi1dMgM">
            I lagens 2 $ heter det:
          </p>
          <p xml:id="i-SSDGiBHngkxwEXaxsvsnL6">
            ”Jakträtt tillkomme, där ej annorledes stadgas i denna lag, en
            var jord- ägare å honom tillhörigt område.”
          </p>
          <p xml:id="i-FNqfF5ptFSYr672ySavtgq">
            Denna formulering innebär, att storgodsägare, bruk, skogsbolag
            och andra som äga stora jaktområden helt disponera och förfoga
            över dessa. Det är en vanlig företeelse, att enskilda eller bolag
            suveränt härska över arrenden, som omfatta 30 000, 40 000 å 50
            000 hektar och mera.
          </p>
          <p xml:id="i-31gGq7ssMGYMFK7pohJeJU">
            Det finnes snart ingen möjlighet för småfolket på landsbygden
            att få bi- draga till sitt uppehälle eller för sitt nöje kunna
            erhålla ett stycke jaktarrende. För lant- och skogsarbetarbefolkningen
            utgör detta givetvis ett otillfredsställande förhållande, vilket
            bidrar till vantrivsel och flykt från landsbygden. Det är en uppenbar
            orättvisa mot det stora flertalet av befolkningen på landsbygden
            och i skogarna, som inte äger eller arrenderar några gårdar men
            ändå tvingas arbeta därstädes, till båtnad för hela landets befolkning,
            att inte dessa skola ha rätten till den nytta och förströelse,
            som jakten medför. Orättvisor i denna fråga finnas även i flera
            fall än där jakträtt följer jordrätt. Det finnes många både i
            stad och på land, som äga mindre områden jaktmark eller kanske
            intet alls, men som på grund av sin ekonomiska ställ- ning kunna
            bjuda över i fråga om arrendebeloppens storlek och som på så sätt
            slå under sig så stora jaktområden, att de inte ens kunna sköta
            dem på ett tillfredsställande sätt ur viltvårdssynpunkt.
          </p>
          <pb facs="riksdagen-motions-pdf/data/1945/mot_1945__ak__181/mot_1945__ak__181-002.pdf"/>
          <fw xml:id="i-LbJwpdYcD9Yvc5irR6qdW4">
            12 Motioner i Andra kammaren, nr 181.
          </fw>
          <p xml:id="i-DNqTPtDC8rKQebibVo1Di">
            Lagen om rätt till jakt, 26 $ 1 mom. lyder: ”Den som vill utöva
            jakt å annan mark än den som han äger eller till vilken han har
            i 7 $ omförmäld brukningsrätt vare pliktig erlägga jaktvårds-
            avgift.” Denna bestämmelse missgynnar de små jordägarna och dem
            som ingen mark äga och ger favörer till de stora jordägarna och
            dem, som ha bruknings- rätt till större områden. De mindre jordägarna
            och de som ha brukningsrätt till mindre områden och därmed inte
            möjlighet att jaga enbart därstädes måste först slå sig tillsammans
            med andra. De komma då att jaga på annans mark och få därmed lösa
            jaktvårdsavgift. Därtill kommer att jaktvårdsavgiften an- vändes
            till jakt- och naturvårdande ändamål i landet som helhet samt
            i de olika länen, därför borde jaktvårdsavgift uttagas av varje
            jägare. En revision av lagen om rätt till jakt borde i första
            hand ta sikte på att 2 $ helt strykes samt att landet av statliga
            myndigheter indelas i jaktdistrikt. Rätt att erhålla jaktkort
            bör i princip tillerkännas varje svensk medborgare. Därmed skulle
            även bestämmelserna om jaktarrende bortfalla. 26 $ 1 mom. kräver
            den ändringen, att jaktkort skall lösas av alla utan undantag.
          </p>
          <p xml:id="i-YHuP1MLZh2uLm7sAZvVZe3">
            Jaktstadgan. Jaktutövning och viltskydd.
          </p>
          <p xml:id="i-PDQRumE4xKsZ7dCWSv7g3A">
            Bestämmelserna under de olika paragraferna syfta till att vårda
            jakten, skydda viltstammen och dess bestånd samt att villebrådet
            ej skall tillfogas onö- digt lidande. Man har fastställt vissa
            bestämmelser för skjutvapen, att jakt ej får bedrivas från motorfordon,
            motorbåt eller luftfarkost. Vissa fridlysnings- tider ha fastställts
            för olika slag av djur. Men det finnes påtagliga och an- märkningsvärda
            fel i bestämmelserna. I 13 $ 1 mom. är bl. a. föreskrivet:
          </p>
          <p xml:id="i-XFt6LmzpDdWbq4NuEwor3E">
            ”Ärskalv av älg vare dock fridlyst under hela året.” Detta torde
            vara föranlett av att älgbeståndet skall bevaras. Men redan i
            15 $ 1 mom. första stycket står det följande, som i vissa fall
            upphäver vad som är stadgat i 13 8 1 mom. ”Förfogar jakträttsinnehavare
            över mark av den storlek och beskaffenhet, att densamma efter
            förhållandena i orten kan anses medgiva tillfredsställande vård
            av älgbeståndet, eller utgöres jaktvårdsområde, varom stadgas
            i 10 $ lagen om rätt till jakt, av mark som nu är sagd, må tillstånd
            kunna meddelas dem å den mark jaktberättigade att under särskild
            jakttid där fälla det antal älgar, som med hänsyn till stammens
            storlek och omständigheterna i övrigt finnes skäligt. Ej må det
            förhållandet, att å ifrågavarande ort älg är i allmänhet helt
            fridlyst, utgöra hinder för meddelande av tillstånd varom nyss
            sagts.” Denna s. k. licensjakt får fortgå under en hel månad och
            i undantagsfall
          </p>
          <pb facs="riksdagen-motions-pdf/data/1945/mot_1945__ak__181/mot_1945__ak__181-003.pdf"/>
          <fw xml:id="i-RsU1ogonTasdS6jNn58W9K">
            Motioner i Andra kammaren, nr 181. 13
          </fw>
          <p xml:id="i-EgAAoXQtn6T5ZbysNjZ4bL">
            längre. I 16 $ stadgas i fråga om arten av de djur som få nedläggas
            under denna särskilda tid: ”T tillståndet skall angivas den eller
            de tider, under vilka jakten må före- tagas, så ock det antal
            älgar, däri inbegripet årskalvar, som högst må ned- läggas.” Som
            synes, är det förbjudet att skjuta årskalvar av älg under den
            ordinarie tiden, då majoriteten av landets jägare deltager i jakten,
            medan det är tillåtet under den s. k. licensjakten, vilken till
            sin största del sker på de större jakt- områdena, vilka, som förut
            nämnts, i flesta fall ägas av större egendomsägare och bolag.
            Detta förhållande stärker inte moralen i fråga om tjuvskytte bland
            jägarna i våra avlägsna svenska skogsbygder utan tvärtom. Inom
            de områden, där licens på älgkalv anses kunna beviljas, borde
            detta även gälla under den allmänna älgjakten. Anses dylik licens
            inte böra lämnas, skall detta givetvis även gälla under licenstiden.
            Den nuvarande olikheten inför lagen bör avskaffas. Frågan om att
            jakten skötes på bästa sätt och att viltvården tillgodoses på
            de större områdena kan med fog betvivlas. I många fall är det
            dels så, att antalet jägare i förhållande till markernas storlek
            är för litet för att en verklig jaktvård skall kunna genomföras,
            och dels är det så, att vederbörande bo så långt från markerna,
            så att de inte ha tillfälle att jaga mer än ett par tre gånger
            om året, och då jaga de i de flesta fall storvilt. Resultatet
            blir att räv och andra rovdjur jagas för litet med påföljd att
            dessa komma att utgöra en stor fara för småviltet, som genom nämnda
            förhållande minskar i stor ut- sträckning. En annan fråga i detta
            sammanhang är det drev och den klappjakt, som ofta företas på
            de större domänerna. Sådant förfaringsssätt kan egentligen inte
            kallas för jakt, utan utgör närmast ett slaktande av djur, där
            dessa inte få någon chans att komma undan. Man får här ifrågasätta,
            om inte detta är motsatsen till viltvård och borde i lag förbjudas.
            Skötseln av jakten och viltvården sker ju för närvarande i största
            utsträck- ning genom de olika länsföreningarna, vilka äro anslutna
            till Svenska jägar- förbundet. Dessa tillsätta sina jaktvårdskonsulenter
            och beviljas av Kungl. Maj:t drift- och omkostnadsanslag från
            i länet inkomna jaktvårdsmedel till ett belopp av 55 procent.
            : Svenska jägarförbundets ledning tillhör den lilla del av befolkningen,
            vil- ken har anledning att anse att allt är bra som det är. De
            ha inte något in- tresse av en demokratisk utveckling på området.
            Men folkflertalets intressen kräva en förändring. Därför rekommendera
            vi ändrade bestämmelser av den innebörden, att jaktdistrikten
            ställas under direkt tillsyn av länsstyrelserna och att dessa
            även tillsätta jaktvårdskonsulenterna. I tidningen Jakt och jägare
            nr 10 1944 återfinnes en artikel med rubri-
          </p>
          <pb facs="riksdagen-motions-pdf/data/1945/mot_1945__ak__181/mot_1945__ak__181-004.pdf"/>
          <fw xml:id="i-VYVntVTBZh4x1fgzDxiMXQ">
            14 Motioner i Andra kammaren, nr 181.
          </fw>
          <p xml:id="i-G1xNm9gykaf6BoM6teeutZ">
            ken: ”Jakten får inte monopoliseras.” I artikeln citeras ett
            avsnitt ur bokverket ”Jakten i Sverge” för år 1937, vilket visar
            sammansättningen av Svenska jägar- förbundets ledande män. Förteckningen
            upptar 6 grevar eller baroner, 3 högre militärer, 1 kammarherre,
            2 jägmästare, 2 skogschefer, 1 hovjägmästare, 1 pro- fessor, 1
            fil. dr, 1 disponent och 1 stadsrevisor. De olika länsföreningarna
            ha ungefär samma karaktär. Här ha berörts några av de mest anmärkningsvärda
            punkterna i lagarna och kungörelserna om jakt, jaktstadga och
            viltvård. Därutöver finnes ännu en rad av frågor, som kräva bättre
            lösning än vad som nu är fallet. Med hänsyn till ovanstående föreslå
            undertecknade,
          </p>
          <p xml:id="i-2GfjrsrTyzqKYQtPgaHZxh">
            att riksdagen måtte besluta att i skrivelse till Kungl. Maj:t
            hemställa om en översyn av bestämmelserna i Lag om rätt till jakt
            av den 3 juni 1938 och Jaktstadgan av den 3 juni 1938 och att
            Kungl. Maj:t därvid beaktar de anmärkningar mot nu gällande bestämmelser,
            som i denna motion blivit framställda, samt att vid utarbetandet
            av förslag till nya bestämmelser inte endast representanter för
            Svenska jägarförbundet utan även representanter för Jägarnas riksförbund
            och för böndernas och lant- och skogsarbetarnas ekonomiska och
            fackliga organisatio- ner måtte lämnas tillfälle till medverkan.
          </p>
          <p xml:id="i-CPxEoMqGh12tP7eebWuDX4">
            Stockholm i januari 1945.
          </p>
          <p xml:id="i-P5jjZEfz8BvBrJZjAmMdWw">
            Harald Johanson. Gösta Kempe. Axel Nordström.
          </p>
          <p xml:id="i-KZEDUxqFg8yyYmkm1BYk1a">
            Erik Jansson. Helmer Holmberg.
          </p>
          <p xml:id="i-7o2ZV9qiMBnQxoAzQezbGM">
            Stockholm, Tryckeriaktiebolaget Tiden, 1945
          </p>
        </div>
      </div>
    </body>
  </text>
</TEI>
