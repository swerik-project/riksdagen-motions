<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-SoU-00328">
  <teiHeader>
    <fileDesc>
      <titleStmt>
        <title>Ensamstående föräldrars situation</title>
        <author corresp="i-Ha5uZXGHudhTidCuW8UjXN i-SKjAmNScZ7eZ3a8Xy1J8hs">av Ragnwi Marcelind och Maria Larsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ensamstående föräldrars situation</title>
          <idno type="rdwebb">GP02So328</idno>
          <rs type="number">So328</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GP02So328/text</ref>
          <ref type="dokument_url_html">http://data.riksdagen.se/dokument/GP02So328</ref>
          <ref type="dokumentstatus_url_xml">http://data.riksdagen.se/dokumentstatus/GP02So328</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ha5uZXGHudhTidCuW8UjXN</idno>
            <name>Ragnwi Marcelind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-SKjAmNScZ7eZ3a8Xy1J8hs</idno>
            <name>Maria Larsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G2ixmitMngoFR1QLdAZ3JS" type="signed"/>
        <correspContext corresp="i-G2ixmitMngoFR1QLdAZ3JS">
          <note type="signatory" corresp="i-Ha5uZXGHudhTidCuW8UjXN"/>
          <note type="signatory" corresp="i-SKjAmNScZ7eZ3a8Xy1J8hs"/>
        </correspContext>
        <correspAction xml:id="i-NrfWgzGQPjexYqgjgZCC2Q" type="referral">
          <date when="2001-10-11"/>
        </correspAction>
        <correspAction xml:id="i-WN3oDDtEApopo87HZCZkXa" type="dismissal">
          <date when="2001-10-11"/>
        </correspAction>
        <correspAction xml:id="i-SATnvfH7tE5s7DoUAeSRSu" type="termination">
          <date when="2001-10-05"/>
        </correspAction>
        <correspAction xml:id="i-LjiqeyEKMZzqyvqWai8uu2" type="submission">
          <date when="2001-10-05"/>
        </correspAction>
        <correspAction xml:id="i-4WXNscE3YWeyvcLDhvwFym" type="numbering">
          <date when="2001-10-05"/>
        </correspAction>
        <correspAction xml:id="i-5rpKP85YPdM5z8b2TMnBnG" type="proposed_referral">
          <date when="2001-10-05"/>
        </correspAction>
        <correspAction xml:id="i-SHhip7A23upojJn7xk6ctj" type="committee_proposal">
          <date when="2001-10-05"/>
        </correspAction>
        <correspAction xml:id="i-6RXDYdvnZ6U1HSNmF9Tg15" type="reviewing">
          <date when="2001-10-05"/>
        </correspAction>
        <correspAction xml:id="i-A3JhSRkFgJBj9eh8aKQwo8" type="registration">
          <date when="2001-10-05"/>
        </correspAction>
        <correspAction xml:id="i-8MqxPV9hPPHEbC4raknXgj" type="assigned"/>
        <correspContext corresp="i-8MqxPV9hPPHEbC4raknXgj">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_So_0328/mot_200102_So_0328-0001.pdf"/>
      <div xml:id="i-BGiyRh215G57DqmKw5J3xe" type="motHeader">
        <div xml:id="i-W8ZPwzFc4Adm7rKEvaMfz4" type="motTitle"/>
        <div xml:id="i-Dw9fwBNEuzTWyu4iVZDwm" type="motSubmissionInfo"/>
      </div>
      <div xml:id="i-Li2UDt5bLA4iDQjc5KWyVJ" type="motBody">
        <div xml:id="i-DU8kqjLVnuF5mo39q8mV4G">
          <p xml:id="i-HqcUvDvL33XPhURtAP8FEt">
            2001/02 mnr: S0o328 pnr: kd750
          </p>
          <p xml:id="i-JxG3tKnr4rBo1CkhEzqoTv">
            Motion till riksdagen 2001/02:S0328
          </p>
          <p xml:id="i-QY8Vp33aGtRduVZ4Q9QVGf">
            av Ragnwi Marcelind och Maria Larsson (kd)
          </p>
          <p xml:id="i-4FAioK9HgGX4fdoXDktyXK">
            Ensamstående föräldrars situation
          </p>
          <p xml:id="i-QyLzssMYFrFbSjtRqbVzps">
            Förslag till riksdagsbeslut
          </p>
          <p xml:id="i-4sQi1Vv3H69gwxqfEMoJwK">
            1. Riksdagen begär att regeringen lägger fram förslag till en
            handlingsplan för att åtgärda de ensamstående föräldrarnas situation.
            2. Riksdagen tillkännager för regeringen som sin mening vad i
            motionen anförs om kommunala projekt och utvecklingsinsatser för
            att stödja ensamstående föräldrar med anledning av kommunernas
            skyldigheter att efterleva barnkonventionen. 3. Riksdagen tillkännager
            för regeringen som sin mening vad i motionen anförs om att som
            förebyggande insats initiera gruppverksamheter för unga, lågutbildade
            och arbetslösa mödrar till hjälp för återuppbyggnad av självförtroende
            och att utarbeta individuella framtidsplaner där studie- och yrkesinriktning
            ingår.
          </p>
          <p xml:id="i-HGAuMe7R9dDriyRdhtGM1W">
            Motivering
          </p>
          <p xml:id="i-8bCsKM1d9Ur1RSwiVbcwzj">
            Forskarna i kommittén Välfärdsbokslut överlämnade i augusti 2001
            sin rapport till regeringen där de konstaterar att de redan svaga
            får det allt sämre. De flesta grupperna i samhället lever idag
            under samma eller bättre villkor än vid 1990-talets början, skriver
            forskarna. Det gäller dock inte de ensamstående mammorna. Deras
            inkomst var 1998/99 lägre än de var 1990 och 60 procent av dem
            hade svårigheter att få ekonomin att gå ihop. De ekonomiskt svagaste
            i gruppen är också de som oftast utsätts för brott, i synnerhet
            våld. Bland ensamma mammor med socialbidrag har en fjärdedel varit
            utsatta för våld eller hot under det senaste året. Motsvarande
            andel bland övriga ensamstående mammor är 7 procent. Detta är
            inte acceptabelt. Klyftorna i samhället ökar. Samhället står nu
            inför en utmaning som innebär att socialpolitiskt utnyttja de
            lärdomar som vi fått under 1990-talets utveckling och söka medel
            för att motverka att redan missgynnade grupper drabbas ännu hårdare
            än andra av dåliga tider som vi inser kommer i låg- konjunkturens
            spår.
          </p>
          <p xml:id="i-KNfN8T3nvaQadhVBGWhdZe">
            43
          </p>
          <pb facs="riksdagen-motions-pdf/data/200102/mot_200102_So_0328/mot_200102_So_0328-0002.pdf"/>
          <p xml:id="i-K57rpFvznsaHZdCRWwKTue">
            2001/02:S0328
          </p>
          <p xml:id="i-QxyFAoWnSeUXENTGrqJA76">
            44
          </p>
          <p xml:id="i-FqcLh696M7AvK1GXuRwgy5">
            Under perioden 1994 till 1998 genomfördes ett saneringsprogram
            som innebar att alla samhällsmedborgare skulle vara med och spara.
            Enligt undersökningar som gjorts bland annat av LO:s ekonomer
            samt Barnombudsmannen har man konstaterat att barnfamiljerna har
            drabbats hårdast och av dessa har ensamstående mammor fått det
            katastrofalt mycket sämre. Statsrådet Anna Hedborg tillsatte 1995
            en utredning för att belysa konsekvenserna av förändringarna i
            transfereringssystemen för ensamstående föräldrar. Arbetsgruppen
            konstaterade följande: Ensamföräldrarna har väsentligt lägre inkomster
            än sammanboende föräldrahushåll även med hänsyn tagen till hur
            många som ska leva på inkomsten. Detta beror dels på att huvuddelen
            är kvinnor som generellt har lägre inkomster än män, dels på att
            kvinnor deltidsarbetar i större utsträckning än män, högre arbetslöshet
            och lägre andel som tillhör arbetskraften. De olika formerna av
            bidrag spelar större roll för de ensamboende föräldrarna än för
            de sammanboende. Andra bidragande orsaker till ensamförälderns
            svåra situation är minskade inkomster och det faktum att ensamstående
            med små barn varit de som i högre utsträckning än andra förlorat
            fotfästet på arbetsmarknaden under lågkonjunkturen. Statistiska
            centralbyrån redovisar i Arbetskraftsundersökningen att cirka
            59 000 ensamstående kvinnor med barn under 7 år och cirka 65 000
            ensamstående kvinnor med barn i åldern 7 till 16 år var arbetslösa
            1999. De relativa arbetslöshetstalen var 12,9 procent respektive
            7,6 procent. Den 1 januari 1998 ändrades biståndsparagrafen i
            socialtjänstlagen (1980:620). Ekonomiskt bistånd (försörjningsstöd)
            ges enligt en för hela riket gemensam riksnorm. Riksnormen omfattar
            livsmedel, kläder och skor, lek och fritid, förbrukningsvaror,
            hälsa och hygien samt dagstidning, TV-licens och telefon. I förekommande
            fall ska också försörjningsstöd ges till skälig kostnad för boende,
            hushållsel, arbetsresor, hemförsäkring, läkarvård, akut tandvård,
            glasögon samt medlemskap i fackförening och arbetslöshetskassa.
            Riksnormen fastställs årligen i förordning från regeringen. Enligt
            lagen (1996:1030) om underhållsstöd kan ett barn vars föräldrar
            inte bor tillsammans få underhållsstöd med högst 1 173 kronor
            per månad. Underhållsbidraget betalas till den förälder som barnet
            bor hos. Kommunerna hanterar självständigt behovsprövningen av
            försörjningsstöd. I det förslag som regeringen lagt fram i sin
            budgetproposition om höjt barn- bidrag finns ingen skrivning om
            hur detta förslag ska kunna ge ensamstående mammor mer i plånboken.
            Barnbidrag är ett tillskott i ekonomin som i sin helhet reducerar
            försörjningsstödet, vilket innebär att försörjningsstödet minskar
            när barnbidraget höjs. De vackra löftena om mer pengar till de
            sämst ställda gäller inte ensamstående föräldrar. Enligt Statistiska
            centralbyråns, SCB, statistik kan också konstateras att ensamstående
            fäder har högre = faktorinkomster (faktorinkomst = löneinkomster
            samt inkomster av näringsverksamhet och kapital) än ensamstående
            mödrar — som genomsnitt 180 800 kronor per år mot 96 600 kronor
            för kvinnorna. Detta beror på att männen heltidsarbetar i större
            grad än kvinnorna enligt SCB. Även med begränsning till heltidsarbetande
            har
          </p>
          <pb facs="riksdagen-motions-pdf/data/200102/mot_200102_So_0328/mot_200102_So_0328-0003.pdf"/>
          <p xml:id="i-9ADsYNrYBNhkabjEh4SdwX">
            mödrarna genomgående lägre faktorinkomster. Ensamhushållen mottar
            i genomsnitt mer i bidrag än vad de betalar i skatt. I 95 procent
            av ensamhushållen understiger dock inkomsterna medianinkomsten
            för samtliga hushåll. Trots att vi haft en lång högkonjunktur
            och det har gått bra för Sverige enligt alla bedömare befinner
            sig många ensamföräldrar utanför den ordinarie arbetsmarknaden.
            Långa perioder av sjukskrivning, socialbidragsberoende och dålig
            utbildning medför bristande självkänsla och leder inte sällan
            till en ond cirkel av växande passivitet och sjunkande självförtroende.
            Här behövs direkta insatser som syftar till att överbrygga känslan
            av utanförskap, isolering och fattigdom och istället skapa en
            känsla av att man duger och att det finns möjligheter till en
            ny start. Reella möjligheter att skapa en tillvaro med arbete
            och egen inkomst måste finnas. Erfarenheten visar att den rundvandring
            som arbetsmarknadspolitiska åtgärder gett på intet sätt skapat
            självförtroende eller känslan av att duga, snarare tvärtom. Till
            sist har åtgärden enbart blivit något nödvändigt ont som man måste
            ta sig igenom för att få nya stämplingsdagar. Många ensamstående
            föräldrar har en god kontroll över sin livssituation men kan ändå
            ha ett stort behov av sociala kontakter för ömsesidigt stöd och
            utbyte av gemensamma erfarenheter. I en intervjuundersökning gjord
            av Folkhälsoinstitutet som presenteras i dess rapport (1994:24)
            belyses de ensamma mammornas behov av kontakt. Ensamstående mammor
            säger att de har behov av socialt och psykologiskt stöd, det stöd
            som kan ges av andra föräldrar i liknande situation. Enligt statsmakten
            ska högre krav ställas på kommunerna så att dessa ska leva upp
            till barnkonventionen om alla barns lika rättigheter. I artikel
            3 angående resursfrågan står nämligen följande: Konventionsstaterna
            åtar sig att tillförsäkra barnet sådant skydd och sådan omvårdnad
            som behövs för dess välfärd, med hänsyn tagen till de rättigheter
            och skyldigheter som = tillkommer dess = föräldrar, vårdnadshavare
            eller andra personer som har lagligt ansvar för barnet och
          </p>
          <p xml:id="i-3myeDsdDS9bEkFVrDgRvdV">
            ska för detta ändamål vidta alla lämpliga lagstiftnings- och
            administrativa åtgärder.
          </p>
          <p xml:id="i-KV5M6Xz8oGa3Svs2hx8V47">
            Uppenbarligen kan inte ensamföräldern ge sitt barn samma möjligheter
            och standard utifrån sin ekonomiska situation. Den ansträngda
            ekonomin med psykisk press och känsla av otillräcklighet riskerar
            att påverka barnen vilket inte kan accepteras och inte är i överensstämmelse
            med de intentioner som ges i barnkonventionen. Denna utveckling
            måste noggrant följas, särskilt när det gäller situationen för
            barn som lever med en ensamstående förälder och barn i invandrarfamiljer.
            Detta för att förhindra att prioriteringar görs som ytterligare
            försämrar den ekonomiska situationen för dessa grupper. Som vanligt
            är förändringarna många för hushållen efter det att bud- getpropositionen
            lagts fram i september 2001. Det är mycket godispengar som delas
            ut och alla vet att detta beror på att det är valår nästa år.
            Men det finns undantag. Än en gång har regeringen glömt de ensamståendes
            ekonomiska situation. Bäst blir det för de småbarnsföräldrar som
            har sina barn på dagis och fritids. En familj med två barn och
            normala inkomster får cirka 2 500 kronor mer i plånboken per månad.
            Motsvarande familj med höga
          </p>
          <p xml:id="i-QMYNDqeWcNEgxZQZHCz41g">
            2000/01:c999
          </p>
          <p xml:id="i-TTfCAEKxedDfnFut864e3u">
            45
          </p>
          <pb facs="riksdagen-motions-pdf/data/200102/mot_200102_So_0328/mot_200102_So_0328-0004.pdf"/>
          <p xml:id="i-ES6RNKncs16yRvznys7Tfu">
            2001/02:S0328
          </p>
          <p xml:id="i-3Gdi5jfUrvzZLzP7Vsn8zZ">
            46
          </p>
          <p xml:id="i-R3LhoGFCgeSKs3Waff7Kph">
            inkomster får 3 800 kronor mer i plånboken per månad. Ensamföräldern
            med två barn på fritids får 740 kronor mer i plånboken per månad.
            Detta är förvånansvärt då regeringen gång på gång i sina regeringsförklaringar
            förklarar att barnen ska stå främst. Olof Palme sa: ”Den enda
            praktiska anknytningen till framtiden som vi egentligen har är
            barnen.” Det är sant och rapporter från olika sammanhang visar
            att barn av idag har en tuff uppväxt. Därför är det nödvändigt
            att ta barns och ungdomars uppväxtvillkor på allvar. Det är avgörande
            för hur framtidens Sverige kommer att se ut. Mot bakgrund av det
            som angivits i motionen ser vi det som angeläget att åtgärda ensamstående
            föräldrars situation. Ensamstående mammor har det sämre än pappor
            och de mest utsatta är framför allt yngre, lågutbildade mödrar.
            Dessa har drabbats särskilt hårt av den ekonomiska krisen enligt
            samtliga bedömare. Det är hög tid att regeringen tar till sig
            vad som står i SCB:s, Folkhälsoinstitutets rapport, LO:s rapport,
            Barnombudsmannens rapport, Välfärdsprojektets kunskaps- och faktaskrift
            om ensamföräldrarna — en utsatt grupp — och tar fram en handlingsplan
            för att åtgärda de ensamstående föräldrarnas situation.
          </p>
          <p xml:id="i-9tGSXQef7gtWBKtD9taEB3" type="date">
            Stockholm den 1 oktober 2001
          </p>
          <p xml:id="i-YRsWbqkEgDpzaPQj2dP9S6" type="signatureBlock">
            Ragnwi Marcelind (kd) Maria Larsson (kd)
          </p>
        </div>
      </div>
    </body>
  </text>
</TEI>
