<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1928--fk--00164">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__fk__164/mot_1928__fk__164-001.pdf"/>
      <fw xml:id="i-Sk5K6t82y53Bqayev9tLo6">
        Motioner i Första kammaren, Nr 164. 1
      </fw>
      <div xml:id="i-5wGMjoosrQ2BmV1u8W4Fc5" type="motHeader">
        <div xml:id="i-Nus3SYCogyMgJJG43nxLDg" type="motTitle"/>
        <div xml:id="i-HzyDv9aig2YRnDpJeKDyzD" type="motSubmissionInfo"/>
      </div>
      <div xml:id="i-5rkckdRYyM9tBADMKQgUHx" type="motBody">
        <div xml:id="i-8hFy4eFo8AE3Nyrg4UjwhN">
          <p xml:id="i-6iEHfwVQnwCseoTat46TRE">
            Nr 164.
          </p>
          <p xml:id="i-3F8PRFuEXVsTt5LeHwTXwB">
            Av herr Schlyter, om ersättning åt nämndemän för nämndemans-
          </p>
          <p xml:id="i-7GEhhNHWxuBZdFDVCs2aJv">
            uppdragets fullgörande.
          </p>
          <p xml:id="i-6bK3posaDRwDhby1KhPtsi">
            Med anledning av väckta motioner om ersättning åt nämndemän från
            nämndemansuppdragets fullgörande hemställde första lagutskottet
            vid 1927 års riksdag i utlåtande nr 30 att riksdagen måtte i skrivelse
            till Kungl. Maj:t hemställa, att Kungl. Maj:t ville taga under
            övervägande, huruvida och i vilken omfattning ersättning kunde
            tillerkännas nämndemän för de kostnader, som vore förenade med
            nämndemansuppdragets utförande, utöver vad för närvarande i dylikt
            avseende vore stadgat, samt för riksdagen framlägga det förslag,
            som av detta övervägande kunde föranledas. Detta utlåtande godkändes
            av andra kammaren, medan första kammaren med 54 röster mot 44
            biföll en av herr Borell m. fl. avgiven, vid utlåtandet fogad,
            reservation. Till utgången i första kammaren torde väsentligen
            hava bidragit vissa yttranden av herr Borell under överläggningen.
            Herr Borell anförde bl. a.: &gt;Huvudskälet till att jag nu ställer
            mig avvisande till motionärernas för- slag är således icke, att
            jag vill intaga ståndpunkt emot påståendet, att behov kan förefinnas
            av ökad ersättning åt nämndemännen, utan skälet för mig är, att
            riksdagen redan en gång förut har skrivit till Kungl. Maj:t i
            denna fråga. Kungl. Maj:t har således sin uppmärksamhet fästad
            därpå. När Kungl. Maj:t med hänsyn till statsfinansiella skäl
            icke kommit fram med förslag i ämnet, måste väl bakom detta ligga,
            att denna frågas omedelbara lösning icke är av sådan vikt, att
            den bör ske till varje pris, trots de betydande kostnaderna, trots
            de statsfinansiella skälen. Det innebär enligt min mening ingen
            fara för nämndemansinstitutionen, ingen fara för rättsskipningen,
            om man skjuter på denna fråga, till dess man kan föra den i sammanhang
            med den omläggning av processväsendet, som väl i större eller
            mindre utsträck- ning inom kort måste antagas bli föremål för
            riksdagens behandling. Nu kan det ju sägas, att frågan om processreformen
            blir framskjuten till en mycket oviss framtid, och då står ju
            även denna fråga öppen. Skulle så vara förhållandet, har jag det
            förtroendet för Kungl. Maj:t, att Kungl. Maj:t i sådant fall,
            därest omständigheterna anses påfordra det, effektuerar riks-
            dagens redan gjorda anhållan om utredning i denna sak. Jag tror
            således, att då riksdagen en gång skrivit till Kungl. Maj:t om
            denna sak, riksdagen lugnt kan låta denna fråga vila, till dess
            initiativ kommer från Kungl. Maj:t, ty i en fråga av så vitt omfattande
            konsekvenser både i ekonomiskt och i
          </p>
          <p xml:id="i-RECfDuE66dHmPXfCWrLBWf">
            Bihang till riksdagens' protokoll 1928. 3 saml. 44 häft. (Nr
            164—166.) 1
          </p>
          <pb facs="riksdagen-motions-pdf/data/1928/mot_1928__fk__164/mot_1928__fk__164-002.pdf"/>
          <fw xml:id="i-M375TDXbG72eHe4GjKWCTG">
            2 Motioner i Första kammaren, Nr 164.
          </fw>
          <p xml:id="i-V6eYrjWgja3LgU6egPaYje">
            andra avseenden anser jag detta lämpligast böra komma från Kungl.
            Maj:t och icke från enskilda motionärer.» Beträffande de positiva
            skälen till fullföljande och avslutande av den en gång påbörjade
            utredningen om ersättning åt nämndemännen, får jag hän- visa till
            min vid förra årets riksdag i ämnet väckta motion (nr 124). Vad
            de av herr Borell anförda synpunkterna angår torde efter den nu
            framlagda statsverkspropositionen de statsfinansiella skälen icke
            längre oemotsägligt kunna åberopas mot ett tillmötesgående av
            de välgrundade kraven från nämndemännens sida på en skälig ersättning.
            Enligt min mening bör icke heller frågan om en eventuell framtida
            processreform få stå hindrande i vä- gen för partiella förbättringar
            i rättegångsväsendet, vilka utan olägenhet kunna genomföras utan
            samband med en omläggning av förfarandet eller domstolsorganisationen
            i dess helhet. Och vad den satsen beträffar, att när riksdagen
            en gång skrivit i en fråga, riksdagen lugnt kan låta frågan vila
            tills Kungl. Maj:ts initiativ kommer, så lära åtskilliga precedensfall
            finnas på att riksdagen haft anledning återkomma, när en tidigare
            skrivelse icke av Kungl. Maj:t beaktats.
          </p>
          <p xml:id="i-ST28L1RwotMHf7CAtyMLWn">
            På grund av vad sålunda anförts får jag ånyo anhålla, att riksdagen
            måtte i skrivelse till Kungl. Maj:t hem- ställa, att Kungl. Maj:t
            ville taga under övervägande, huru- vida och i vilken omfattning
            ersättning må tillerkännas nämndemän för de kostnader, som äro
            förenade med nämnde- mansuppdragets utförande, utöver vad för
            närvarande i dylikt
          </p>
          <p xml:id="i-CcZXzDPvrinCkkKwGzLZd9">
            avseende är stadgat, samt för riksdagen framlägga det förslag,
            som av detta övervägande må föranledas.
          </p>
          <p xml:id="i-J1KLEeAgxx7VmRfQcZMufx" type="date">
            Stockholm den 21 januari 1928.
          </p>
          <p type="signatureBlock" id="i-Pf5zThL14M1BL2xrDcY1e">
            K. Schlyter. I detta yrkande instämma: Per Henning Sjöblom. Evert
            Jonsson. Per Gustafsson. Ulrik Leander. Carl Thorén. Sven Linders.
          </p>
          <p xml:id="i-PMikb3LWBZsnbvc9zJwZRu">
            C. A. Carlsson. Ernst Lundell. Edw. Larson.
          </p>
        </div>
      </div>
    </body>
  </text>
</TEI>
