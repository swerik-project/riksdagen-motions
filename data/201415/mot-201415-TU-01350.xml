<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-TU-01350">
  <teiHeader>
    <fileDesc>
      <titleStmt>
        <title>Svensk infrastrukturplanering med omvärldsanalys</title>
        <author corresp="i-NaB2cvgwB4zVi98HPFcvof">av Kristina Yngwe (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1350 av Kristina Yngwe (C)</title>
          <idno type="rdwebb">H2021350</idno>
          <rs type="number">1350</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H2021350/text</ref>
          <ref type="dokument_url_html">http://data.riksdagen.se/dokument/H2021350</ref>
          <ref type="dokumentstatus_url_xml">http://data.riksdagen.se/dokumentstatus/H2021350</ref>
          <ref type="docx">http://data.riksdagen.se/fil/73CFFFAE-2940-4640-9246-1E60A5C28D00</ref>
          <ref type="pdf">http://data.riksdagen.se/fil/A81AC3BE-0941-4E34-AC0F-A9988E946B02</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NaB2cvgwB4zVi98HPFcvof</idno>
            <name>Kristina Yngwe</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PpEMgT961p6xeGYoJeShMG" type="signed"/>
        <correspContext corresp="i-PpEMgT961p6xeGYoJeShMG">
          <note type="signatory" corresp="i-NaB2cvgwB4zVi98HPFcvof"/>
        </correspContext>
        <correspAction xml:id="i-T3wuqLwdRxkYu92BaGs9v6" type="submitted">
          <date when="2014-11-07"/>
          <time when="12:00:53"/>
        </correspAction>
        <correspAction xml:id="i-JTkJzu4T6y8aAK3mr4uqX8" type="reviewed">
          <date when="2014-11-07"/>
          <time when="17:41:17"/>
        </correspAction>
        <correspAction xml:id="i-LqtEiFkx98AdPsFSFEVBmB" type="referred">
          <date when="2014-11-12"/>
        </correspAction>
        <correspAction xml:id="i-2v88GCrAYiph48kx6Py7yN" type="assigned">
          <date when="2016-10-04"/>
          <time when="22:39:10"/>
        </correspAction>
        <correspContext corresp="i-2v88GCrAYiph48kx6Py7yN">
          <ref type="assignedTo">Trafikutskottet</ref>
        </correspContext>
        <correspAction xml:id="i-VeqzkobgewDphniFtuKrMT" type="behandlas_i"/>
        <correspContext corresp="i-VeqzkobgewDphniFtuKrMT">
          <ref type="uppgift">2014/15:TU9</ref>
          <ref type="ref_dok_id">H201TU9</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU9</ref>
          <ref type="ref_dok_titel">Infrastrukturplanering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XC5KDeQXTnZqQizBsy4JJ1" type="motHeader">
        <div xml:id="i-H1Doox6ryNiZnkJNir1eVE" type="motTitle">
          Motion till riksdagen 2014/15:1350 av Kristina Yngwe (C) Svensk
          infrastrukturplanering med omvärldsanalys
        </div>
      </div>
      <div xml:id="i-VV8MDjGApGmow8vEfuz8b1" type="motBody">
        <div xml:id="i-PGjCdHghR2we5rWzetY6tL" type="motProposal" subtype="förslag">
          <head xml:id="i-TPYGhCY5KQki2ZJhSmSLDm">
            Förslag till riksdagsbeslut
          </head>
          <list xml:id="i-6GA2s6vHgvFazrLFnQgHeu" style="ol">
            <item xml:id="i-Taj3GqvBxNsLgza8ALmEKS">
              Riksdagen tillkännager för regeringen som sin mening vad som
              anförs i motionen om att säkerställa att kommande utredningsrutiner
              och utredningsdirektiv ger planerad och prognostiserad infrastrukturutveckling
              i omgivande länder tillräcklig tyngd när kapacitetsbehovet i det
              svenska transportsystemet beräknas.
            </item>
            <item xml:id="i-NYknbbW5C5MdZbANHvDXSk">
              Riksdagen tillkännager för regeringen som sin mening vad som
              anförs i motionen om att säkerställa att den kommande beredningen
              av den nationella planen för 2018–2029, inklusive ansvarig myndighets
              utredningar, tar hänsyn till kommande kapacitetsbehov med anledning
              av bland annat Fehmarn bält-förbindelsen.
            </item>
            <item xml:id="i-J55J6n8KmJRDCcs7ZAWDsD">
              Riksdagen tillkännager för regeringen som sin mening vad som
              anförs i motionen om att uppdra åt planansvariga regionala myndigheter
              att beräkna kommande kapacitetsbehov med anledning av bland annat
              Fehmarn bält-förbindelsen.
            </item>
          </list>
        </div>
        <div xml:id="i-VsioaU3LbVB91zMHdvYPYX" type="motContent">
          <head xml:id="i-Ao2NaiSsfHXv4V7jdbiKdR" type="h1">
            Motivering
          </head>
          <p xml:id="i-GP46r2bdSdE9t6UZia9T2t">
            Regeringen har i både regeringsförklaring och i budget lagt fokus
            på upprustning och utbyggnad av järnvägsnätet och även pekat på
            att investeringar i strategiska infrastrukturprojekt kommer att
            prioriteras. Det är helt i linje med Alliansens ”Sverigebygge”
            – med omfattande investeringar i bland annat infrastruktur. Den
            främsta begränsningen idag är kapaciteten, vilket innebär flaskhalsar
            och trängsel på spåren. Intensivt utnyttjande gör även järnvägssystemet
            störningskänsligt, vilket medför förseningar och ökade transportkostnader.
            För en exportberoende nation som Sverige är detta extra allvarligt.
          </p>
          <p xml:id="i-G57niTVnvGSVt3yLCifiMP">
            För Sverige är det viktigt med kraftfulla satsningar på infrastrukturen.
            Men Sverige måste även bli bättre på att ta hänsyn till vad som
            händer i vår omvärld när infrastruktursatsningar planeras. Till
            exempel så har Trafikverkets kapacitetsutredning fått kritik från
            flera remissinstanser för att inte tillräckligt starkt koppla
            sina slutsatser till det nordiska och europeiska transportsystemet.
            Det är nämligen mycket viktigt att den svenska transportinfrastrukturen
            hänger ihop med motsvarande planering i våra grannländer och övriga
            Europa.
          </p>
          <p xml:id="i-Se1eeKNcg11YQWmR7vYgHq">
            Infrastrukturinvesteringar i våra grannländer kan, om de möts
            upp med rätt åtgärder i Sverige, gynna svensk exportindustri och
            samtidigt påskynda överföringen av godstransporter från väg till
            järnväg. Priset för att förbise dessa möjligheter blir förlorade
            exportinkomster, uteblivna arbetstillfällen och ett mindre klimateffektivt
            transportsystem.
          </p>
          <p xml:id="i-KDY5suq8Z6peq4LfV1aWk1">
            Det är därför viktigt att se svensk infrastruktur och de stora
            godsstråken som en del av det europeiska nätverket och som en
            del av tillväxtpolitiken. Transeuropeiska transportnät – trans-European
            transport networks, TEN-T – planerar behovet av vägar och järnvägsnät
            inom EU och bistår med delfinansiering. För att få en bättre koppling
            mellan nationell och europeisk infrastrukturplanering för sammanhängande
            stråk och noder bör TEN-T integreras i den svenska infrastrukturplaneringen.
            Inte minst gäller detta Skåne som genom Öresundsbron och hamnarna
            i Malmö och Trelleborg förbinder Sverige med det transeuropeiska
            transportnätet och den prioriterade korridoren Skandinavien–Medelhavet.
          </p>
          <p xml:id="i-B1dNoyvuJjBukhoySoLA5g">
            Av 14 prioriterade TEN-T-projekt under 1990-talet var Öresundsbron
            ett. Ett nu aktuellt TEN-T-projekt som påverkar Sverige är Fehmarn
            bält-förbindelsen, en 19 km lång tunnel med en fyrfilig motorväg
            och en dubbelspårig järnväg mellan Danmark och Tyskland, som börjar
            byggas i år och planeras stå färdig år 2021. Danska Transportministeriet
            konstaterar att Fehmarn bält-förbindelsen kommer att åtgärda en
            trång flaskhals i infrastrukturen mellan Skandinavien och kontinenten,
            med en markant ökad gods- och persontrafik som följd. Resan mellan
            Rödby och Puttgarden kommer att ta sju minuter med tåg och tio
            minuter med bil, jämfört med dagens 45 minuter plus väntetid i
            hamnen.
          </p>
          <p xml:id="i-E8E7nn6ye1mLX1DrUys4xp">
            Fehmarn bält-förbindelsen kommer även påverka trafikflödena i
            Sverige. Svenska fordon utgör redan idag cirka en fjärdedel av
            trafiken på sträckan, en andel som väntas öka när Fehmarn bält-förbindelsen
            står klar. Prognoserna indikerar även nära nog en fördubbling
            av antalet godståg, från cirka 5,8 miljoner ton gods år 2012.
            Dessutom kommer Fehmarn bält-förbindelsen påverka den för Sverige
            viktiga väg E6 från Skåne till Göteborg och Oslo och järnvägen
            i samma stråk. Genom utbyggnad av järnvägen i detta stråk uppstår
            nya attraktiva transportmöjligheter för näringslivet i Västsverige
            och Norge. Utan nya infrastrukturinvesteringar blir dock Skåne
            en ännu värre flaskhals när Fehmarn bält-förbindelsen öppnar.
          </p>
          <p xml:id="i-EE24LkWw9JwabgdDip3hwN">
            Sverige måste säkerställa att planerad och prognostiserad infrastrukturutveckling
            i våra omgivande länder ges tillräcklig tyngd när kapacitetsbehovet
            i det svenska transportsystemet beräknas. Detta gäller inte minst
            järnvägsnätet, inklusive Öresundsbron, och hamnarna i den för
            godstransporter viktiga transitregionen Skåne.
          </p>
          <p xml:id="i-5W8tj4JG2Un8hFJfuZGHie">
            Fehmarn bält-förbindelsen är inte den enda stora infrastrukturinvesteringen
            i omvärlden som påverkar Sveriges infrastruktur. I exemplet Danmark–Tyskland
            kan även nämnas investeringarna i Nya Ringstedbanen (Köpenhamn–Ringsted),
            en ny Storströmsbro, dubbelspår på Sydbanen (Vordingborg–Rödby)
            och moderniseringen av järnvägen på den tyska sidan av Fehmarn
            bält som ska vara klar senast år 2028 och innebär dubbelspår hela
            vägen till Hamburg. Kopplingen mellan de för svenska lärosäten
            strategiskt viktiga forskningsanläggningarna MAX IV och ESS i
            Lund och motsvarande anläggningar i Hamburg är stark. Men möts
            inte investeringarna i MAX IV och ESS upp med investeringar i
            Skånes infrastruktur riskerar Sverige att förlora i både innovation
            och tillväxt.
          </p>
          <p xml:id="i-DzjDA9yUjF7xsskQ9GMaar">
            Fehmarn bält-förbindelsen kommer att föra Sverige närmare vår
            viktigaste handelspartner Tyskland och Öresundsregionen närmare
            Hamburgregionen. En tågresa från Malmö till Hamburg kommer, via
            den nya tunneln, att ta lika lång tid som det tar att köra till
            Göteborg i dag. Det öppnar helt nya möjligheter för handel, sysselsättning,
            forskningsutbyte och turism. Det påverkar i hög grad även Sveriges
            miljö- och klimatarbete, då infrastrukturinvesteringar i Öresundsregionen
            är viktiga pusselbitar för att föra över omfattande transporter
            av gods och personer från väg till spår och bidra till de nationella
            miljö- och klimatmålens uppfyllelse.
          </p>
          <p xml:id="i-TKGkNL9TFJXxb3KEYsvJGt">
            Fehmarn bält-förbindelsens konsekvenser, inklusive infrastrukturinvesteringarna
            och de politiska ambitionerna i Köpenhamnsdeklarationen, är dock
            inte tillräckligt genomlysta och analyserade i Sverige. Svensk
            infrastrukturplanering måste bli bättre på att väga in planerad
            och prognostiserad infrastrukturutveckling i omgivande länder
            när kapacitetsbehovet i det svenska transportsystemet beräknas.
            Såväl regeringen som ansvariga myndigheter, både nationell trafikmyndighet
            och planansvariga regionala myndigheter, bör ges i särskilt uppdrag
            att beräkna och beakta de förväntade kapacitetsbehoven med anledning
            av färdigställandet av Fehmarn bält-förbindelsen.
          </p>
        </div>
        <div xml:id="i-M7rqw7jiaPJAB6yPhigWLX" type="signatureBlock">
          <list xml:id="i-VZAqtyyEG5QV1zVfr6SXbX">
            <item xml:id="i-LxvjFh7uZPwz4qrD2r5fsy" who="i-NaB2cvgwB4zVi98HPFcvof" type="signature">
              Kristina Yngwe (C)
            </item>
          </list>
        </div>
      </div>
    </body>
  </text>
</TEI>
