<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KrU-00356">
  <teiHeader>
    <fileDesc>
      <titleStmt>
        <title>Museifrågor</title>
        <author corresp="i-VCBwijV18pWsvC1p2xZJJm">av Runar Filper m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:356 av Runar Filper m.fl. (SD)</title>
          <idno type="rdwebb">HB02356</idno>
          <rs type="number">356</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HB02356/text</ref>
          <ref type="dokument_url_html">https://data.riksdagen.se/dokument/HB02356</ref>
          <ref type="dokumentstatus_url_xml">https://data.riksdagen.se/dokumentstatus/HB02356</ref>
          <ref type="pdf">https://data.riksdagen.se/fil/A14BA1E6-5B99-478D-809D-BC0AD3B54177</ref>
          <ref type="docx">https://data.riksdagen.se/fil/6CD5B8E8-13B5-47E8-9BE5-76E998305DC0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TtRdTWTGZX1yMjrAtYnz3m</idno>
            <name>Anna-Lena Hedberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-3E3NgLWwZVYf5gQAekrwwC" type="signed"/>
        <correspContext corresp="i-3E3NgLWwZVYf5gQAekrwwC">
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-TXWjMfPNdu6NddKf5hSeRx"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-TtRdTWTGZX1yMjrAtYnz3m"/>
          <note type="signatory" corresp="i-DA4mEcuMULgPh6WXGQRaWW"/>
        </correspContext>
        <correspAction type="submitted" xml:id="i-VXojeQmLR2h4Ho8B9z9LPc">
          <date when="2023-09-29"/>
          <time when="14:39:23"/>
        </correspAction>
        <correspAction type="reviewed" xml:id="i-V1HfoHmeA3tTixRcJESEtw">
          <date when="2023-09-29"/>
          <time when="17:23:49"/>
        </correspAction>
        <correspAction type="referred" xml:id="i-SCNDkAypS1A41fFgrYW5D7">
          <date when="2023-10-17"/>
        </correspAction>
        <correspAction type="assigned" xml:id="i-YHPgCPT6cw2LvqgKfSQgYk">
          <date when="2024-03-20"/>
          <time when="16:28:41"/>
        </correspAction>
        <correspContext corresp="i-YHPgCPT6cw2LvqgKfSQgYk">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-D3hFYuGaR3Z2eep1zLYgv5"/>
        <correspContext corresp="i-D3hFYuGaR3Z2eep1zLYgv5">
          <ref type="uppgift">2023/24:KrU5</ref>
          <ref type="ref_dok_id">HB01KrU5</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU5</ref>
          <ref type="ref_dok_titel">Kulturarv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:356 av Runar Filper m.fl. (SD) Museifrågor</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-Dvs9kPbpQnFjD1NRmdx6uV">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-8ESdjQ3qMuGjSE9m44RcXz">
              Riksdagen ställer sig bakom det som anförs i motionen om ändringar
              i museilagen och tillkännager detta för regeringen.
            </item>
            <item sortKey="Yrkande 2" xml:id="i-Damj2zxPLFoMDNoANdrjwL">
              Riksdagen ställer sig bakom det som anförs i motionen om Världskulturmuseet
              i Göteborg och tillkännager detta för regeringen.
            </item>
            <item sortKey="Yrkande 3" xml:id="i-MJkX56vRjLx5izzKv1Sayj">
              Riksdagen ställer sig bakom det som anförs i motionen om att
              regeringen bör utreda ett faddersystem och tillkännager detta
              för regeringen.
            </item>
            <item sortKey="Yrkande 4" xml:id="i-LzR6NoY1ikRnVZYRBpaQiG">
              Riksdagen ställer sig bakom det som anförs i motionen om att
              regeringen bör överväga att utreda öppna museer-reformen och tillkännager
              detta för regeringen.
            </item>
            <item sortKey="Yrkande 5" xml:id="i-PebjoeqGwmnDfBddhXxb2Z">
              Riksdagen ställer sig bakom det som anförs i motionen om att
              regeringen bör ta fram exempel på prioritetsordning mellan museernas
              olika uppdrag om det offentliga inte anslagit tillräckliga resurser
              till museerna, och detta tillkännager riksdagen för regeringen.
            </item>
            <item sortKey="Yrkande 6" xml:id="i-5jg5aoPEREeck1v2YRxHp4">
              Riksdagen ställer sig bakom det som anförs i motionen om att
              regeringen bör utreda möjligheten att i samarbete med Svenska
              kyrkan upprätta ett nationellt kyrkohistoriskt museum och tillkännager
              detta för regeringen.
            </item>
            <item sortKey="Yrkande 7" xml:id="i-XaShJWyUftvEVBxrSJikry">
              Riksdagen ställer sig bakom det som anförs i motionen om att
              regeringen bör verka för att säkerställa museiföremåls säkerhet
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-FGc2PUYP8BULQSgsVRuLY9">
            Motivering
          </head>
          <p xml:id="i-S62g4KK7i8vfz1XS7GkfZN">
            För att förhindra felaktiga och orimliga omskrivningar av historien
            behöver vårt kulturarv skyddas och bevaras. Bland annat för att
            det i framtiden kan vara möjligt att utläsa mer från lämningar
            än vad som är möjligt med dagens teknik, men även för att framtida
            generationer ska kunna ta del av det historiska material som vi
            baserar nuvarande analyser på. Det svenska kulturarvet ska värnas,
            vårdas och visas.
          </p>
          <p xml:id="i-GE3YC28D85DUE8wxx4xnen">
            De svenska museerna är några av de institutioner som förvaltar
            och förmedlar vårt historiska arv, och det är föremålssamlingar
            och observationer, samt forskning kring dessa, som är kärnan i
            museiväsendets kunskapsuppbyggnad.
          </p>
          <p xml:id="i-T2PA4hKHKEKLBLabGtDygZ">
            Museipolitikens uppgift måste i alla avseenden vara att sträva
            efter en evidens­baserad kunskapsförmedling utifrån samlingarna
            för att undvika att framtidens museer blir plattformar för vissa
            politiska idéer eller ideologier.
          </p>
          <p xml:id="i-3tJrmWXiCbozhvG1e1iUyH">
            I kulturarvspropositionen 2016/17:116 framförde den dåvarande
            Socialdemokratiska regeringen en djupt ideologisk syn på museiverksamheten.
            Denna syn är numera beslu­tad av Sveriges riksdag. Museerna ska
            numera bidra till önskvärd samhällsutveckling och museerna ska
            granska och utmana den som har makten för dagen. Regeringen anförde
            även att alla ska kunna hitta något som är angeläget och alla
            ska kunna känna ett ägarskap till det gemensamt förvaltade kulturarvet.
            Enligt Sverigedemokraterna ska inte museerna primärt söka bidra
            till en önskvärd samhällsutveckling eller söka utmana den som
            har makten för dagen. Det är inte heller centralt huruvida den
            publika verksam­heten känns ensidigt inriktad över tid eller att
            förbjuda kommunala beslutsfattare från att fatta beslut om att
            visa upp föremål från orten. Utgår museernas berättande från evidens­baserad
            forskning baserat på materiella eller immateriella vittnesmål
            undergräver det museernas trovärdighet om dessa samlingar ska
            förvaltas utefter de ideologipolitiska mål som satts upp för verksamheten
            eller om avsikten är att museerna ska bidra till en önskvärd samhällsutveckling.
            Vår historia har egen bärkraft och ska inte silas genom samtidens
            värderingar.
          </p>
          <p xml:id="i-WFkkDpVoesrY42mFViqsbz">
            I Museilagen (2017:563) anger den dåvarande Socialdemokratiska
            regeringen att den publika verksamheten vid museer ska vara kunskapsbaserad
            och det är bra. Det är viktigt att ogrundade påståenden om våra
            förfäder, våra omgivningar eller andra områden, som är utgångspunkt
            för museiverksamhet, inte sprids av offentliga institu­tioner.
            Särskilt med tanke på den ideologisering som regeringen ger uttryck
            för i propo­sitionen. Även om en museilag inte kan förhindra att
            ett museum sprider inkorrekt information är det viktigt att fastslå
            att all information museer sprider ska vara evidens­baserad i
            den mån det är möjligt. På s. 98 i proposition 2016/17:116 uttryckte
            den då­varande Socialdemokratiska regeringen följande: ”Att museerna
            ska främja kunskap innebär att de utifrån sina specifika resurser,
            i form av samlingar de förvaltar, egen kun­skapsuppbyggnad och
            förmedlingsmöjligheter, ska bidra till kunskap i samhället i stort.”
          </p>
          <p xml:id="i-rbYgTVBunE67auFiCCafg">
            För att förtydliga att museerna bör vila på vetenskaplig grund,
            och att den information som förmedlas först och främst ska utgå
            från samlingarna eller annat insamlat material som ligger som
            för museets verksamhet, bör innebörden av ovanstående skrivning
            föras in i museilagen.
          </p>
          <head type="h2" xml:id="i-Dz7ChRxgGDvRVfuRphtCTp">
            Världskulturmuseet i Göteborg
          </head>
          <p xml:id="i-5yR6k2fq7o1RFAHEftr7bU">
            Flera av världskulturmuseerna bedriver bra och nyanserad verksamhet
            genom att berätta om andra kulturer utefter de samlingar de har.
            Världskulturmuseet i Göteborg är dock grundat i ett politiskt
            syfte och har en ideologisk inriktning snarare än en kunskapsbaserad.
            Världskulturmuseet i Göteborg bör på grund av detta läggas ned.
            Museer bör inte ha politiska mål utöver att vara kunskapsinstitutioner;
            de ska alltså inte verka för att bevara mångkulturen eller söka
            motverka främlingsfientlighet.
          </p>
          <p xml:id="i-3N2vUhrH2S4xCbPC9hT7Kj">
            Om Världskulturmuseernas utställningar och historieskrivning
            utgår från sakkunskap och evidensbaserad forskning på deras materiella
            och immateriella samlingar blir verk­samhetsmål om att förebygga
            främlingsfientlighet överflödigt och riskerar enbart att sänka
            verksamhetens trovärdighet som kunskapsinstitution. Det är genom
            att förmedla korrekt information om andra kulturer och kulturernas
            historia som museerna kan bidrar till ökad förståelse för dessa.
            Om syftet är att öka svenska folkets kunskap om andra kulturer
            görs det bäst genom korrekt förmedling av information, och förmedlas
            korrekt information behövs inget mål om att stävja främlingsfientlighet.
            Bildning om andra kulturer och deras historia stärks om verksamhetens
            mål är strikt kunskapsbaserad.
          </p>
          <head type="h2" xml:id="i-4zm9vpmEQB1zE8GR8p7nMe">
            Rörande aktiv samlingsförvaltning
          </head>
          <p xml:id="i-HesTkfLtYrPtGnx38Dx5S5">
            Genom 2017 års kulturarvsproposition har Sverige numera aktiv
            samlingsförvaltning. Sverigedemokraterna var när propositionen
            behandlades och är fortfarande kritiska till bruket av aktiv samlingsförvaltning.
            Dels för att även om sannolikheten för missbruk är låg innehåller
            lagen inte några sanktionsmöjligheter om ett museum mot förmodan
            aktivt skulle sabotera kulturarvsföremål. Dels för att destruktion
            av föremål är en oåterkallelig gärning som kan få ödesdigra konsekvenser
            för framtidens historieskrivning oavsett hur sällan destruktion
            av ett föremål äger rum. Vi förespråkar i stället gallring utefter
            de principer som rådde innan kulturarvspropositionen. Detsamma
            gäller fyndfördelningen och den fulla förfoganderätten över nya
            fynd som mottas.
          </p>
          <p xml:id="i-3LBsXeq1bJdCDN1QSf46Qw">
            För att bemöta problemet med samlingar som det allmänna inte
            mäktar med att hantera vill vi utreda ett system som möjliggör
            för föremål som gallras att omhändertas av privatpersoner eller
            olika institutioner i ett sorts fadderskap. Det skulle ge fler
            möjligheten att komma i kontakt med kulturarvsföremål, även om
            föremålet är av ringa ekonomiskt värde och för stunden anses ha
            en låg marginalnytta för museerna och i dagsläget tillför väldigt
            lite till vår förståelse och kännedom rörande vårt historiska
            arv, samtidigt som de avlastar museernas ständigt växande magasin.
            Vi föreslår att en utredning om denna form av föremålsvård och
            föremålsfadderskap tillsätts.
          </p>
          <head type="h2" xml:id="i-PnVbyBFBLwwiAvM9dxqYCE">
            Öppna museer
          </head>
          <p xml:id="i-VLiECbF9GokiziXnos5pDt">
            Sveriges samlade kulturarv är hela nationens gemensamma arv,
            glädje och ansvar. Landets historia har lämnat spår i form av
            kulturmiljöer, artefakter och berättelser över hela Sverige, från
            norr till söder. Därför är tillgången till vår historia viktig
            på såväl landsbygden som i storstaden, och i alla små och medelstora
            orter däremellan. Vi ser regeringens fri entré-reform till statliga
            museer som i grunden vällovlig, men alltför snäv och storstadsorienterad.
            Av den anledningen har Sverigedemokraterna presenterat ett eget
            förslag. Vi föreslår en fond som vi kallar för Öppna museer. En
            satsning som riktar sig till hela landet, både till statliga och
            regionala museer och stiftelser.
          </p>
          <p xml:id="i-Aho9veanShQZyQRis98bwu">
            Fonden ska kunna användas för att antingen delsubventionera införandet
            av fri entré, digitalisera eller synliggöra samlingar, utveckla
            kulturarvspedagogik eller för att marknadsföra och utveckla verksamheten.
            Kriterierna för att få beviljat stöd ska vara att tillgängliggöra
            museet och dess samlingar för att främja historisk förståelse.
            Museerna känner bäst sin verksamhet och för en del upplevs entréavgifter
            som ett stort hinder, för andra brist på resurser för att tillgängliggöra
            samlingarna på fler och nya sätt. I det här förslaget involveras
            museerna själva i arbetet med att tillgängliggöra våra kulturskatter
            och även stiftelser såsom Nordiska museet, och Ájtte (Svenskt
            fjäll- och samemuseum) samt länsmuseerna får möjlighet att äska
            medel ur fonden.
          </p>
          <p xml:id="i-178qqxUWnFJ2aJh6cxd3ov">
            En avsikt med Öppna museer och de ökade anslagen till andra kulturinstitutioner
            är att höja ambitionsnivån i att marknadsföra, väcka intresset
            för och synliggöra landets kultur- och kulturarv för barn, unga
            och nyanlända, så att hela landet rotar sig i Sveriges historia
            och framväxt. Därför anser vi att regeringen bör verka för att
            utreda införandet av öppna museer.
          </p>
          <head type="h2" xml:id="i-NBHaHFUxBPYdgypFPq8hNh">
            Tydligare riktlinjer för hur olika värden i museernas uppdrag
            ska ställas mot varandra vid otillräckliga resurser
          </head>
          <p xml:id="i-9P9UQdAkK9p1W6jcQErvGS">
            Museerna handhar begränsade resurser och det kan förekomma att
            medlen inte räcker till för att leva upp till de uppdrag som ålagts
            dem. I sådana situationer är det problema­tiskt om ett alltför
            stort ansvar för de prioriteringar som behöver göras läggs på
            muse­erna själva eftersom det flyttar ansvaret för beslut som
            kommer av otillräckliga resurser från det politiska ansvaret.
            Samtidigt är det museerna själva som känner sin verksamhet bäst
            och var behoven är som störst. Det behövs därför tydliga riktlinjer
            för museerna att följa. Regeringen bör därför överväga att tydligt
            redovisa olika scenarier med avväg­ningar och prioriteringar som
            kan komma att behöva göras. Det ger museerna vägledning kring
            hur de ska handla i förhållande till uppdraget om att förvärva,
            bevara, förmedla, ställa ut samt verka för forskning och forskningsmöjligheter.
            Om exempelvis regeringen sätter ett mål om att öka möjligheterna
            för alla att ta del av museernas verksamhet bör regeringen tydligare
            presentera vad som avses och hur olika prioriteringar ska göras
            i förhållande till exempelvis kvalitet.
          </p>
          <p xml:id="i-KJovAiUGT1ncRw55aHPUyP">
            Det finns en risk att strävan att nå alla resulterar i att museerna
            inte blir relevanta för någon. En situation där museer ansträngt
            söker inkludera element i utställningarna som inte har sin grund
            i samlingarna får inte ta överhanden för det att samlingarna inte
            lockar tillräckligt breda grupper. Avvägningen mellan tillgänglighet
            och bildningsnivå är till vis del en politisk avvägning. Dessa
            avvägningar har regeringen inte klarlagt eller tydligt argumenterat
            för.
          </p>
          <p xml:id="i-EYGS9T6XGH91nT7eLFcLmG">
            Eftersom det är tydliga politiska och ideologiska avvägningar,
            blir det mer trans­parent om denna form av styrning blir tydlig
            för medborgarna, så att de kan ställa makthavarna till svars om
            de anser besluten vara felaktiga.
          </p>
          <head type="h2" xml:id="i-NXeU2HNb37BkP2JTYhmZps">
            Kyrkohistoriskt museum
          </head>
          <p xml:id="i-5UjZtWTE4Nf7SyhUWFCs5r">
            Sverige har en mer än tusenårig kristen historia. Kristendomen
            och Svenska kyrkan har haft en mer djupgående inverkan på vår
            kultur än någon annan idé och institution. Konst, filosofi, moral,
            traditioner, arkitektur, hantverk, musik med mera är alla exempel
            på områden som varit och är starkt färgade av vårt kristna arv.
            Påverkan har dock också varit ömsesidig. Förhållandena, förutsättningarna
            och kulturen i vårt land har gjort att den svenska kristendomens
            historia innehåller vissa särdrag i jämförelse med andra kristna
            länder.
          </p>
          <p xml:id="i-SVuzgtZ8s8xzo6Uox6xSFx">
            Trots att vi idag är ett av världens mest sekulariserade länder,
            så är fortfarande en stor andel av befolkningen medlemmar i Svenska
            kyrkan. De kristna högtiderna och traditionerna är fortfarande
            en självklar del av vår nationella kultur och utgör viktiga inslag
            även i många icke troendes liv. Andelen av befolkningen som uttrycker
            att kristna värden är viktiga har ökat de senaste åren enligt
            en undersökning gjord av Linnéuniversitet 2018. Intresset för
            kristen tro och tradition är således folkligt grund­murat och
            behovet av att känna till och förstå det svenska kristna kulturarvet
            är därtill en viktig nyckel till att förstå vårt lands historia,
            kultur och samtid.
          </p>
          <p xml:id="i-XVHMUgaAMZbS9wZcpHLRte">
            De kyrkliga kulturminnena utgör den största samlade delen av
            det materiella svenska kulturarvet. I samband med åtskiljandet
            mellan kyrkan och staten inrättades den så kallade kyrkoantikvariska
            ersättningen där staten åtog sig att bära en betydande del av
            kostnaderna för bevarandet av framförallt de kulturhistoriskt
            värdefulla kyrkobyggnaderna.
          </p>
          <p xml:id="i-SWs3hU91E1rDGQtyrmUUzM">
            Tyvärr har staten inte fullt ut axlat sitt ansvar och justerat
            sina åtaganden och kostnader för kulturminnesvården i takt med
            växande behov, klimatförändringar och förändrade uppvärmningssystem
            i kyrkobyggnaderna. Inte minst har kyrkans stadigt vikande medlemsantal
            gradvis urholkat kyrkans förmåga att bevara och synliggöra det
            kristna kulturarvet och där ökar betydelsen av ett omsorgsfullt
            statligt ansvar. Den ansträngda ekonomiska situationen som råder
            i många stift och församlingar i kombi­nation med det ökade hotet
            från en organiserad brottslighet som specialiserat sig på att
            stjäla våra kristna kulturskatter har också resulterat i ett minskat
            öppethållande i många av landets kyrkor och därmed en minskad
            tillgänglighet till det kristna kulturarvet. De brister som föreligger
            när det gäller bevarandet av kyrkobyggnader är tyvärr också ännu
            större när det kommer till föremålsvården och bevarandet av det
            immateriella kristna kulturarvet.
          </p>
          <p xml:id="i-PvfguTog8G4uKScsFvJrvz">
            I nederländska Utrecht finns sedan 1979 Museum Catharijneconvent
            med inriktning på nederländsk kristen konst och kulturhistoria
            som samlar och skildrar de mest värdefulla delarna av det nationella
            kristna kulturarvet.
          </p>
          <p xml:id="i-HY3rpxWtNc4yenptPeWxpP">
            Då behovet av en liknande institution är stort även i Sverige
            bör regeringen utreda möjligheten att i samarbete med Svenska
            kyrkan upprätta ett nationellt kyrkohistoriskt museum.
          </p>
          <head type="h1" xml:id="i-Uqzi5ZXxXYthtr3yZJ7q4p">
            Museiföremåls säkerhet
          </head>
          <p xml:id="i-5sHh7FSa5dMz9gmB1LAsEs">
            I vår omvärld har vandalisering av kulturföremål på museum använts
            som en metod för olika grupperingars aktivism. Innan den problematiken
            når Sverige bör vi säkerställa att svenska museer har genomfört
            de insatser som krävs för att säkerställa museiföremålens säkerhet.
            Museer är menade att både visa upp och vara en säker plats för
            museiföremål. Därför är det oroväckande när aktioner runt om i
            världen syftar till att vandalisera museiföremål i ett försök
            att påkalla uppmärksamhet för sin sak. För att förhindra att svenska
            museiföremål blir vandaliserade bör regeringen verka för att garantera
            museiföremåls säkerhet från vandalisering.
          </p>
        </div>
        <div type="motSignatures">
          <list>
            <item xml:id="i-5Wde5rdSy6eMturK4Bi4iU">
              Runar Filper (SD)
            </item>
            <item xml:id="i-MxKHRjzprZE692WEsxR8bp">
              Alexander Christiansson (SD)
            </item>
            <item xml:id="i-GTf1ViecQ2tYTC4UHThVAo">
              Jonas Andersson (SD)
            </item>
            <item xml:id="i-4fGGxGjzjNTsm2ikb1dE8y">
              Anna-Lena Blomkvist (SD)
            </item>
            <item xml:id="i-M7D3YSUh8CYf6WmDsYS6xC">
              Angelika Bengtsson (SD)
            </item>
          </list>
        </div>
      </div>
    </body>
  </text>
</TEI>
