<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1943--ak--00003">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__ak__3/mot_1943__ak__3-001.pdf"/>
      <fw xml:id="i-TULJocf3boj9wDK3EFpnTm">
        4 Motioner i Andra kammaren, nr 3.
      </fw>
      <div xml:id="i-XgyFx8acwV4xcsiDBn5XZv" type="motHeader">
        <div xml:id="i-JGqohrbidBkjTmCnXexVa" type="motTitle"/>
        <div xml:id="i-UCSmWiLiP2aayAHTyEyGws" type="motSubmissionInfo"/>
      </div>
      <div xml:id="i-UyLsNDJsP5UA3JfD8MwXBn" type="motBody">
        <div xml:id="i-Ccrs21AxBEtc1iYtRnf98S">
          <p xml:id="i-3hjNEM2fMTtpCE1sKEifc2">
            Nr 3.
          </p>
          <p xml:id="i-AYFtg99UzNNRg1gkRsUVC6" type="titleString">
            Av herrar Andersson i Göteborg och Nilsson i Stockholm, angående
            förbättrande av informationsverksamheten.
          </p>
          <p xml:id="i-GUNQ8E34sYjXA4dvLMPop">
            Enligt instruktionen för statens informationsstyrelse har styrelsen
            till upp- gift att »under Kungl. Maj:t handhava ledningen av den
            särskilda informa- tionsverksamhet, som vid krig eller krigsfara
            vari riket befinner sig, eller eljest under utomordentliga av
            krig föranledda förhållanden erfordras för att bereda allmänheten
            upplysning rörande statsmakternas åtgärder och ändamålet därmed
            samt andra förhållanden av allmänt intresse, ävensom för att motverka
            utländsk opinionsbildning i för landet ogynnsam riktning.» I instruktionen
            har vidare utvecklats vilka åtgärder av organisatorisk och annan
            art som styrelsen har att vidtaga för att förverkliga sin uppgift.
            Det torde vara onödigt att här närmare redogöra för dessa åtgärder.
            Genom den behandling av informationsstyrelsens arbete, som ständigt
            förekommer i pressen och tid efter annan också kommit till stånd
            i riksdagen, torde de vara allmänt kända.
          </p>
          <p xml:id="i-YHpevM9P7ukTyzcS3wz1cR">
            Mycket tidigt under informationsstyrelsens verksamhet kom den
            uppfatt- ningen till uttryck, att dess uppgift huvudsakligen vore
            negativ och att den även själv på detta sätt uppfattade sin funktion.
            Etiketten »mörkläggnings- styrelsen» klistrades på den, vilket
            kom att för allmänheten undanskymma det faktum, att den enligt
            här ovan återgivna utdrag ur instruktionen även hade uppgifter
            av positiv upplysande art. Under den tidrymd, som informationsstyrelsen
            verkat, förefaller det emel- lertid som om en viss förändring
            i bedömandet av styrelsens uppgifter skulle ha ägt rum. Den rent
            positiva upplysningsverksamheten i dess arbete har mera kommit
            att uppmärksammas. Sålunda ha mera regelbundet konferen- ser med
            pressens män genom informationsstyrelsens föranstaltande ägt rum,
            varigenom dessa informerats om in- och utrikespolitiska frågor
            och därvid fått mottaga upplysningar även av förtrolig art. Styrelsen
            har även försett pressen med som det förefaller allt mera uppskattat
            material i form av artiklar, bilder o. s. v. Genom FolkBeredskapen
            har ett icke oväsentligt arbete utförts i syfte att sprida kännedom
            om den svenska livsformen, bereda upplysning om vår utrikespolitik
            och folkhushållning och motverka ryktesbildning genom upplysning
            om ryktenas sanningshalt. Som av nedan refererade exempel framgår,
            synes också styrelsen gent emot andra myn- digheter hava hävdat
            publicitetssynpunkten, då fråga varit om offentlig- görande av
            upplysningar.
          </p>
          <pb facs="riksdagen-motions-pdf/data/1943/mot_1943__ak__3/mot_1943__ak__3-002.pdf"/>
          <fw xml:id="i-eLds5sxKQeBxu26DLVGiD">
            Motioner i Andra kammaren, nr 3. 5
          </fw>
          <p xml:id="i-BYGWZaxf4d8Cmp1xPsQCiS">
            Det förefaller sålunda som om informationsstyrelsen vore ledd
            av en strä- van att bereda allmänheten upplysning. Varpå beror
            det då att informa- tionsverksamheten angående vår utrikespolitik,
            vår folkförsörjning samt en rad inrikespolitiska frågor fungerar
            så otillfredsställande som den faktiskt gör? Ostridigt torde vara
            att djupgående missuppfattningar råda inom breda lager av vårt
            folk beträffande den svenska utrikespolitikens syftning och verkliga
            innehåll. Politiska ytterlighetsriktningar ha utnyttjat detta
            till spri- dande av missnöje och misstro, som kunnat leda till
            ett undergrävande av tilliten till regeringen. Även lojala medborgare
            ha vid vissa tillfällen gripits av oro, betingad av att de saknat
            auktoritativa informationer beträffande utrikespolitikens riktlinjer.
            Tydligt är — och motionärerna äro djupt medvetna därom — att en
            viss återhållsamhet är nödvändig i den utrikespolitiska upplysningsverksamhe-
            ten. Denna avgränsas av hänsynen till främmande makter. Vi förstå
            mer än väl, att den rätta avvägningen mellan vad som för ögonblicket
            kan sägas offentligt och vad som av utrikespolitiska skäl bör
            förtigas måste ställa den ansvariga utrikesledningen inför ömtåliga
            och svårbedömbara situationer. Det förefaller dock som om de av
            utrikesdepartementet tillämpade restrik- tionerna icke alltid
            äro betingade av utrikespolitiska hänsyn. Stundom ver- kar det
            som om man icke tillräckligt beaktat betydelsen av den upplysnings-
            verksamhet, som riktar sig till svenska folket. Kommunikéer ha
            varit otyd- liga, ofullständiga och opsykologiskt utformade. I
            ett demokratiskt land som Sverige borde det måhända ingå i den
            diplomatiska utbildningen att också lära sig hur man bör umgås
            med det egna folket. Den ovan antydda svagheten i utrikesdepartementets
            informationsverk- samhet råkade i kritikens strålkastareljus genom
            den skriftväxling som i november förra året ägde rum mellan utrikesdepartementet
            och pressnämn- den angående bl. a. det meddelande som den 20 oktober
            utsänts rörande nya bestämmelser om åtgärder vid främmande flygplans
            överflygning av svenskt territorium. Knappast någon fråga torde
            så ha upprört den svenska allmänheten under den senaste tiden
            som den order, vilken gällde för luftvärnet, att främmande flygplan
            som uppträdde enstaka över svenskt territorium, endast fingo av-
            visas med varningsskott och icke med verkningseld. I brist på
            bättre infor- mationer antogo både allmänheten och beredskapsmännen
            att den ena krig- förande parten skulle gynnas genom de skjutorder
            som tidigare gällde, men som numera upphävts. Beredskapsmännen
            misstänkte ofta att den mili- tära ledningen stod bakom den otillfredsställande
            ordern. Denna misstanke i förening med den livliga diskussion
            som under de gångna månaderna förts angående officerskårens pålitlighet
            skulle Jätt kunnat få mindre önskvärda verkningar. Och allmänheten,
            som tyckte att de främmande planen upp- trädde nonchalant och
            provokatoriskt, lade ofta i dagen misstro mot den
          </p>
          <pb facs="riksdagen-motions-pdf/data/1943/mot_1943__ak__3/mot_1943__ak__3-003.pdf"/>
          <fw xml:id="i-GqWgfBH7PRfHFpTceb5Sbt">
            6 Motioner i Andra kammaren, nr 3.
          </fw>
          <p xml:id="i-2csHxWiJyoSJ7fPR2cbzhH">
            svenska utrikesledningens och de militära myndigheternas vilja
            och för- måga att hävda de svenska intressena.
          </p>
          <p xml:id="i-P6iHJ8Zq5Fhao2QKEHrTuM">
            När så den länge efterlängtade ändringen kom, meddelades denna
            i så knappa och så otydliga ordalag att det var omöjligt att förstå,
            att någon ändring verkligen hade kommit till stånd. Enligt vad
            som meddelats i Ppress- kommentarerna kring utrikesministerns
            svar på pressnämndens ovannämn- da skrivelse var återhållsamheten
            icke betingad av militära skäl. De mili- tära myndigheterna önskade
            tvärtom en utförligare och mer klarläggande kommuniké till pressen
            (D. N. den 20 november): »De stöddes i denna sin önskan av informationsstyrelsen,
            men utrikesledningen vägrade i vänd- ningen. Slutligen ansågs
            det lämpligt att, dagen efter det meddelandet i sin knappa och
            oklara form utsänts, vid en konferens, till vilken endast press-
            män i Stockholm kallats, något utförligare redogöra för de nya
            bestämmel- sernas innebörd. Några huvudstadstidningar togo då
            risken att meddela kompletterande upplysningar om bestämmelsernas
            innebörd, men då pres- sens centrala nyhetsförmedling ville sända
            pressen i dess helhet dessa kom- pletterande upplysningar, något
            som också tillstyrktes av informationsstyrel- sen, vägrade utrikesledningen
            på nytt i vändningen.» Enligt vad som framgår av utrikesdepartementets
            svar på pressnämndens anmärkningar ansåg utrikesministern att
            ingen anmärkning kunde göras gentemot departementets handläggning
            av detta informationsärende. Av ovanstående redogörelse synes
            framgå att informationsstyrelsen be- träffande denna angelägenhet
            hävdat mera vidsynta principer än dem som utrikesdepartementet
            företrätt. Enligt informationsstyrelsens instruktion skall upplysningsverksamheten
            rörande rikets förhållande till främmande makter ombesörjas av
            utrikes- departementet närmast genom dess pressbyrå i samverkan
            med styrelsen och i enlighet med särskilt utformade bestämmelser.
            Det är svårt för en utanför stående att bilda sig en föreställning
            om vari denna samverkan be- står. Av det refererade fallet synes
            framgå att styrelsen därvid icke har någon möjlighet att utöva
            någon självständig påverkan eller göra några positiva insatser
            vid kommunikéers utformande. Den får nöja sig med pla- toniska
            vädjanden. I varje fall har den tydligen icke haft auktoritet
            nog att hävda publicitetssynpunkterna. Utrikesdepartementet å
            sin sida synes be- döma publiceringsfrågor uteslutande från utrikespolitisk
            synvinkel och före- faller just från denna synpunkt hava felbedömt
            den här diskuterade frå- gan, eftersom icke några obehagliga verkningar
            av utrikespolitisk art tyd- ligen gjort sig gällande, när frågan
            vid sidan av den officiella nyhetsförmed- lingen bragtes till
            pressens och allmänhetens kännedom. Det enda resul- tatet av frågans
            handläggning blev en förstärkt misstro hos allmänheten gent emot
            det officiella informationsorganets vilja och förmåga att ge svenska
            folket del av nyttiga och nödvändiga upplysningar.
          </p>
          <pb facs="riksdagen-motions-pdf/data/1943/mot_1943__ak__3/mot_1943__ak__3-004.pdf"/>
          <fw xml:id="i-SHoxmSyYLUegVF5WqgZMeD">
            Motioner i Andra kammaren, nr 3. 7
          </fw>
          <p xml:id="i-JMbWHAriK4h25wvHUV3ZuU">
            Det ovan refererade utgör endast ett typfall av flera vilka under
            årens lopp inträffat. Pressen och allmänheten har erfarenhet av
            liknande fall, där meddelanden av betydelse och intresse för det
            allmänna fördröjts eller vägrats av utrikesledningen, trots att
            offentliggörande tillstyrkts av militära eller andra myndigheter.
            Detta förfarande har skapat misstro mot den utrikespolitiska informationsverksamheten
            och därmed misstro mot den svenska utrikespolitiken såsom sådan.
            Ett annat betydelsefullt område för den statliga informationsverksam-
            heten är upplysningen rörande vår folkförsörjning och vissa därmed
            sam- manhängande frågor. I samma mån som krisläget skärpes — och
            det torde icke föreligga meningsskiljaktigheter beträffande den
            fortsatta försämringen av försörjningsläget — kommer helt naturligt
            missnöjet att skärpas och missförstånden i anledning av vidtagna
            åtgärder att ökas. Genom exakta upplysningar och genom en förståndig
            på lång sikt bedriven verksamhet i syfte att klarlägga vårt försörjningsläges
            utgångspunkter kan mycken oro stävjas. Frånvaron av riktiga upplysningar
            kan däremot utnyttjas av poli- tiska ytterlighetsriktningar för
            att igångsätta för landet skadliga rykten. Motionärerna hava från
            sommarens valkampanj själva erfarenhet härav. Den av kommunisterna
            i början av augusti månad igångsatta s. k. »vete- kampanjen&gt;,
            varvid, på grund av differensen mellan de fastställda ranso- nerna
            och den redovisade veteskörden, export av stora mängder vete ifråga-
            sattes, fick i en kommuniké först den 5 september sin rätta belysning.
            Un- der hela augusti och september månader voro rykten om export
            av andra viktiga livsmedel, särskilt sådana som kännetecknades
            av stor knapphet t. ex. fisk, sill och potatis, i omlopp i praktiskt
            taget alla delar av landet. Allmänheten lämnades dock i okunnighet
            om vad som verkligen förekom- mit fram till den 6 september, då
            statsministern i ett tal i Sala lämnade en uttömmande redogörelse
            för livsmedelsexporten. Mycken skada hade redan åstadkommits innan
            de uppgifter lämnades, som gjorde det möjligt för tidningspressen
            att lägga till rätta de missvisande uppgifter om vår im- port
            och export, som spredos från kommunistiskt håll. Ett klarläggande
            skulle också varit önskvärt ifråga om i Svensk Utrikes- handel
            redovisad export av spannmål till Finland. Som bekant lånade vårt
            land under den hårda vintern föregående år Finland 3.000 ton råg
            och 8.000 ton rågmjöl. Motsvarande kvantitet råg övertogo vi från
            i Visby in- frusna finska båtar. Rågmjölet ersattes med råg från
            Danmark och Tysk- land, vilket i vanlig ordning upptogs i förteckningen
            över importerade varor. Dessa lån, som på intet sätt voro till
            förfång för vår försörjning, utmålades på sina håll som »en hejdlös
            livsmedelsexport&gt;. En kort och klar kommuniké med en redogörelse
            för fakta i saken skulle omedelbart undan- ryckt möjligheterna
            för dylika påståenden. Likaså förefaller det märk- ligt att icke
            siffrorna över den mycket begränsade exporten av hästar till
          </p>
          <pb facs="riksdagen-motions-pdf/data/1943/mot_1943__ak__3/mot_1943__ak__3-005.pdf"/>
          <fw xml:id="i-81zcV6dQqFVauNeLF1khHc">
            8 Motioner i Andra kammaren, nr 3.
          </fw>
          <p xml:id="i-QeRiZCXBLxKV6crj1GtpKc">
            Tyskland redan från början lades på bordet. Många missförstånd
            skulle därmed ha bringats ur världen. Ett annat exempel av färskare
            datum kan anföras. Den 5 december 1942 meddelades, att regeringen
            i konselj behandlat livsmedelskommissionens förslag om höjning
            av partipriset på fläsk, varvid den följt reservanternas mening
            och förslaget följaktligen icke lett till någon regeringens åtgärd.
            Motiveringen för beslutet angavs emellertid icke, och följden
            blev, att kom- mentarerna i pressen voro blandade för att icke
            säga beska. Beslutet an- sågs nämligen ofördelaktigt påverka fläskproduktionen
            i landet. Tre da- gar senare offentliggjorde en medlem av livsmedelskommissionen
            de skäl, som legat till grund för reservanternas inom kommissionen
            ståndpunkt. En kraftigare höjning av fläskpriset skulle enligt
            deras mening kunnat med- föra risken, att svinuppfödarna fallit
            för frestelsen att bryta mot förbudet mot utfodring av svin med
            småpotatis. Detta skulle i sin tur ha kunnat äventyra möjligheten
            att mätta potatismarknaden frampå våren och försom- maren. Inför
            detta argument dämpades opinionen i hög grad, och kritiken präglades
            omedelbart av större måttfullhet. Man frågar sig, om det var så
            nödvändigt att från början förse motiveringen för detta beslut
            med hemlig- stämpel. Ostridigt torde vara att vissa partigrupperingar
            kunnat vinna en del av sina framgångar vid kommunalvalen genom
            den systematiska misstänk- samhetskampanj mot åtgärder på folkhushållningens
            område, som bedrevs och som icke möttes med tillräckligt effektiva
            åtgärder från myndigheter- nas sida. De besked, som lämnades,
            kommo ofta för sent och voro dess- utom otillräckliga. Understundom
            visade det sig att ryktesspridarna kunde åberopa preciserade siffror,
            vilka missbrukades i rent demagogiskt syfte, under det att de
            riktiga uppgifter, som kunde varit ägnade att vederlägga den grumliga
            propagandan, voro hemligstämplade för lojala medborgare. Myndigheterna
            voro icke inställda på att ge snabba besked på förfråg- ningar.
            Det tog dagar och veckor innan ett riktigt besked kunde erhållas,
            och då hade ryktet redan hunnit fullborda sin skadeverkan. Det
            hade däref- ter förlorat i aktualitet, och ett nytt rykte hade
            igångsatts av ryktesspridarna, vilket sedan fick verka en tid
            till dess, först för sent, riktiga informationer kunde erhållas.
            Ett typfall, som belyser detta förhållande, utgör behandlingen
            av de i bör- jan på november på möten och i tidningar uppdykande
            uppgifterna, att Sverige skulle ta ifrån norrmännen deras fisk
            genom vårt handelsutbyte med dem. I olika former och stundom med
            preciserade siffror återkommo dessa anklagelser. Enligt uppgift
            cirkulerade de även bland norrmännen i Norge och naturligtvis
            bland norrmännen i Sverige och gjorde stor skada för den rätta
            förståelsen mellan Norge och Sverige. Trots detta ryktes all-
            varliga karaktär dröjde det emellertid vecka efter vecka innan
            några till-
          </p>
          <pb facs="riksdagen-motions-pdf/data/1943/mot_1943__ak__3/mot_1943__ak__3-006.pdf"/>
          <fw xml:id="i-QR7EDmeeUNLAXAxJseoDvZ">
            Motioner i Andra kammaren, nr 3. 9
          </fw>
          <p xml:id="i-6BVL4dAMY98aYRL9DHHGti">
            rättalägganden publicerades, och när de slutligen kommo genom
            en artikel i Svensk Utrikeshandel, som i valda delar i mitten
            av december distribuera- des genom T. T., hade skadan blivit så
            stor, att den bitterhet, som ryktena skapat bland norrmän i Norge
            och Sverige, säkerligen kan bli svår att häva. Av det nu sagda
            framgår, att icke heller på folkförsörjningens område den statliga
            informationsverksamheten är rustad att möta en påfrestande situation.
            Det förefaller som om det nödvändiga samarbetet mellan de olika
            organen saknades. Ledningen för en statlig information bör genom
            att självständigt följa opinionen i tidningar, inom olika grupper
            av medbor- gare och på annat sätt bilda sig en egen uppfattning
            om behovet av infor- mation, själv taga initiativ till lämnande
            av sådan och icke avvakta på- stötningar och krav därom utifrån.
            Skola några slutsatser dragas av kritiken gentemot det svenska
            infor- mationsväsendets sätt att fungera för närvarande så falla
            två ting främst i ögonen: Överblick saknas över det område, som
            verksamheten skall täcka. Ett auktoritativt organ saknas som från
            informationssynpunkt inifrån följer händelserna på utrikespolitikens
            och folkförsörjningens områden, som själv- ständigt kan ta initiativ
            i upplysningsverksamheten och förverkliga den i samråd med vederbörande
            departement eller övriga institutioner. Enligt nuvarande ordning
            äro informationsorganen i alla situationer un- derordnade departement,
            civila och militära myndigheter och ha aldrig möj- lighet att
            förhandla på jämlik fot i ett informationsärende. Tydligt är att
            ifråga om utrikespolitiska spörsmål, angelägenheter rörande vårt
            handelsut- byte o. d., avgörande hänsyn alltid måste tagas till
            utrikessynpunkterna, men dessa böra ständigt vägas mot verkningar
            av inrikespolitisk räckvidd, och klarhet måste skapas huruvida
            utrikesledningens invändningar verkligen ha den utrikespolitiska
            tyngd, som man gör gällande. Det är icke tillfredsstäl- lande,
            när som i det tidigare refererade fallet den ena parten har möjlighet
            att dekretera för den andra. Hemligstämplandet bör ske endast
            då verkliga motiv kräva sådant, icke då bekvämlighetsskäl från
            vederbörandes egen synpunkt göra det önskvärt. Upplysnings- och
            offentlighetsprincipen behö- ver inte ge skäl för sig. Det är
            hemlighållandet som alltid måste tillräckligt motiveras. Tillförsikten
            hos ett demokratiskt folk kan endast vinna på att fakta även obehagliga
            sådana — öppet läggas fram för folket. Erfaren- heterna från främmande
            länder tyda därpå. Även svenska folket är moget ett sådant förtroende.
            Motsatsen gagnar dels dem, som ärligt mena att deras insats i
            dessa tider bör bestå i att framställa allt i sämsta möjliga dager,
            och dels dem, som medvetet söka gräva mullvadsgångar i svenskt
            samhälls- liv. Ingendera av dessa båda kategorier medverkar till
            att öka tillförsikten
          </p>
          <p xml:id="i-VB2YWnBoxJbPKiyiXaxuC2">
            och motståndsviljan hos folket. Överväger man informationsstyrelsens
            möjligheter att komma tillrätta med bristerna inom vårt lands
            informationsväsende, måste man medgiva, att sty-
          </p>
          <pb facs="riksdagen-motions-pdf/data/1943/mot_1943__ak__3/mot_1943__ak__3-007.pdf"/>
          <fw xml:id="i-WEY4t2sCgYUMzVgbQbSXfZ">
            10 Motioner i Andra kammaren, nr 3.
          </fw>
          <p xml:id="i-W18ceBCxw1fJNcjhSqRq2E">
            relsen med sin nuvarande ställning och organisation har svårt
            att bemästra dem. Styrelsens möjligheter att exempelvis hävda
            informationssynpunkter gent emot utrikesdepartementet äro tydligen
            minimala. Detta är så mycket mera tydligt, som upplysningsverksamheten
            i utrikespolitiska angelägenheter enligt informationsstyrelsens
            instruktion principiellt är undandragen styrelsen.
          </p>
          <p xml:id="i-GkSdBFdbn3T6F7M9uZ1itP">
            Att informationsstyrelsen med undantag av folkberedskapssektionen
            sorte- rar under utrikesdepartementet måste med tanke på vad som
            ovan anförts te sig mindre lyckligt. Risken uppstår att utrikesdepartementets
            nega- tiva eller passiva inställning till upplysningsverksamheten
            kommer att sätta sin prägel även på styrelsens övriga arbete.
            Det förefaller också opåkal- lat att informationsverksamheten,
            som berör regeringens hela verksamhet och till en betydande del
            avser folkförsörjnings- och arbetsmarknadsfrå- gor, militära spörsmål
            samt frågor sammanhängande med den ekonomiska politiken, skall
            lyda under utrikesdepartementet. Enheten och kraften i styrelsens
            arbete kan heller icke främjas av att en av styrelsens avdelningar,
            Folkberedskapen, är utbruten ur det övriga sammanhanget och lyder
            under ecklesiastikdepartementet. Granskar man i Övrigt styrelsens
            sammansättning, finner man, att Tid- ningarnas telegrambyrå, radiotjänst,
            statens biografbyrå och försvarsstabens pressavdelning äro representerade
            genom sina chefer, vilka närmast torde företräda sina respektive
            yrkesintressen. Utrikesdepartementet är i styrel- sen företrätt
            av chefen för departementets pressbyrå. Andra departement, som
            hava stora intressen att tillvarataga på krisinformationens område,
            såsom folkhushållnings- och socialdepartementen, äro däremot icke
            före- trädda i styrelsen. Såsom resultat av den föregående granskningen
            framstår nödvändighe- ten av att ge informationsverksamheten en
            mera auktoritativ ställning. Dess position i förvaltningen bör
            stärkas. Vid dess inordning i administratio- nen bör tillses,
            att den placeras så centralt att informationsverksamhetens chef
            själv erhåller överblick och tillgång till alla informationer.
            Brister det sedan i upplysningstjänsten, vet allmänheten emot
            vem man skall vända sig i sin kritik. Tidigare har den tanken
            framförts, att ett särskilt konsultativt statsråd skulle tillsättas
            med uppgift att handlägga upplysningsverksamheten. Ehuru denna
            utväg har skäl, som tala för sig, synas möjligheterna för dess
            för- verkligande vara starkt begränsade. Den ämbetsman, som skall
            handhava informationstjänsten, bör emellertid ha möjlighet till
            inblick i de övervä- ganden, som föregå regeringsbeslut, och tillgång
            till det material av hemlig beskaffenhet, som ligger på de beslutande
            instansernas bord. En sådan allsidig orientering är nödvändig
            för att upplysningsverksamheten skall kunna bedrivas med hänsynstagande
            till alla fakta och komplikationer, vilka i olika lägen kunna
            uppstå. En intim kontakt med skilda departe-
          </p>
          <pb facs="riksdagen-motions-pdf/data/1943/mot_1943__ak__3/mot_1943__ak__3-008.pdf"/>
          <fw xml:id="i-MqLwc5vDQFd5SRJvHYJrJz">
            Motioner i Andra kammaren, nr 3. 11
          </fw>
          <p xml:id="i-MGD3o9W4nFX4Gbs7qgi3oX">
            ment bör uppehållas, vilket i synnerhet gäller utrikes- och folkhushåll-
            ningsdepartementen, även om detta icke nödvändigtvis behöver innebära,
            att all informationsverksamhet bedrives genom denne ämbetsman
            eller hans närmaste medhjälpares förmedling. Han bör egentligen
            fungera som ett clearingorgan, med en allmän översyn över vad
            som kan och bör givas publicitet, och svara för att konsekvensens
            och kontinuitetens krav i största möjliga utsträckning tillgodoses.
            Tänkbart är, att denne ämbetsman kunde givas statssekreterares
            tjänsteställning. Förslagsvis kunde statssekreterare- befattningen
            dubbleras i något av departementen, varefter den sålunda ut- sedde
            kunde ställas till statsministerns förfogande. Denne senare torde
            nämligen mer än någon enskild departementschef lämpa sig inom
            rege- ringen såsom företrädare för en verksamhet, vilken kan komma
            att beröra samtliga departement, alldenstund han bäst kan överblicka
            regeringens arbete. Gentemot förslaget kan möjligen den invändningen
            göras att det är för sent väckt och att tiden redan är försutten
            för genomgripande reformer på detta område. Häremot kan dock anföras
            att, för så vitt icke oförut- sedda och överraskande händelser
            tima, kriget och den därmed följande krisen synes komma att fortfara
            ganska lång tid framåt. Därtill kommer, att krislägets fortsatta
            utveckling av allt att döma kräver ökad effektivitet av just de
            organ, som skola hålla folket underrättat om regeringens och övriga
            offentliga myndigheters åtgöranden. Med hänvisning till det anförda
            hemställes,
          </p>
          <p xml:id="i-PY4TRs4QUKXkUTiLAEXRu9">
            att riksdagen måtte i skrivelse till Kungl. Maj:t föreslå vidtagande
            av sådana organisatoriska åtgärder till förbätt- rande av informationsverksamheten,
            att konsekvensen och kontinuiteten bättre tillgodoses och en snabbare
            och pålit- ligare upplysningstjänst utvinnes.
          </p>
          <p xml:id="i-H4oq2ujM9nEyMbjTJFbLtm" type="date">
            Stockholm den 13 januari 1943.
          </p>
          <div xml:id="i-XsJxSwL967XbQ4KXDHmgGX" type="signatureBlock">
            <list xml:id="i-NHNYhr9ogy8QDjyuAaHJFi">
              <item xml:id="i-BamLzR1GeSGeC5BjFEfQwo" who="unknown" type="signature">
                Sven Andersson
              </item>
              <item xml:id="i-RZLU25H6C2dc2eU9snRTP2" who="i-BSEtbZG4ePv3rfebXQWRkd" type="signature">
                Torsten Nilsson
              </item>
              <item xml:id="i-X6BVGJNPobPeXYbKUr8aNh" who="unknown" type="signature">
                Göteborg Stockholm
              </item>
            </list>
          </div>
        </div>
      </div>
    </body>
  </text>
</TEI>
