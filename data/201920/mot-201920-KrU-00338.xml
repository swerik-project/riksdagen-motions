<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KrU-00338">
  <teiHeader>
    <fileDesc>
      <titleStmt>
        <title>Bibliotek i tradition och förnyelse</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:338 av Aron Emilsson m.fl. (SD)</title>
          <idno type="rdwebb">H702338</idno>
          <rs type="number">338</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H702338/text</ref>
          <ref type="dokument_url_html">http://data.riksdagen.se/dokument/H702338</ref>
          <ref type="dokumentstatus_url_xml">http://data.riksdagen.se/dokumentstatus/H702338</ref>
          <ref type="docx">http://data.riksdagen.se/fil/3DB46993-B483-4801-A691-863850DAE848</ref>
          <ref type="pdf">http://data.riksdagen.se/fil/C7E3BC4E-7CD4-4DBE-B070-844DB33D2B28</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MWNjWwDgfc9NZmEKh1Kv2f" type="signed"/>
        <correspContext corresp="i-MWNjWwDgfc9NZmEKh1Kv2f">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-EUNt4oA8p8bGw5uLu8wAR6" type="submitted">
          <date when="2019-09-25"/>
          <time when="16:07:26"/>
        </correspAction>
        <correspAction xml:id="i-Dcsmpbunuhh1bJqyfBMHzX" type="reviewed">
          <date when="2019-09-26"/>
          <time when="10:48:46"/>
        </correspAction>
        <correspAction xml:id="i-PgaJhq8r2i789Mny4VXFkK" type="referred">
          <date when="2019-10-11"/>
        </correspAction>
        <correspAction xml:id="i-7N8jLnGr8YWCukCAFD6rxj" type="assigned">
          <date when="2020-04-29"/>
          <time when="17:33:38"/>
        </correspAction>
        <correspContext corresp="i-7N8jLnGr8YWCukCAFD6rxj">
          <ref type="assignedTo">Kulturutskottet</ref>
        </correspContext>
        <correspAction xml:id="i-UyVQWz4dWkCpduMMVLjtfU" type="behandlas_i"/>
        <correspContext corresp="i-UyVQWz4dWkCpduMMVLjtfU">
          <ref type="uppgift">2019/20:KrU1</ref>
          <ref type="ref_dok_id">H701KrU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Lu3Wg7XX3tnvCku8VaVLZ3" type="behandlas_i"/>
        <correspContext corresp="i-Lu3Wg7XX3tnvCku8VaVLZ3">
          <ref type="uppgift">2019/20:KrU10</ref>
          <ref type="ref_dok_id">H701KrU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU10</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:338 av Aron Emilsson m.fl. (SD)
          Bibliotek i tradition och förnyelse
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-SXiPNAWX1RCsBNAGs1GtW3">
            Förslag till riksdagsbeslut
          </head>
          <list style="ol">
            <item xml:id="i-FfCc3RrFYMDdUtuXybUeMW">
              Riksdagen ställer sig bakom det som anförs i motionen om att
              regeringen bör gå vidare med den nationella biblioteksstrategins
              förslag om stärkta nationella digitala bibliotekstjänster och
              tillkännager detta för regeringen.
            </item>
            <item xml:id="i-G5iy1y9VFAta6HJDfL2rVJ">
              Riksdagen ställer sig bakom det som anförs i motionen om att
              utreda ett nationellt ansvar för det internationella biblioteket
              i Stockholm och tillkännager detta för regeringen.
            </item>
            <item xml:id="i-Cs8mX5G2dhpR25bVekh1m9">
              Riksdagen ställer sig bakom det som anförs i motionen om att
              regeringen bör ge berörda aktörer och institutioner i uppdrag
              att ta fram en åtgärdsplan för hur biblioteken som studiemiljö
              ska kunna säkras från grupper som söker använda biblioteken till
              annat än det tilltänkta syftet, och detta tillkännager riksdagen
              för regeringen.
            </item>
            <item xml:id="i-2Z3QzPEazMLPLc2W45f5mj">
              Riksdagen ställer sig bakom det som anförs i motionen om att
              utreda möjligheterna att tydligare knyta vissa av bibliotekens
              tjänster till medborgarskapet och tillkännager detta för regeringen.
            </item>
            <item xml:id="i-nQLShtoVT3wSARNk5Xd8C">
              Riksdagen ställer sig bakom det som anförs i motionen om att
              bibliotekslagen inte bör ålägga biblioteken att prioritera litteratur
              på andra språk än svenska och de officiella minoritetsspråken
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-EzRKRAv7fBbpmvhVEuPYk2" type="h1">
            Motivering
          </head>
          <p xml:id="i-H9buyoE38me3wWcjUs31QE">
            Stockholms stadsbiblioteks huvudbyggnad liknar ett antikt tempel,
            ett tempel för böcker och kunskap. Ett arkitektoniskt formspråk
            som söker förmedla och inhysa respekt för byggnadens funktion
            och innehåll. En byggnad som tydligt förmedlar ett budskap om
            att detta tempel är en plats för vördnad inför den kunskap byggnaden
            huserar. En plats för insikt och utsikt under studier och förkovran
            i litteratur och kunskapsinhämtning.
          </p>
          <p xml:id="i-KvBS7ohehWrRk1nZY4BJD5">
            I Sverige och på bibliotek världen över råder en norm om tysthet
            och studiero vid bibliotek, och Stockholms stadsbiblioteks huvudbyggnad
            låter besökare förstå vikten av denna norms upprätthållande genom
            sin utformning. Alla Sveriges bibliotek är inte gestaltade som
            tempel, alla bibliotek är inte gestaltade för att inge respekt
            för byggnadens innehåll och funktion, men oavsett bibliotekets
            arkitektoniska utformning är det viktigt att förståelsen för bibliotekens
            funktion och uppgift vidmakthålls på bibliotek över hela landet.
            Bibliotekens funktion som kunskapsförmedlare och plats för kunskapsinhämtning
            är lika viktig idag som under biblioteksväsendets inrättande.
            Biblioteken är en bärande pelare i det demokratiska systemet,
            och därför får inte bibliotekens syfte och funktion slarvas bort
            i samtidens tillfälliga nycker och trender. Att bjuda in digitaliseringens
            verktyg och möjligheter på biblioteken är en självklar utveckling
            vid sidan av bibliotekens samlingar av böcker, tidningar och andra
            tryckta verk. Lika självklart är det samtidigt att inte tumma
            på bibliotekens roll i egenskap av fysiska rum som tysta och lugna
            oaser i det annars brusiga offentliga rummet.
          </p>
          <head xml:id="i-HzYRqvbW7W93Qmv6rGkKai" type="h2">
            Digital satsning säkrar litteraturhistoria och nordisk likvärdighet
          </head>
          <p xml:id="i-RyBPfsG5gUDyDjuFucS1kF">
            Sverige är ett av världens mest digitaliserade länder. Det har
            synliggjort såväl risker som möjligheter. Samtidigt är stora delar
            av vårt samlade arv och källmaterial ännu inte digitaliserat,
            vilket riskerar såväl bevarande som tillgänglighet som forskning
            i framtiden. Digitaliseringen skapar också nya möjligheter att
            synliggöra och levandegöra delar av vårt kultur- och kunskapsarv.
            Utöver exempelvis det litterära arvet krävs tillgång också till
            digitaliserade tidningar och tidskrifter, audiovisuellt material,
            utredningar och riksdagstryck.
          </p>
          <p xml:id="i-Hc1QGqexnXtKWe9vR8qnS">
            Våra nordiska grannländer har i flera avseenden kommit betydligt
            längre i digitaliseringen av bibliotekstjänster och visat på flera
            möjligheter. För ökad nordisk likvärdighet och samordningsmöjligheter
            bör det vara en uttalad ambition att Sverige under en tioårsperiod
            digitaliserar merparten av vad som har getts ut i landet. Det
            här kräver naturligtvis en nationell åtgärdsplan, vilket den nationella
            biblioteksstrategin påpekat och kommit med förslag om utformning
            av. Regeringen bör gå vidare med föreslagna åtgärder.
          </p>
          <p xml:id="i-QMZKkeS5HHAMNHXA8ynwPr">
            Kompatibilitet och användarvänlighet bör vara ledord i det fortsatta
            arbetet då bibliotekens tjänster görs tillgängliga för användarna
            utifrån det sätt de söker kunskap.
          </p>
          <p xml:id="i-8cgGgGS8miNj66ygzmJnT7">
            Sverigedemokraterna har tidigare föreslagit ett nationellt lånekort.
            Förslaget till nationell biblioteksstrategi understryker betydelsen
            av ett nationellt bibliotekskort som gäller vid landets samtliga
            bibliotek och leder till sökordsoptimering, länkade data, användning
            av och anknytning till existerande söktjänster och kollaborativa
            lösningar.
          </p>
          <p xml:id="i-8dUqBhQoD86bejiefqpUpu">
            Litteraturbanken har i samverkan med andra aktörer under flera
            år låtit digitalisera Sveriges skönlitterära arv och skilda verk
            inom humaniora. Uppbyggnadsfasen anses nu avslutad, vilket innebär
            att digitaliseringen skulle kunna accelerera, men det krävs en
            permanent statlig finansiering för att säkra verksamheten.
          </p>
          <p xml:id="i-47kH9iD7xwC6xAZ9BZwXPZ">
            Utöver det skrivna ordet är det talade ordet en viktig del av
            vårt samlade kulturarv.
          </p>
          <p xml:id="i-7evuzfga2kRrzf7RimE8Ss">
            Analoga audiovisuella samlingar är i dag utspridda hos olika
            arkiv, museer och bibliotek. I en tid av skilda tolkningar av
            sanningen och då ny teknik möjliggör manipulation av bild och
            ljud är stora delar av dessa samlingar särskilt värdefulla att
            bevara ur ett källkritiskt perspektiv, då de speglar vad som de
            facto hänt och sagts. Det är dock ett arbete som måste prioriteras
            och tillförsäkras resurser då livslängden för viss utrustning
            är mycket begränsad.
          </p>
          <head xml:id="i-PgtCstkCBMQVw1wmbotDNp" type="h2">
            Säkra det internationella biblioteket i Stockholm
          </head>
          <p xml:id="i-YXwMuK4Ddn5JfwRkZPUyvm">
            Under våren 2019 tillkännagav styret i Stockholms stad att man
            avser skala ned och omorganisera Internationella biblioteket vid
            Odenplan på ett radikalt sätt. Det internationella biblioteket
            är idag beläget i annexet till Stockholms stadsbibliotek och har
            i dagsläget 200 000 böcker på fler än 100 olika språk. Biblioteket
            är bemannat med flerspråkig personal och fungerar också som nationell
            resurs för andra mångspråkiga bibliotek runtom i landet. Den styrande
            majoriteten i Stockholm aviserade våren 2019 att bibliotekets
            samlingar och personal ska spridas ut och en del av biblioteket
            flyttas, vilket i det närmaste kan betraktas som en nedläggning
            av nuvarande verksamhet. Frågan är en kommunal angelägenhet, men
            då utbudet och den samlade kompetensen är av nationellt värde,
            föreslår vi att regeringen snabbutreder om inte verksamheten kan
            säkras under en statligt finansierad nationell huvudman, såsom
            Kungliga biblioteket. Det är i många avseenden en fråga av nationell
            karaktär och betydelse som kräver långsiktighet och tryggad finansiering.
          </p>
          <head xml:id="i-CH3jCKfbuudmRTbxsjLmNE" type="h2">
            Biblioteksmiljön och studiero
          </head>
          <p xml:id="i-HCnhqphf67zt4zatNd3NEc">
            Det har under de senaste åren återkommande rapporterats om oroligheter
            på bibliotek runtom i landet. Bibliotek upplevs i vissa fall inte
            längre vara en trygg miljö för studier och inhämtning av kunskap.
            Utöver det så påverkar oroligheterna arbetsmiljön för de som arbetar
            inom biblioteksväsendet. Bibliotekens roll sätts ur spel av personer
            som inte förstår att visa vördnad för deras funktion utan använder
            biblioteken för egna syften. Det är viktigt att biblioteken är
            en trygg miljö för dem som arbetar och studerar där. Sverigedemokraterna
            vill därför att regeringen uppdrar åt berörda myndigheter, aktörer,
            institutioner och organisationer att ta fram en åtgärdsplan för
            hur biblioteksmiljön ska kunna tryggas som säker och rogivande
            studiemiljö, samtidigt som det ska kunna fortsätta vara ett öppet
            och tillgängligt rum.
          </p>
          <head xml:id="i-Smr1b1NhDgs7DmewQvYWJd" type="h2">
            Bibliotekens tjänster
          </head>
          <p xml:id="i-2YtZaQZkPPxJWRbnX9JJzb">
            De svenska biblioteken är en verksamhet som är solidariskt finansierad
            av svenska folket och riktar sig av naturliga skäl primärt mot
            svenska medborgare. Bibliotekens verksamhet är medborgare och
            samhället till gagn, men utländska medborgare som inte har rätt
            att vistas i landet ska naturligtvis kunna nekas tillgång till
            bibliotekens tjänster. Sverigedemokraterna anser av princip att
            tillgängligheten till samhällets välfärdstjänster först och främst
            ska inrikta sig på och tillfalla svenska medborgare. Att vi vill
            att biblioteken ska kunna neka utländska medborgare tillgång till
            vissa tjänster ska inte innebära att den vardagliga tillgängligheten
            till biblioteken som offentliga rum minskas. Bibliotekens fysiska
            rum är av hävd öppna och ska så vara. Biblioteken ska däremot
            kunna neka utländska medborgare som inte har rätt att vistas i
            landet vissa tjänster kopplade till personnummer, exempelvis boklån.
            Vilka tjänster och vid vilka tillfällen detta ska gälla bör en
            utredning se över. Självklart ska vi även framöver hedra samarbetet
            med våra grannländer kring tjänster, och vi vill att det ska vara
            lika enkelt för övriga nordiska medborgare bosatta i Sverige som
            för en svensk medborgare att få tillgång till ett lånekort. Det
            nordiska samarbetet är unikt och bör understrykas.
          </p>
          <head xml:id="i-EXiWngE41c95B8cPg9ip6B" type="h2">
            Översyn av bibliotekslagen
          </head>
          <p xml:id="i-7EgEe6oDNPygAWncQoay92">
            Bibliotekslagen specificerar att biblioteken ska ägna särskild
            uppmärksamhet åt några prioriterade grupper. Dessa grupper är
            personer med funktionsnedsättning, personer som tillhör någon
            av de nationella minoriteterna och personer med annat modersmål
            än svenska utöver de nationella minoritetsspråken. Hur resurser
            ska fördelas är alltid en prioriteringsfråga, så även inom biblioteksväsendet.
            Sverigedemokraterna stödjer till fullo att särskild uppmärksamhet
            riktas mot de nationella minoritetsspråken och till personer med
            funktionsnedsättning. Däremot anser vi inte att gruppen personer
            med annat modersmål än svenska utöver de nationella minoritetsspråken
            bör vara en prioritet för det svenska biblioteksväsendet. Vi konstaterar
            att denna grupp är mycket omfattande och att det kan bli oerhört
            kostsamt och ansträngande för biblioteken att på ett trovärdigt
            sätt uppnå denna målsättning, särskilt efter de senaste årens
            omfattande immigration. Inte minst kan det bli en övermäktig uppgift
            för framförallt de små biblioteken och filialerna runtom i landet.
            Litteratur på andra språk än svenska och de nationella minoritetsspråken
            bör därför enbart vara aktuellt att prioritera i utbildningssyften
            och i de fall en svensk upplaga av boken inte finns tillgänglig.
            Detta krav om att prioritera böcker på alla världens språk bör
            därför strykas från bibliotekslagen. Samtidigt är det viktigt
            att understryka att denna förändring alltså innebär vad som ska
            prioriteras och inte vad som ska få behållas eller köpas in i
            mån av resurser. Samlingar av utländsk litteratur har givetvis
            ett stort värde och kommer alltid att ha det, så att vårda de
            samlingar som finns och i mån av utrymme fortsatt köpa in internationell
            litteratur är självklart.
          </p>
        </div>
        <div type="motSignatures">
          <list>
            <item xml:id="i-HFgp1XQLNGFuewmfZVqU8x" who="i-7axeS8wLb7dXdWECyhESJs">
              Aron Emilsson (SD)
            </item>
            <item xml:id="i-Mp4uJf1oPsRmJRWNBuC3MN" who="i-DA4mEcuMULgPh6WXGQRaWW">
              Angelika Bengtsson (SD)
            </item>
            <item xml:id="i-P8A9M5SdF1qQBAAegQccFv" who="i-JP8NeL17uoQgDiTaxrGnVM">
              Jonas Andersson i Linköping (SD)
            </item>
            <item xml:id="i-A55WV7evyvqjaR5gFkAA5T" who="i-BfmJ8hLMzGF9XMcc4M8Bfa">
              Cassandra Sundin (SD)
            </item>
          </list>
        </div>
      </div>
    </body>
  </text>
</TEI>
