<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-TU-00443">
  <teiHeader>
    <fileDesc>
      <titleStmt>
        <title>Jämställdhet och hållbar utveckling</title>
        <author corresp="i-BaBRFz7sgjhbuqYiz8u7vt">av Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jämställdhet och hållbar utveckling</title>
          <idno type="rdwebb">GW02T443</idno>
          <rs type="number">T443</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GW02T443/text</ref>
          <ref type="dokument_url_html">http://data.riksdagen.se/dokument/GW02T443</ref>
          <ref type="dokumentstatus_url_xml">http://data.riksdagen.se/dokumentstatus/GW02T443</ref>
          <ref type="doc">http://data.riksdagen.se/fil/71ACBAE1-3464-48B1-A0F1-78577BF23AFE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XYbuXSujdbFeP2nANLY8xX" type="signed"/>
        <correspContext corresp="i-XYbuXSujdbFeP2nANLY8xX">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-7ZQRGqC4gEYArEXg3sVC7w" type="numbering">
          <date when="2008-10-07"/>
        </correspAction>
        <correspAction xml:id="i-7fxsDxtTaRzcDHTsNAxexv" type="submission">
          <date when="2008-10-06"/>
        </correspAction>
        <correspAction xml:id="i-9Gczs34GKbSLcf4jkVE1vP" type="transfer">
          <date when="2008-10-06"/>
        </correspAction>
        <correspAction xml:id="i-E47cftCX6gz22RwUDwXt17" type="assigned"/>
        <correspContext corresp="i-E47cftCX6gz22RwUDwXt17">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-DeX7u1gkgfbbhd93Fpo3pv">
            Förslag till riksdagsbeslut
          </head>
          <list style="ol">
            <item xml:id="i-RX5se8BBuwEpozV7QYHFQc">
              Riksdagen tillkännager för regeringen som sin mening vad som
              anförs i motionen om att tillämpa och utveckla genderbudgetering
              och genderauditing på områden som infrastruktursatsningar och
              samhällsplanering.
            </item>
            <item xml:id="i-TUMQh4Fbu4twmqDxtrKhQG">
              Riksdagen tillkännager för regeringen som sin mening vad som
              anförs i motionen om att öka kvinnors deltagande i beslutsfattande
              om stadsplanering, trafiksystem, transporter och att ange jämställdhet
              som mål och medel i övergripande analyser nationellt och internationellt.
            </item>
            <item xml:id="i-RsDyASUn9H4eYF1kNAJfyw">
              Riksdagen tillkännager för regeringen som sin mening vad som
              anförs i motionen om att förstärka incitamenten och möjligheterna
              att åka med allmänna kommunikationer, cykla eller gå.
            </item>
            <item xml:id="i-2ALoiyXQGgUNK7Y7vejGdR">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppgift att
              göra cyklar avdragsgilla för att minska antalet resor med bil
              och för att främja folkhälsan. 1
            </item>
            <item xml:id="i-SFXmjnfC663PMdkc8ZszLc">
              Riksdagen tillkännager för regeringen som sin mening vad som
              anförs i motionen om att låta Sverige bli föregångsland och utveckla
              en jämställd och hållbar klimatpolitik med miljörättviseanalyser.
            </item>
          </list>
          <p xml:id="i-DHFn8CnUUNEuuVDu9s1USq">
            1 Yrkande 4 hänvisat till SkU.
          </p>
        </div>
        <div type="motContent">
          <head xml:id="i-52sxWtdVUoNjXtagUjpCvV" type="h1">
            Motivering
          </head>
          <p xml:id="i-FMgH3U8cXSmry8eTSU54fi">
            Vi vet att kvinnor globalt lever mer hållbart än män, och avger
            färre ekologiska fotavtryck än män vilket i sin tur innebär att
            kvinnor orsakar mindre mängd klimatförändringar. Nyligen kom en
            studie från Utrikesdepartementet som avhandlade just dessa frågor.
            Studien utgör ett bidrag till det pågående arbetet inom FN:s kommission
            för hållbar utveckling (CSD) som bland annat belyser energifrågor,
            klimatförändringar, hållbar konsumtion och produktion samt jämställdhet
            mellan kvinnor och män.
          </p>
          <p xml:id="i-UAG4sqAiDnLWEBNr6uzUTN">
            Det visar sig finnas förbisedda könsspecifika skillnader mellan
            kvinnor och män i fråga om livsstilar, konsumtionsmönster och
            därmed påverkan på klimatet. En sådan skillnad är att män bland
            annat genom mer tillgång till ekonomiska resurser, större mobilitet
            och resande står för mer koldioxidutsläpp än kvinnor, både i rika
            och fattiga länder. Det är männen som mer behöver förändra sitt
            beteende för att vi ska minska klimathotet.
          </p>
          <p xml:id="i-3nyk9mxUShtKdpgSSbtGzk">
            Undersökningar som mätt den totala färdlängden för svenskar över
            18 år mellan 2005 och 2006 visar att män är personbilsförare och
            har kört 110 miljoner kilometer medan kvinnor kört 50 miljoner
            kilometer. Män åker mer flyg och bil medan kvinnor åker mer tåg,
            buss och andra allmänna kommunikationer.
          </p>
          <p xml:id="i-AgeHg7ScAQh9sdSoTsMNm4">
            När det gäller den ekonomiska politiken så stöder den till stora
            delar män. Vi har exempelvis reseavdrag för bil. Vi vet att det
            är mest män som åker bil, varför dessa ekonomiska bidrag mestadels
            gynnar män. Man bör därför analysera i vad mån män får oproportionerligt
            stor andel av samhälleliga resurser, bl.a. genom att tillämpa
            och utveckla genderbudgetering (dvs. räkenskaper som belyser könsspecifika
            skillnader) och genderauditing (revision) på områden som infrastruktursatsningar
            och samhällsplanering. Vi bör därför öka kvinnors deltagande i
            beslutsfattande om stadsplanering, trafiksystem och transporter
            och ange jämställdhet som mål och medel i övergripande analyser
            nationellt och internationellt.
          </p>
          <p xml:id="i-M7CAesP5Y93ZLEXDDsEnzY">
            Inom miljöpolitiken satsar vi resurser på att öka andelen miljöbilar.
            Det är bra. Men samtidigt vet vi att vi inte kan ha för många
            bilar i exempelvis städer. EU har nu påbörjat ett arbete för att
            få fler att cykla, gå eller använda allmänna kommunikationer.
            Sverige bör aktivt gå i täten i detta arbete. På 50-talet använde
            50 procent av Sveriges befolkning allmänna kommunikationer idag
            är det endast 20 procent. Denna andel bör åter öka för att vi
            ska få ett hållbart samhälle. För även om vi får fler att använda
            miljövänliga bilar så får vi trängsel i trafiken och människor
            dör i bilolyckor (500 per år i Sverige), människor blir sjuka
            av att inte få någon vardagsmotion, partiklar i luften som kommer
            från körning ökar ohälsan, buller ökar ohälsan med ökat antal
            hjärtinfarkter osv. Alltså måste vi börja uppmuntra till att använda
            alternativ till bilen för allas vår hälsa.
          </p>
          <p xml:id="i-3yNPDtnNTEWgUiC31dpeHu">
            Många företag upplåter gratis parkering till sina anställda.
            Det är en stor löneförmån. Frågan är hur vi uppmuntrar anställda
            att cykla? Kanske man ska tillhandahålla cyklar i framtiden på
            företagen för att uppmuntra cykel före bil där det är möjligt.
            Det borde kunna utredas om man kan göra cyklar avdragsgilla.
          </p>
          <p xml:id="i-Hcq6R7YyYMd7wYM4uhXiuX">
            Vi kan också förbättra cykelvägar både i städer och på landsvägar
            in mot städer och större samhällen och även öka incitamenten för
            att resa miljövänligt. Vi bör satsa resurser på hållbara transporter
            som stärker kvinnors mobilitet, bl.a. kollektivtrafik som ett
            sätt att skapa valmöjligheter, frihet och tid för dem som inte
            är bilburna.
          </p>
          <p xml:id="i-QFm377rjzFC5NLfYwVajqr">
            I Örebro försöker man att inte förlägga nybebyggelse mer än 5
            kilometer från stadskärnan för att man ska kunna cykla eller enkelt
            kunna använda allmänna kommunikationer. Det är ett bra exempel
            på hur man bör tänka i städer av Örebros storlek.
          </p>
          <p xml:id="i-3f8RKXjonqzLuVtnkGyyeR">
            Kollektivtrafiken behöver marknadsföras på ett helt nytt sätt.
            Alla fördelar med att åka kommunalt ska kommuniceras. Här har
            landsting och kommuner en viktig hälsopolitisk aspekt att ta till
            sig.
          </p>
          <p xml:id="i-M44Fp5Jb5zWbo8Cqvq2gaX">
            Många företag vill idag använda tåg för sina transporter istället
            för väg. Detta för att minska miljöbelastningen. Det är en viktig
            åtgärd att staten nu på allvar gör rejäla infrastruktursatsningar
            som innebär fler spårsatsningar framöver.
          </p>
          <p xml:id="i-T3ddoB4r6EFdo8V6HEu8rw">
            Sternrapportens utsaga om att vi behöver satsa 1 % av BNP för
            att rädda klimatet men 5 % om vi inget gör nu, måste tas på allvar.
          </p>
          <p xml:id="i-26LQh5uukcwNhq787FNWUu">
            I USA och Storbritannien har miljörättvisa blivit ett begrepp.
            Det belyser vem det är som genererar miljöproblem och vem som
            drabbas. Amerikanska myndigheter måste till exempel utreda miljörättvisekonsekvenserna
            vid samhällsbyggnadsprojekt. I dokument från en miljökonferens
            i Sydafrika för några år sedan tog man just fasta på principen
            The polluter pays. Kanske är även detta en väg för Sverige att
            gå? Frågan bör i alla fall utredas.
          </p>
          <p xml:id="i-6XaNpHTJE4cCqkdoLomPsY">
            Låt Sverige bli föregångsland och utveckla en jämställd och hållbar
            ekonomi som tar fasta på bl.a. Sternrapporten och uppmärksamma
            könsspecifika skillnader om vilka det är som förorenar. Inkludera
            i räkenskaperna s.k. externa kostnader på miljö och människor
            i form av luftföroreningar, ohälsa och klimatförändringar. Visa
            att ökad välfärd och konsumtion men en annan än dagens kan vara
            möjlig genom ökad betoning på ökad tjänsteproduktion och inte
            ensidig energi- och resursslukande varuproduktion och transporter.
            Stärk den sociala dimensionen av hållbarhet och en välfärd för
            att minska människors ohälsa, stress och tidfattigdom.
          </p>
          <p xml:id="i-QL1CA3kCivKcvjgEMyTBbv">
            För att vi ska få ett hållbart samhälle framöver behöver vi satsa
            mer på transportslag som idag fler kvinnor än män använder. Det
            är av rättviseskäl, men också för att vi ska få en hållbar framtid.
          </p>
        </div>
        <div type="motSignatures">
          <list>
            <item xml:id="i-8LMcoZ1utEy2rX6uHgn29U" who="i-BaBRFz7sgjhbuqYiz8u7vt">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
