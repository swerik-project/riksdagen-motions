<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00265">
  <teiHeader>
    <fileDesc>
      <titleStmt>
        <title>om åtgärder för att minska inflationen</title>
        <author>av Mats Hellström m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för att minska inflationen</title>
          <idno type="rdwebb">G302265</idno>
          <rs type="number">265</rs>
          <ref type="dokument_url_text">http://data.riksdagen.se/dokument/G302265/text</ref>
          <ref type="dokument_url_html">http://data.riksdagen.se/dokument/G302265</ref>
          <ref type="dokumentstatus_url_xml">http://data.riksdagen.se/dokumentstatus/G302265</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZDMLaDZjTMLecbbyhYS3t</idno>
            <name>MATS HELLSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-AnrRW8P2FoZPwmfbQGBp8u</idno>
            <name>ARNE GADD</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>S. SIGURDSEN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>LENNART PETTERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-Hq4dd7mhmiAMGMTo4ZFmNN</idno>
            <name>GRETHE LUNDBLAD</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-aihY66rhb8LqCkSn8GhKt</idno>
            <name>MARGOT WALLSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-TtvHecYGhXDKbncEMyzhpQ</idno>
            <name>BO FORSLUND</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-SySN6qMqpcrxHXHJgwvJdT</idno>
            <name>LENA HJELM-WALLÉN</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SFMFUtfYGKGiwnzK77ditb" type="signed"/>
        <correspContext corresp="i-SFMFUtfYGKGiwnzK77ditb">
          <note type="signatory" corresp="i-BZDMLaDZjTMLecbbyhYS3t"/>
          <note type="signatory" corresp="i-AnrRW8P2FoZPwmfbQGBp8u"/>
          <note type="signatory" corresp="r-0"/>
          <note type="signatory" corresp="r-0"/>
          <note type="signatory" corresp="i-Hq4dd7mhmiAMGMTo4ZFmNN"/>
          <note type="signatory" corresp="i-aihY66rhb8LqCkSn8GhKt"/>
          <note type="signatory" corresp="i-TtvHecYGhXDKbncEMyzhpQ"/>
          <note type="signatory" corresp="i-SySN6qMqpcrxHXHJgwvJdT"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__265/mot_197980__265-001.pdf"/>
      <fw xml:id="i-93NdTLShMBiqehQWQczfwf">
        Motion 1979/80:265
      </fw>
      <div type="motHeader" xml:id="i-28iq79obLMsEzVnmVFY2n9">
        <div type="motTitle" xml:id="i-Yc7DFQYN1zoRxwgbJFSp1r"/>
        <div type="motSubmissionInfo" xml:id="i-LaPvLRfrx5j4sEzMSZpnRK"/>
      </div>
      <div type="motBody" xml:id="i-DVb2tFZZyien55g7S6WX6u">
        <div xml:id="i-KVd5tCoEdtjTmc5X1n9q3x">
          <p xml:id="i-CbhAhfz5w2khzHPVUQ38Yq">
            av Mats Hellström m. fl. om åtgärder för att minska inflationen
          </p>
          <p xml:id="i-NLa8He3bwrBzXFLe6KjWe6">
            De flesta länders ekonomier har under det senaste decenniet förändrats
            på ett avgörande sätt genom den dramatiskt upptrappade inflationen.
            Denna har orsakat och drivit fram en lång rad andra ekonomiska
            krisfenomen. Men inflationen har också påverkats av många av 1970-talets
            övriga ekonomiska problem, så att dessa, när de fördjupats, i
            sin tur bidragit till att förvärra inflationen — i en ond cirkel.
            Sammanvävningen av valutakriser, ökad arbetslöshet och prisstegringar
            är i detta sammanhang särskilt påtaglig. Inflationen är ett utomordentligt
            svårt samhällsont. Förutom att den försvårar lösningen av andra
            besvärande ekonomiska problem skapar den djupa orättvisor och
            ekonomiska klyftor mellan människorna. Man har nyligen för Sveriges
            del uppskattat att inflationen under innevarande år kommer att
            omfördela inemot 50 miljarder kronor från samhällets sparar- grupper
            till de skuldsatta, en summa som skulle motsvara ungefär en fjärdedel
            av all privat konsumtion (Roland Spånt). Inflationen bidrar till
            en osäkerhet om framtiden som lett till stopp för industriinvesteringar
            i ny kapacitet i många länder. Ett extremt inflations- klimat
            gynnar spekulativa, improduktiva penningplaceringar på den teknis-
            ka utvecklingens och produktionens bekostnad. Samtidigt som inflationsbekämpningen
            blir alltmer angelägen genom styrkan i den ekonomiska krisen är
            det emellertid tydligt att en rad viktiga ekonomiska samband förändrats
            på ett sådant sätt att inflationen inte längre kan angripas med
            traditionella medel.
          </p>
          <p xml:id="i-5d3xkDA1Rhv6VNxHY1rVGb">
            Gamla samband gäller inte
          </p>
          <p xml:id="i-4bzXr3Jbd6ebMiantoGarz">
            Det finns en rad tecken på en försvagning — och även upplösning
            — av det gamla sambandet mellan ekonomisk aktivitet och inflation,
            dvs. hög ekonomisk aktivitet i goda tider leder till inflation
            och dålig ekonomisk aktivitet vid lågkonjunktur åstadkommer prissänkning.
            1970-talets ekono- miska kris har präglats av det sämsta i bägge
            dessa tillstånd; arbetslösheten går hand i hand med inflationen.
            Denna beskrivning har efter hand accepterats av allt fler — men
            mycket få slutsatser har dragits av den ändrade situationen när
            det gäller inriktningen av den ekonomiska politiken i olika länder.
            Att föra ekonomisk politik som om de gamla sambanden fungerade
            blir inte bara verkningslöst. En sådan politik kan dessutom under
            vissa förutsättningar direkt förvärra såväl inflation som arbetslöshet.
          </p>
          <pb facs="riksdagen-motions-pdf/data/197980/mot_197980__265/mot_197980__265-002.pdf"/>
          <fw xml:id="i-AqMJare5cEzYWSH6Dj7Art">
            Mot. 1979/80:265 7
          </fw>
          <p xml:id="i-N8MZCBf5tWyhNG7yvzq5Tp">
            Den våldsamma upptrappningen av inflationen under 1970-talet
            beskrivs ofta som en effekt av engångschocken till följd av oljeprisernas
            fyrdubbling 1973 och 1974 och den samtidiga uppgången av en rad
            andra råvarupri- ser. Detta är självfallet en viktig del av förklaringen
            till den ekonomiska krisen, men man är på fel spår om oljeprishöjningen
            ses som dess primära orsak. I själva verket fanns klara tendenser
            till en försvagning av sambandet mellan ekonomisk aktivitet och
            inflation i såväl Europa som Nordamerika redan under 1960-talets
            sista år. Arbetslösheten hade börjat bli inflationens följeslagare
            långt innan oljeshejkerna började utnyttja sin ekonomiska maktställning.
            Vi skall i stället i denna motion försöka peka på några andra,
            på lång sikt viktigare, förklaringsgrunder till den svårbemästrade
            inflationskrisen i industriländerna, vilka det är möjligt och
            angeläget att angripa med ekonomisk politik på ett annat sätt
            än hittills.
          </p>
          <p xml:id="i-YwMjF2khzTzs9SUFUSnJv">
            Pervers prisbildning i företagen
          </p>
          <p xml:id="i-X7ANzqLgpajCFgSms8wSfv">
            Under år 1975 minskade efterfrågan på stål mycket starkt i världen.
            De stora amerikanska stålbolagen svarade på marknadens försämring
            med att kraftigt höja stålpriserna. Detta är ett av många exempel
            från 1970-talet på en ”pervers” prisbildning. Enligt de nationalekonomiska
            läroböckerna skall ju minskad efterfrågan leda till sänkta priser
            — inte till höjda. En rad studier av prisbildningen i företagen
            har nyligen styrkt att många storföretag verkligen beter sig som
            exemplet från den amerikanska stålindustrin visar: Om försäljningen
            minskar söker man kompensera bortfallet av intäkter genom att
            höja priserna. Ett sådant försök att stabilisera intäkterna är
            naturligtvis endast skenbart till fördel om det senare korrigeras
            av marknaden genom att konsumenterna kraftigt minskar sina köp
            av de allt dyrare varorna. Men den viktiga slutsatsen är att mycket
            stora företag med en långsiktig produktionsplanering kan bortse
            från tillfälliga förluster av marknadsande- lar. För dem är det
            ett överordnat intresse att kunna upprätthålla prisnivån på lång
            sikt. Dessa stora, ofta multinationella, företag har också resurser
            att kunna bära de kortsiktiga förluster man kan tvingas acceptera
            för att upprätthålla en långsiktig hög prisnivå. Den ökande koncentrationen
            av industrin har också efter hand lett till att en rad mycket
            stora företag alltmer kommit att dominera många viktiga varumarknader
            — marknadskrafterna sätts sålunda delvis ur spel på allt fler
            områden. Detta fenomen observerades redan under lågkonjunkturen
            1957-1958 av ekonomen Labini. Han enade att sådan prisbildning
            som är otänkbar på en konkurrensmarknad, blir inte bara tänkbar
            utan även nödvändig när marknaden domineras av ett fåtal företag
            (s. k. oligopol).
          </p>
          <pb facs="riksdagen-motions-pdf/data/197980/mot_197980__265/mot_197980__265-003.pdf"/>
          <fw xml:id="i-TErmP1acZnnjtrsMLA9M6T">
            Mot. 1979/80:265 8
          </fw>
          <p xml:id="i-Wdtx9PVyRD7H7ivxcZh9eH">
            I TCO:s ekonomiska översikt från februari 1979 citeras en amerikansk
            studie (Wachtel-Adelsheim: How recession feeds inflation; price
            markups in a concentrated economy), där man på ett övertygande
            sätt visar hur prisbildningen i USA under åren 1948-1969 varit
            radikalt annorlunda på de marknader som domineras av ett fåtal
            företag respektive de marknader som har en låg koncentrationsgrad.
            Marknader med låg koncentration fungerar ofta i enlighet med de
            nationalekonomiska läroböckerna; prishöjning vid högkonjunktur;
            prisfall när tiderna är sämre. Det motsatta beteendet präglar
            marknaderna med en hög koncentration. Prishöjningarna är där avsevärt
            mycket större under lågkonjunkturer än under bättre tider. Studien
            ger möjligen även ett visst stöd för den tes som bl. a. Galbraith
            och andra ekonomer fört fram, att de marknader som präglas av
            konkurrens alltmer blivit ”reservat” för förhållandevis små företag
            vilka är mer känsliga och utsätts för hårdare press än de stora
            företagen. Diskussionen om småföretagens trängda läge är sannerligen
            heller inte någon isolerad svensk diskussion. Flera andra studier
            styrker dessa samband. I något fall har man t. o. m. gått så långt
            att man antar att ekonomierna nu är mer inflationsbenägna i lågkonjunktur
            än i goda tider. Även ledare för stora företag har bekräftat att
            prishöjningar som svar på minskad efterfrågan faktiskt är ett
            led i företagens politik. Detta beteende — som alltså går stick
            i stäv mot de erkända nationalekonomiska teorierna — har ironiskt
            nog av presidenten för det amerikanska stålbolaget US Steel kallats
            att upprätthålla ”prisdisciplin”. Att de omnämnda studierna beskriver
            en praktisk verklighet är sålunda inte svårt att observera. Även
            den borgerliga trepartiregeringen har f. ö. — i finansplanen 1978
            — egentligen konstaterat något liknande, även om insikten inte
            fått genomslag i den praktiska politiken. Om syftet med samhällets
            prisbevakning sägs sålunda att ”slutligen bör övervakningen också
            ta sikte på att förhindra prishöjningar, avsedda att ersätta en
            minskad försäljningsvo- lym”. Detta var en målsättning för statens
            pris- och kartellnämnd som angavs av den socialdemokratiska regeringen
            i början av 1970-talet.
          </p>
          <p xml:id="i-VoHKqCraVy1dcnaRfMVW9w">
            Valutaexplosionen
          </p>
          <p xml:id="i-52gWDaKNts7chNhQPiRCsM">
            Också på ett annat sätt bidrar de stora, ofta multinationella
            företagen till inflationen. Vid slutet av 1960-talet översvämmades
            Europa av amerikanska dollar i former som centralbankerna inte
            kunde kontrollera. Den s.k. euro-dollar-marknadens tillväxt var
            en följd såväl av USA:s ovilja att finansiera Vietnamkriget med
            skatter som av den amerikanska investeringsexpansionen i Europa.
            Beräkningar visar att de internationella monetära reserverna bl.
            a. till följd härav fördubblades mellan år 1969 och 1972. Till
            väsentlig del styrs dessa penningtillgångar av multinationella
            företag.
          </p>
          <pb facs="riksdagen-motions-pdf/data/197980/mot_197980__265/mot_197980__265-004.pdf"/>
          <fw xml:id="i-KqhYuKRT9RYaoYhMJjie7v">
            Mot. 1979/80:265 9
          </fw>
          <p xml:id="i-6xjSLvUmmYmuvkzpfV8TJr">
            Enligt olika uppskattningar har dessa företag lättrörliga, likvida
            tillgångar som är mer än dubbelt så stora som alla nationers samlade
            valutareserver. Dessa valutainnehav kan sedan ge upphov till en
            mångdubbelt större kreditgivning genom de stora privatbankernas
            utlandsfilialer — en kreditgiv- ning som inte kan kontrolleras
            av de olika nationernas riksbanker. Det är en omstridd fråga bland
            ekonomer i vilken mån denna enorma ökning av penningmängden i
            form av internationella valutor utgjort en separat orsak till
            inflationens upptrappning. Några mer omfattande studier torde
            inte har gjorts där man sökt dokumentera hur ”valutaexplosionen”
            påverkat priserna i olika länder. Det torde också vara mycket
            svårt att mäta och isolera effekten av de ökade dollartillgångarna
            på den allmänna prisnivån. En mycket blygsam slutsats borde ändå
            vara att den stora mängden euro-valutor och andra likvida tillgångar
            hos de stora företagen kraftigt försvårat regeringarnas möjligheter
            att med penning- och prispolitik kunna påverka efterfrågan och
            prisnivån i olika länders ekonomier, eftersom en så stor del av
            de likvida tillgångarna legat utanför regeringarnas räckhåll.
            Den amerikanska senatens finanskommitté har uppskattat att enbart
            en omfördelning av mellan 1 och 3 26 av dessa tillgångar är fullt
            tillräcklig för att åstadkomma en första klassens internationell
            finanskris, genom att slå sönder olika länders valutapolitik.
            Det finns också en rad belägg för att spekulativa valutarörelser
            från stora företag varit viktiga drivkrafter vid det internationella
            valutasystemets sammanbrott vid 1970-talets början.
          </p>
          <p xml:id="i-5KMuK4u4VgxXYUnA5Pd5GY">
            Regeringarnas politik
          </p>
          <p xml:id="i-6z4rz2YfcBmFGrjnXRHsZG">
            Trots försvagningen av sambandet mellan ekonomisk aktivitetsnivå
            och inflation har regeringarna under 1970-talet i många länder
            försökt bekämpa inflationen som om detta samband vore obrutet
            — genom en traditionell, efterfrågedämpande, generell politik.
            Av flera skäl blir en sådan politik, som ovan sagts, inte bara
            meningslös utan kommer också att motverka sitt syfte. Arbetsmarknaden
            har kommit att delas i alltmer åtskilda delmarknader, geografiskt,
            utbildnings- och yrkesmässigt. Brist på arbetskraft på en delarbetsmarknad
            uppträder samtidigt med arbetslöshet inom andra delar av ekonomin.
            Generella ekonomisk-politiska medel blir då för trubbiga. (Se
            t. ex. Sysselsättningsutredningens slutbetänkande SOU 1979:24.)
            Till detta kommer att de sociala kompensationssystemen i form
            av arbetslöshetsförsäkring och andra socialförsäkringar utbyggts
            kraftigt i många länder. Härigenom minskar det efterfrågebortfall
            som åstadkoms av en ökad arbetslöshet. Om en regering sålunda
            försöker minska inflationen med generella metoder genom dämpad
            aktivitet i ekonomin, krävs då ofta en väsentligt större ökning
            av arbetslösheten än tidigare för att uppnå den minskning av inflationen
            som eftersträvats.
          </p>
          <pb facs="riksdagen-motions-pdf/data/197980/mot_197980__265/mot_197980__265-005.pdf"/>
          <fw xml:id="i-LWCST7VNX7CVZyRHvwHXy8">
            Mot. 1979/80:265 10
          </fw>
          <p xml:id="i-7iQBw9db2u4Cd4tVnVaYNV">
            Fungerar priskontroller?
          </p>
          <p xml:id="i-RniAbK28LXFq5CNv1B3mpk">
            En väsentlig del av inflationen är sålunda orsakad av administrativa
            beslut snarare än av marknadskrafternas fria spel. En del av dessa
            beslut tas av de stora företagen, andra av regeringarna — en del
            ekonomer understryker prisindexeringens betydelse för att skjutsa
            på inflationen. Inte bara företagen kompenserar sig för ökade
            kostnader och tar ut högre priser oberoende av kortsiktiga marknadhänsyn.
            Staten har i olika länder också byggt ut kompensationssystem där
            medborgarna automatiskt skyddas för kostnadsökningar genom olika
            förmåner som följer prisindex. Detsamma gäller en rad lönesystem
            i skilda länder. Löner och priser ökar i ett växelspel som i många
            fall inte heller är marknadsbestämt. Härtill kommer de aktioner
            där regeringar och företag i ett samspel av politiska insatser
            och operationer ”manipulerat” olika marknader i syfte att uppnå
            långsiktiga prishöjningar. Ett fall av stor betydelse för 1970-talets
            inflation var USA:s regerings aktioner — tillsammans med multinationella
            livsmedelsföretag — för att kraftigt höja livsmedelspriserna i
            världen under år 1972, då exempelvis det internationella vetepriset
            höjdes med 400 96. En viktig fråga blir då om inte priskontroller
            är ett väsentligt mer effektivt vapen mot inflationen än vad man
            allmänt bland politiker och ekonomer velat erkänna. Den misstro
            mot möjligheten att använda priskontroller som varit vanlig i
            debatten sammanhänger troligen delvis med de dåliga erfarenheterna
            från andra världskriget. Priskontroller förknippas ju i människors
            medvetande ofta med de speciella kontrollsystem som tvingats fram
            av krigens bristsituationer och hårda ransoneringar. Den allmänna
            motviljan mot regeringsingrepp i prisbildningen har varit stor
            efter såväl det första som det andra världskriget. En vanlig uppfattning
            är att priskontroller inte kan fungera därför att de går på tvärs
            mot marknadskrafterna. Den nationalekonomiska litteraturen är
            full med exempel på hur företag kan undgå priskontrollers verkningar.
            Till en del är detta säkert korrekt. Priskontroller som får verka
            oflexibelt under lång tid kan förvisso undergrävas, t. ex. genom
            att produkter efter små förändringar ges nya namn och åsätts högre
            priser etc. Möjligheten att med priskontroll hindra internationellt
            bestämda prishöjningar från att slå igenom är självfallet också
            begränsade. Men det är också uppenbart att det är lättare för
            en regering att kontrollera sådana priser som är följden av administrativa
            beslut i företagen än sådana som verkligen bestäms av anonyma
            marknadskrafter. Frågan är dessutom om vi inte i Sverige under
            1970-talets första hälft faktiskt har tillämpat en priskontrollpolitik
            som har varit mer framgångsrik än vad även dess upphovsmän velat
            hävda. Det system med prisstopp och priskontroller för en rad
            viktiga varugrupper som då infördes, genom den nya prisregleringslagen,
            sågs främst som en nödvändig, praktisk följd av den snabba internationella
            inflationen.
          </p>
          <pb facs="riksdagen-motions-pdf/data/197980/mot_197980__265/mot_197980__265-006.pdf"/>
          <fw xml:id="i-YUFR4j5BXh2hLoqFqRQocq">
            Mot. 1979/80:265 11
          </fw>
          <p xml:id="i-A5i7GjXeJxwXbvX2JiLxUi">
            Sverige förmådde emellertid under de första åren efter oljekrisen
            hålla arbetslösheten på en utomordentligt låg nivå jämfört med
            alla övriga marknadsekonomier (endast Norge torde under några
            år haft en lägre arbetslöshet). Samtidigt hade Sverige under denna
            tid lägre prishöjningar än genomsnittet för marknadsekonomierna
            i OECD-området. Vi kunde i den ekonomiska krisen hålla såväl lägre
            inflationstakt som väsentligt lägre arbetslöshet än vår omvärld.
            Bakom denna utveckling låg självfallet många olika faktorer, löne-
            och skatteomväxlingarna av Haga-modell, subventioner av baslivsmedel
            och bostadskostnader som i sin tur höll nere kompensationsanspråk,
            den alltmer förfinade selektiva arbetsmarknadspolitiken etc. Men
            det är, i ljuset av den annorlunda och sämre utvecklingen i vår
            omvärld, även en rimlig hypotes att de nya priskontrollerna var
            viktiga för att hålla inflationen i schack. Det är också betecknande
            att Sverige under den borgerliga trepartirege- ringens tid, i
            motsats till tidigare, fick högre inflation än genomsnittet för
            alla OECD-länder. En av trepartiregeringens stora ekonomiska försyndelser
            var ju också att försvaga det priskontrollerande organets, SPK:s,
            ställning.
          </p>
          <p xml:id="i-CAwaqmWwXz2Dz7J73BTPyc">
            Priskommission
          </p>
          <p xml:id="i-Qwyjfjrqa2mAcYrHhdCvtT">
            Vi vet i dag mer än tidigare om orsakerna till 1970-talets inflation
            efter de studier som efter hand kommit fram. Det är dags att ta
            sig an inflationsbe- kämpningen med en mer genomgripande politik.
            Vi bör inte enbart göra en dygd av nödvändigheten utan medvetet
            söka utforma ett priskontrollsystem utifrån en ekonomisk-politisk
            helhetssyn, där priskontrollerna och prisstop- pet särskilt inriktas
            på de — allt fler — områden där företagens prisbeslut är administrativt
            bestämda snarare än marknadsstyrda. SPK bör i detta syfte ges
            större resurser och stärkta befogenheter. Regeringen bör inlemma
            priskontrollsystemet i den allmänna ekonomiska politiken. Det
            finns en rad goda erfarenheter från 1970-talets prisbekämp- ning
            att ta till vara i ett sådant arbete. Prisregleringskommitténs
            utvärde- ringar torde här kunna ge en viss bakgrund även om den
            borgerliga trepartiregeringens tilläggsdirektiv år 1976 innebar
            en viss inskränkning i kommitténs uppdrag. För att få underlag
            för ett samlat program mot inflationen bör regeringen tillsätta
            en priskommission. Denna bör ges utredningsresurser och arbets-
            möjligheter av ungefärligen motsvarande slag som i fråga om övriga
            kommissioner som föreslagits eller tillsatts för att snabbt men
            allsidigt kunna lägga förslag till lösningar av svåra samhällsproblem.
            Vi kan hänvisa till den energikommission som arbetat eller den
            giftkommission som socialdemokra- terna under ett antal år föreslagit
            i riksdagen. Under tidigare skeden, särskilt 1950-talet, initierades
            av regeringen en lång rad forksningsprojekt som närmare skulle
            belysa sambandet mellan prisstegringar och övriga ekonomiska aktiviteter.
            Det är nu hög tid för en ny
          </p>
          <pb facs="riksdagen-motions-pdf/data/197980/mot_197980__265/mot_197980__265-007.pdf"/>
          <fw xml:id="i-GMJFfVwUkJB2Pt3UzBNSya">
            Mot. 1979/80:265 12
          </fw>
          <p xml:id="i-3Z45rpE9TQPfGPQCo1QU6V">
            vetenskaplig vägröjarinsats av liknande slag, vilken tar hänsyn
            till de djupgående förändringar i den inhemska ekonomin och den
            internationella ekonomin som skett under de senaste decennierna
            och som något berörts i denna motion. Det är angeläget att forskningsprojekt,
            som inte är bundna till ett traditionellt och slentrianmässigt
            modelltänkande när det gäller samban- det mellan prishöjningar
            och övriga viktiga ekonomiska variabler, kan igångsättas. Med
            hänsyn till storleksordningen av de problem som den extrema inflationen
            skapar är det angeläget att ett handlingsprogram mot inflationen
            kan läggas fram snabbt. Detta motiverar den typ av extraordinära
            resurser som en priskommission — i likhet med energikommissionen
            — skulle få. I denna motion har endast ytligt kunnat beröras några
            av de orsaker och samband som karaktäriserar den internationella
            inflationen. Det gäller bl. a. förändringen av prisbildningsmekanismerna
            i de stora företagen, den ökande internationella likviditeten
            och varlutaflödena som måste bemästras med nya ekonomisk-politiska
            åtgärder liksom de krav på den ekonomiska politiken och arbetsmarknadspolitiken
            som ställs av stagflationen, dvs. det gemen- samma uppträdandet
            av arbetslöshet och inflation. Många andra viktiga orsaker till
            inflationen, vilka är möjliga att påverka med ekonomisk politik,
            har endast rubrikvis berörts och bör givetvis också bli föremål
            för en priskommissions arbete. Kommissionen bör även diskutera
            långsiktiga revalveringsstrategier och vilka krav på den interna
            ekonomiska politiken som skulle följa därav. Även om huvudsyftet
            med en kommission skulle vara att finna vägar att minska inflationen
            bör kommissionen också kunna lämna förslag om att lindra inflationens
            skadeverkningar. Dit hör exempelvis fråganom indexering av lån
            och liknande insatser för att skydda stora grupper av småsparare,
            som nu mycket snabbt förlorar realvärden. Mot bakgrund av vad
            som anförts får vi hemställa att riksdagen begär att regeringen
            tillsätter en priskommission med uppdrag att finna vägar att minska
            inflationen i enlighet med vad som anförts i motionen.
          </p>
          <p xml:id="i-JbZDZb1NbJ9rrymBMkaeLZ">
            Stockholm den 16 januari 1980
          </p>
          <p xml:id="i-BmovKWFS3X8k383DDXhpvD">
            MATS HELLSTRÖM (s)
          </p>
          <p xml:id="i-VAWmsVBucejh2ijUa5fKTr">
            ARNE GADD (s) S. SIGURDSEN (s) LENNART PETTERSSON (s) GRETHE
            LUNDBLAD (s) MARGOT WALLSTRÖM (s) BO FORSLUND (s)
          </p>
          <p xml:id="i-HB4GHBqrKSdxg2JVR8mxSh">
            LENA HJELM-WALLÉN (s)
          </p>
        </div>
      </div>
    </body>
  </text>
</TEI>
