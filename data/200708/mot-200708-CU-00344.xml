<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-CU-00344">
  <teiHeader>
    <fileDesc>
      <titleStmt>
        <title>En äktenskapslagstiftning för alla</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En äktenskapslagstiftning för alla</title>
          <idno type="rdwebb">GV02C344</idno>
          <rs type="number">C344</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GV02C344/text</ref>
          <ref type="dokument_url_html">http://data.riksdagen.se/dokument/GV02C344</ref>
          <ref type="dokumentstatus_url_xml">http://data.riksdagen.se/dokumentstatus/GV02C344</ref>
          <ref type="doc">http://data.riksdagen.se/fil/58AA6FEB-975B-4C4C-ACAD-DF0782DD56DD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2TFgHxXBV8k6c9yL7ovFfc" type="signed"/>
        <correspContext corresp="i-2TFgHxXBV8k6c9yL7ovFfc">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-MHw97nhwAAagdFdHTfZJes" type="referral">
          <date when="2007-10-16"/>
        </correspAction>
        <correspAction xml:id="i-XfSXoyYahoWTTXMCHoetVz" type="dismissal">
          <date when="2007-10-16"/>
        </correspAction>
        <correspAction xml:id="i-AcRWarWbXvnfbzfJB6zBih" type="numbering">
          <date when="2007-10-05"/>
        </correspAction>
        <correspAction xml:id="i-JGJ2kbadPq3gHpU3b6sr6f" type="submission">
          <date when="2007-10-04"/>
        </correspAction>
        <correspAction xml:id="i-JJ7qYeo3q48KtpoLaQoQoE" type="transfer">
          <date when="2007-10-04"/>
        </correspAction>
        <correspAction xml:id="i-8ZwV1FdyLgBwAnhR9PFjkn" type="assigned"/>
        <correspContext corresp="i-8ZwV1FdyLgBwAnhR9PFjkn">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-9HMB1CPFzbVo1MjipBy9fj">
            1 Förslag till riksdagsbeslut
          </head>
          <list style="ol">
            <item xml:id="i-E7sjK7eRF3HKohFQ2qxdZ5">
              Riksdagen begär att regeringen lägger fram förslag till ändring
              i lagstiftning enligt vad som anförs i motionen om att äktenskapslagstiftningen
              bör göras könsneutral.
            </item>
            <item xml:id="i-HtqZesRuzaso7hSB6jBTkA">
              Riksdagen begär att regeringen lägger fram förslag till ändring
              i lagstiftning enligt vad som anförs i motionen om att Svenska
              kyrkan och andra trossamfund inte själva ska kunna välja om de
              vill viga samkönade par eller inte.
            </item>
            <item xml:id="i-PJ5hfc8aQfcGHPHghik4EA">
              Riksdagen begär att regeringen lägger fram förslag till ändring
              i lagstiftning enligt vad som anförs i motionen om att vigselrätten
              ska individualiseras.
            </item>
            <item xml:id="i-GKJKc5wrwYHkqJNpSaBTnw">
              Riksdagen begär att regeringen lägger fram förslag om att avskaffa
              partnerskapslagen under förutsättning att äktenskapslagstiftningen
              görs könsneutral.
            </item>
            <item xml:id="i-WjjpD21tCsKHAmM2shcMxJ">
              Riksdagen begär att regeringen lägger fram förslag till ändring
              i lagstiftning enligt vad som anförs i motionen om att ett par
              som vill registrera partnerskap ska få möjlighet att söka dispens
              från 18-årsregeln.
            </item>
            <item xml:id="i-RsDGJBGja43f93M6WYeKZK">
              Riksdagen begär att regeringen lägger fram förslag till ändring
              i lagstiftning enligt vad som anförs i motionen om att anknytningskravet
              i lag (1994:1117) om registrerat partnerskap bör tas bort.
            </item>
            <item xml:id="i-W8CaM6cziecyD32VVqvkix">
              Riksdagen tillkännager som sin mening vad i motionen anförs om
              att bestämmelserna i förordningen (1931:429) om vissa internationella
              rättsförhållanden rörande äktenskap, adoption och förmynderskap
              även ska vara tillämpliga på registrerat partnerskap.
            </item>
          </list>
        </div>
        <div type="motContent">
          <head xml:id="i-HTLmGpNd8ZsuzkmVb12B9L" type="h1">
            2 Könsneutralt äktenskap
          </head>
          <p xml:id="i-BcC1DvLWZ9r2kRp3SjapUy">
            Vänsterpartiet var det första partiet som fattade beslut om att
            driva frågan om en könsneutral äktenskapslagstiftning. För oss
            är det en central demokratifråga att lagstiftningen ska gälla
            lika för alla oavsett sexuell läggning. Det är vår självklara
            utgångspunkt att verka för att omintetgöra de rättsliga skillnader
            som i dag finns mellan partners och makar.
          </p>
          <p xml:id="i-3bTqdK2swA3rZzTpDBng9u">
            Enligt gällande lagstiftning är äktenskapet en heterosexuell
            förening mellan kvinna och man. Möjligheten att registrera partnerskap
            står sedan 1994 till buds för de samkönade par som vill gifta
            sig. Sedan lesbiska kvinnor den 1 juli 2005 fick tillgång till
            assisterad befruktning inom den svenska sjukvården finns det få
            skillnader kvar när det gäller rättsverkningarna mellan ett äktenskap
            och ett partnerskap (se 3 kap. lag [1994:1117] om registrerat
            partnerskap). Partnerskapslagen är alltså i stort sett en kopia
            av äktenskapsbalken. Vänsterpartiet ser inte några sakliga skäl
            till att behålla denna särlagstiftning.
          </p>
          <p xml:id="i-8cRW81dE6DoPbJXHoAGL8G">
            Partnerskapslagen var ett historiskt viktigt och stort steg i
            arbetet för sexuellt likaberättigande år 1994 men i dag fyller
            den inte samma funktion. Den blir i stället ännu en tydlig markering
            av hur lagstiftningen präglas av en särskiljandets logik där homosexuella
            separeras från heterosexuella. För oss är det självklart att äktenskapslagstiftningen
            ska göras könsneutral i likhet med sambolagstiftningen som gäller
            lika för alla oavsett sexuell läggning. Partnerskapslagen ses
            som ett andra klassens äktenskap och ett bihang till äktenskapsbalken.
            Äktenskapsbalken ger heterosexuella par rätt att gifta sig. Denna
            rätt saknar homosexuella par trots att de befinner sig i en jämförbar
            situation.
          </p>
          <p xml:id="i-V8f9bEriXToUJ9Kn11gRBB">
            Internationellt sett ligger Sverige i bakvattnet när det gäller
            könsneutral äktenskapslagstiftning. Äktenskapslagstiftning som
            gäller lika för alla par finns bl.a. i Kanada, Holland, Belgien,
            Spanien och Sydafrika.
          </p>
          <head xml:id="i-83GVFwDidHzKUp8U8xFSRb" type="h1">
            3 Argument för en icke-diskriminerande lagstiftning
          </head>
          <p xml:id="i-U9zstmEpW9TnrNMFBVEGiB">
            Det finns grupper i samhället som verkar för att äktenskapet
            ska behålla sin diskriminerande särställning. Namninsamlingar
            till stöd för att äktenskapet ska bevaras som det ser ut i dag
            startas och opinionsmöten arrangeras. Man hänvisar bl.a. till
            att en könsneutral äktenskapslagstiftning skulle innebära en diskriminering
            av alla andra former av möjliga relationer. Detta resonemang bygger
            på en missuppfattning av definitionen av begreppet sexuell läggning
            och på djupt rotade fördomar om homosexuella och bisexuella personer.
          </p>
          <p xml:id="i-UdGxVTafDsJdH8S5p5qLTn">
            Vi vill därför erinra om att sexuell läggning definieras som
            homosexualitet, bisexualitet och heterosexualitet. Vidare anser
            man inom dessa grupper att äktenskapet är en naturlig förening
            mellan kvinna och man som tryggar kärnfamiljens fortlevnad. Enligt
            naturrättsliga teorier finns det en av gud eller i naturen inneboende
            ordning som är oföränderlig. Vänsterpartiet menar att argument
            som hänvisar till en av gud given ordning inte kan ligga till
            grund för den moderna lagstiftning som krävs i en rättsstat.
          </p>
          <p xml:id="i-5Q2AMtPigmauiTQ8mofAvc">
            Äktenskapet är en juridisk samlevnadsform som det är möjligt
            att förändra i takt med att värderingarna i samhället förändras.
            Den traditionella kärnfamiljen har spelat ut sin roll som samhällets
            grundval eftersom familjebildningar i dag kan se ut på många olika
            sätt. En familj kan t.ex. bestå av en vuxen med barn eller två
            särboende eller samboende vuxna av samma eller olika kön.
          </p>
          <p xml:id="i-YZ7c2LajhuwP5EnBZffhBA">
            Vänsterpartiet har självfallet inga synpunkter på människors
            val av samlevnadsform och lägger därför inga värderingar i enskildas
            val att leva i en kärnfamilj. Vi ifrågasätter däremot kärnfamiljens
            normerande verkan för hur lagstiftningen ska se ut. Den traditionella
            kärnfamiljen är inte heller generellt något särskilt bra exempel
            på den bästa miljön för ett barn att växa upp i. Vi kan inte bortse
            från att det finns kvinnor och barn som lever i kärnfamiljer där
            de utsätts för våld och övergrepp av närstående män. Den bästa
            miljön för ett barn att växa upp i är enligt vår mening en familj
            med en eller flera trygga vuxna. Föräldrarnas sexuella läggning
            spelar ingen roll för deras omvårdnadsförmåga.
          </p>
          <p xml:id="i-FnWrtbt2qKa7V8aqTy9QRZ">
            Om äktenskapet verkligen är den bästa och stabilaste grunden
            för familjen, barnen och samhället så torde det dessutom finnas
            all anledning att ge alla typer av familjebildningar möjlighet
            att uppleva denna trygghet. Även samkönade föräldrar har barn.
            Lagstiftningen måste för att inte bli omodern anpassas till verkligheten.
          </p>
          <p xml:id="i-SmARroPvugNooHvhQT4TE7">
            Så länge lagstiftningen sorterar människor i olika fack beroende
            på sexuell läggning kommer diskrimineringen av homosexuella och
            bisexuella personer och deras barn att fortgå.
          </p>
          <head xml:id="i-AuUADTR2K6RPkepy65Q9Sy" type="h1">
            4 Tidigare ställningstaganden
          </head>
          <p xml:id="i-59FjH4ujZvHE1APvPNBSAg">
            År 1987 avvisade regeringen i förslaget till lag om homosexuella
            sambor tanken på en möjlighet för homosexuella par att ingå äktenskap
            (prop. 1986/87:124). Man hänvisade då till att värderingarna om
            äktenskapet som en institution för familjebildning mellan en man
            och en kvinna är så grundmurade i samhället att det inte är möjligt
            att införa bestämmelser som ger två personer av samma kön rätt
            att ingå äktenskap med varandra (prop. 1986/87:124, s. 41). Det
            tidigare lagutskottet delade regeringens uppfattning och tillade
            att en lagstiftning som medger äktenskap för två personer av samma
            kön skulle stå i strid med den allmänna uppfattningen inom ett
            centralt livsområde (bet. 1986/87:LU28, s. 5).
          </p>
          <p xml:id="i-XMFyyLZZ9DqUJzEwxatnNg">
            Vänsterpartiet kan med glädje konstatera att allmänhetens värderingar
            förändrats sedan dess. I sitt betänkande (bet. 2003/04:LU22) ansåg
            lagutskottet att tiden var mogen för att brett och förutsättningslöst
            utreda frågan om en könsneutral äktenskapslagstiftning. Äktenskapsutredningen
            presenterade sitt betänkande i mars 2007.
          </p>
          <head xml:id="i-NZSarEdPS4Z8kuYp4xH4PD" type="h2">
            4.1 Äktenskapsutredningen
          </head>
          <p xml:id="i-4CVxRW6Sb1hvFxCguEm7E4">
            Utredningen lägger i sitt betänkande fram ett förslag som i praktiken
            innebär att Svenska kyrkan och andra trossamfund kommer att ges
            rätten att själva välja om de vill viga samkönade par eller inte
            om förslaget genomförs i den delen (SOU 2007:17 s. 276 f.). Vi
            anser att det vore djupt olyckligt att införa en lagstadgad möjlighet
            att diskriminera samkönade par. Vigselrätten delegeras av staten
            och är därför en form av myndighetsutövning. Förslaget är redan
            ur den aspekten oacceptabelt. Vänsterpartiet är i stället för
            en s.k. vigselplikt där Svenska kyrkan och trossamfund är skyldiga
            att viga även samkönade par för att ha rätt att förrätta vigsel
            överhuvudtaget.
          </p>
          <p xml:id="i-Q8zLQ8mLgtfc4oi8D2TqTy">
            Vi är djupt oroade över att familjekonservativa krafter inom
            den nya regeringen kommer att blockera ett lagförslag om en könsneutral
            äktenskapsbalk (se mot. 2005/06:L313). Nyligen fick vi kännedom
            om att regeringen förlängt remisstiden på utredningen till den
            15 januari 2008, vilket antyder att regeringen avser att dra frågan
            i långbänk.
          </p>
          <p xml:id="i-G1pY6oShpPKAtaBsxX3y9i">
            Regeringen bör snarast återkomma med förslag till ändring i lagstiftning
            som innebär att äktenskapslagstiftningen görs könsneutral. Detta
            förslag bör inte ge Svenska kyrkan och andra trossamfund rätt
            att själva välja om de vill viga samkönade par eller inte.
          </p>
          <p xml:id="i-DYvpN1gKprYbBYh59XsQgP">
            Under förutsättning att äktenskapslagstiftningen görs könsneutral
            bör regeringen även återkomma med förslag till ändring i lagstiftning
            som innebär att partnerskapslagen avskaffas.
          </p>
          <head xml:id="i-5eC68y3sh7DrNW3khw9w6N" type="h2">
            4.2 Individualiserad vigselrätt
          </head>
          <p xml:id="i-62bwfErnL4xFdRkLbCYRsF">
            Idag regleras vigselrätten för Svenska kyrkan i äktenskapsbalken
            där det framgår att präster inom Svenska kyrkan är behöriga att
            vara vigselförrättare. För andra trossamfund än Svenska kyrkan
            gäller en annan ordning där de måste söka tillstånd att förrätta
            vigsel från Kammarkollegiet. Dessutom krävs ett särskilt förordnande
            av vigselförrättarna. Borgerliga vigselförrättare förordnas av
            länsstyrelserna. Enligt utredarens bedömning (SOU 2007:17 s. 277)
            är de enskilda vigselförrättarna inom trossamfunden, till skillnad
            från de borgerliga vigselförrättarna, inte att anse som fristående
            uppdragstagare utan som företrädare för sitt trossamfund. I utredningen
            föreslås att samma lag ska gälla för Svenska kyrkan som för övriga
            trossamfund, d.v.s. även Svenska kyrkan ska ansöka om vigseltillstånd
            och präster måste förordnas särskilt för att vigselbehörighet
            ska gälla (SOU 2007:17 s. 273). Vänsterpartiet är av den uppfattningen
            att alla trossamfund ska behandlas lika men vi vill gå ett steg
            längre än utredningen och införa en individuliserad vigselrätt
            för samtliga förrättare av vigsel i likhet med vad som idag gäller
            för borgerliga vigselförrättare. Ett uppdrag att förrätta vigsel
            är en form av myndighetsutövning och bör därför enligt vår mening
            vara personligt, d.v.s. knutet till den befattningshavare som
            innehar uppdraget och inte till ett trossamfund.
          </p>
          <p xml:id="i-B4UEzWvhGmrW3CaxjgY3N1">
            Regeringen bör därför återkomma med förslag till ändring i lagstiftning
            som innebär att uppdraget att som vigselförrättare individualiseras.
          </p>
          <head xml:id="i-MmLgKJFm5kipYb7kQ14hYA" type="h1">
            5 Civilt äktenskap
          </head>
          <p xml:id="i-LRBnqVMK5pHcpmjKWVziN">
            Enligt gällande lagstiftning är det möjligt att vigas i Svenska
            kyrkan, annat trossamfund eller borgerligt. Ett kyrkligt äktenskap
            saknar i sig rättslig verkan då en rättsligt giltig vigsel enligt
            äktenskapsbalken förutsätter att äktenskapsbalkens regler har
            iakttagits. Däremot får civil vigsel förrättas av företrädare
            för vissa samfund efter särskilt förordnande från Kammarkollegiet.
          </p>
          <p xml:id="i-4kkvPkq885xbLNvtcyyePc">
            När en person med ett sådant förordnande förrättar vigsel måste
            han eller hon följa äktenskapsbalkens regler. I det avseendet
            skiljer sig alltså inte en civilt giltig vigsel förrättad av en
            präst i Svenska kyrkan eller i något annat trossamfund från en
            vigsel förrättad i en borgerlig ordning. Den kyrkliga vigseln
            existerar således inte i rättslig bemärkelse (se artikel i FT,
            D. Hanqvist, Den sista enhörningen: på jakt efter den kyrkliga
            vigseln).
          </p>
          <p xml:id="i-PcPPieHE1oZj9jV26jKeRR">
            Nuvarande ordning kan leda till att den rättsligt giltiga vigselordningen
            sammanblandas med de religiösa sedvänjorna eller tappas bort till
            förmån för sådana sedvänjor. Ordningen strider dessutom mot principen
            om statens neutralitet i religiösa frågor. Denna princip tydliggjordes
            då Svenska kyrkan skildes från staten den 1 januari 2000.
          </p>
          <p xml:id="i-KVWLt4THbSFe7SBVEaLcC9">
            Vänsterpartiet driver alltjämnt frågan om att ta bort vigselrätten
            från Svenska kyrkan och andra trossamfund och i stället införa
            s.k. civiläktenskap. En sådan ordning skulle innebära ett enhetligt
            sätt att ingå äktenskap för alla par, oavsett sexuell läggning.
          </p>
          <p xml:id="i-TThTANAXXKoHg4msaWyoPT">
            Diskussionen om vigselplikt för Svenska kyrkan och trossamfunden
            skulle dessutom inte längre vara aktuell. Då Äktenskapsutredningen
            inte lämnar något sådant förslag i sitt betänkande avser vi att
            på sikt fortsätta att driva frågan om civiläktenskap. Vi prioriterar
            dock att få igenom en könsneutral äktenskapslag så fort som möjligt
            och vill därför inte avvakta ytterligare utredning av denna fråga
            just nu. Därför avstår vi från att lägga fram ett förslag om civil
            äktenskapslagstiftning i denna motion.
          </p>
          <head xml:id="i-LmK5CEzYpqbYhLjpTdFvgB" type="h1">
            6 I väntan på en könsneutral äktenskapslagstiftning
          </head>
          <p xml:id="i-GMLQWjJVhUw4hPUBioXhEP">
            Uppdragen som förrättare av vigsel och som förrättare av partnerskap
            likställdes i april 2006. Länsstyrelserna ska sedan lagändringen
            endast meddela förordnanden som ger behörighet att förrätta både
            vigsel och registrering av partnerskap (prop. 2005/06:58).
          </p>
          <p xml:id="i-XLTQGmi4tLubDcbgsG7WP4">
            Vänsterpartiets principiella utgångspunkt är att partnerskapslagen
            ska avskaffas. Vi vill införa en äktenskapslagstiftning som gäller
            lika för alla, oavsett sexuell läggning. Därför är det viktigt
            att reglerna i partnerskapslagen snarast likställs med de i äktenskapsbalken.
            Det är uppenbart att nuvarande lagstiftning bygger på fördomar
            mot homosexuella och bisexuella personer.
          </p>
          <p xml:id="i-P1SEAkbzs1pKxU6YWmLsAa">
            Så länge nuvarande ordning med två skilda lagar gäller vill Vänsterpartiet
            att lagstiftningen i stället utgår från att likställdhet ska gälla
            mellan homosexuella par och heterosexuella par. En sådan ordning
            skulle undanröja de omotiverade rättsliga skillnaderna mellan
            makar och partners. Detta får enligt vår mening ses som ett första
            led i införandet av en gemensam äktenskapslagstiftning där sexuell
            läggning inte spelar någon roll.
          </p>
          <head xml:id="i-CKdcZLhMrC9uidaJA95JDt" type="h1">
            7 En diskriminerande ordning
          </head>
          <head xml:id="i-4vh9Jo4MtNEQzBAHrqSjdv" type="h2">
            7.1 Dispens enligt äktenskapsbalken
          </head>
          <p xml:id="i-KrgKdFMXTu4qH5J6f15sHn">
            I dag har heterosexuella par möjlighet att söka dispens från
            18-årsgränsen för att ingå äktenskap (2 kap. 1 § ÄktB). Tillstånd
            får meddelas endast om det finns särskilda skäl. Denna möjlighet
            saknas dock för samkönade par som önskar registrera partnerskap
            (1 kap. 3 § lag 1994:1117).
          </p>
          <p xml:id="i-M6GhxMm7F8dBDNGWHVDQkA">
            Vänsterpartiet vill självfallet inte att barnäktenskap ska vara
            tillåtna men menar att dispens ska kunna beviljas om det finns
            särskilda skäl även enligt partnerskapslagen. I förarbetena till
            partnerskapslagen (bet. 1993/94:LU28) görs inte någon ingående
            behandling av dispensregeln. Där anförs att de i 2 kap. äktenskapsbalken
            angivna äktenskapshindren, dvs. underårighet, nära släktskap och
            bestående äktenskap, bör ges motsvarande tillämpning på registrering
            av partnerskap.
          </p>
          <p xml:id="i-E8ySdHXvQ9b9e1ddUWj4KX">
            Det tidigare lagutskottet föreslog i sitt betänkande (bet. 2003/04:LU19)
            att riksdagen skulle avslå en motion om möjlighet till dispens
            från 18-årsregeln vid registrering av partnerskap. Utskottet hänvisade
            till avsaknad av beredningsunderlag men angav samtidigt att ställningstagandet
            inte innebar att frågan en gång för alla skulle vara avgjord (bet.
            2003/04:LU19, s. 13).
          </p>
          <p xml:id="i-Et9F7evZypP7JZBgbsdxTD">
            I sina betänkanden (bet. 2004/05:LU14 och bet. 2005/06:LU19)
            avslog lagutskottet motioner med krav på ändringar i partnerskapslagen
            med hänvisning till den pågående utredningen om äktenskap och
            partnerskap (dir. 2005:6). Vänsterpartiet anser att ett homosexuellt
            par som vill registrera partnerskap ska ha samma möjligheter att
            ansöka om dispens som ett heterosexuellt par som vill ingå äktenskap.
            Regeringen bör därför återkomma med förslag till ändring i lagstiftning
            som innebär att ett par som vill registrera partnerskap får möjlighet
            att söka dispens från 18-årsregeln.
          </p>
          <head xml:id="i-JPRbLmu9s7nXRk1ZaN8yjR" type="h2">
            7.2 Anknytningskravet i partnerskapslagen
          </head>
          <p xml:id="i-RGtyrtCpnCxVjqVKGjAVKq">
            Enligt partnerskapslagen 1 kap. 2 § måste en av partnerna ha
            hemvist i Sverige sedan minst två år för att det samkönade paret
            ska få registrera sitt partnerskap. Om en av partnerna är svensk
            medborgare kan hemvist för den personen ha förelegat sedan en
            kortare tid än två år. I förarbetena till partnerskaps-lagen anförs
            att man bör undvika att medverka till en registrering som inte
            får någon verkan i hemlandet, om partnerskapet saknar anknytning
            till det land där registreringen sker (bet. 1993/94:LU28 s. 16).
          </p>
          <p xml:id="i-3EdcTua1giZxKS5g71QqBv">
            Kravet på anknytning till Sverige saknas för det heterosexuella
            par som önskar ingå äktenskap (ÄktB 3 kap. 2 §). Det tidigare
            lagutskottet har avslagit motioner med krav på att avskaffa anknytningskravet
            i partnerskapslagen med motiveringen att frågan ses över av den
            pågående utredningen om könsneutralt äktenskap dir. 2005:6 (bet.
            2005/06:LU19 s. 10).
          </p>
          <p xml:id="i-NK6Na8HYiDG5cycWcCkW1w">
            Regeringen bör återkomma med förslag till ändring i lagstiftning
            som innebär att kravet på anknytning till Sverige i partnerskapslagen
            avskaffas.
          </p>
          <head xml:id="i-Gwb7Einu6hcALmjsyZKJv" type="h1">
            8 Den nordiska konventionen om privaträttsliga förhållanden
          </head>
          <p xml:id="i-Hyh9PKoCzrkqzgbvP2MNs">
            Den svenska internationella privaträtten, IP-rätten, reglerar
            under vilka förutsättningar svensk domstol eller myndighet ska
            befatta sig med en fråga som har internationell anknytning och
            enligt vilket lands lag frågan ska avgöras.
          </p>
          <p xml:id="i-13AoadUGXytPo7z8kaPdTw">
            Enligt 3 kap. 4 § partnerskapslagen gäller inte bestämmelserna
            i förordningen (1931:429) om vissa internationella rättsförhållanden
            rörande äktenskap, adoption och förmynderskap för registrerade
            partners. Förutom Sverige är Danmark, Finland, Island och Norge
            anslutna till den konvention som ligger till grund för förordningen.
            Sedan år 2001 då Finland införde lagstiftning om partnerskap för
            samkönade par finns motsvarande lagstiftning i alla konventionsländerna.
            Därför bör även denna förordning vara tillämplig på registrerade
            partners av samma skäl som anförs ovan.
          </p>
          <p xml:id="i-R1dsez6Hs1JRHvTqkQwpae">
            Bestämmelserna i förordningen (1931:429) om vissa internationella
            rättsförhållanden rörande äktenskap, adoption och förmynderskap
            ska även vara tillämpliga på registrerat partnerskap. Detta bör
            riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-6VPcg5PYBCiRCNzgvaWgwf" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-CFJYHSWXj8quuJJRhG3bZz" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-8XufaaX6V78Y6WYbu8CaS5" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-CRk4YorZV1d5gtWbo1Syso" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-VTyv2TyqhxHCKiGNHUTpaa" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-JSxhQ974FTHX4znChwtS1N" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-9HMZerPgahcb1G1tKy8M2i" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-8WG7dfFVrPhH7wG64xY6X5" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
