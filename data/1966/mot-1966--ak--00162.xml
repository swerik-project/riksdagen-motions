<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--ak--00162">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__162/mot_1966__ak__162-001.pdf"/>
      <fw xml:id="i-SaBYU5DtFA5phvTZUBFPPn">
        Motioner i Andra kammaren, nr 162 år 1966 3
      </fw>
      <div xml:id="i-26mZxA3ePsC5BR7S1HqHqF" type="motHeader">
        <div xml:id="i-2aEfPpyUPG5JjyMLQJTPxa" type="motTitle"/>
        <div xml:id="i-EC1qwMJnxBdBJNpqbN7bCX" type="motSubmissionInfo"/>
      </div>
      <div xml:id="i-DxWM1E7es7M1UMyhhT6wRG" type="motBody">
        <div xml:id="i-F2ck4S1iXufFUP4htqeJwL">
          <p xml:id="i-GnUofGQZZbxz66ofFXuwDV">
            Nr 162
          </p>
          <p xml:id="i-7he3qN1LDtttmwPvSwwxbQ" type="titleString">
            Av herr Holmberg m. fl., om viss utvidgning av den statliga lokalise-
            ringspolitiken.
          </p>
          <p xml:id="i-NPJTg47Pq8TffHGy9X7uGH">
            (Lika lydande med motion nr 119 i Första kammaren)
          </p>
          <p xml:id="i-E8T5PoWCTcYG9ztnLPQzoe">
            En del av de förändringar som företagits eller föreslås i fråga
            om lokaliserings- politiken går i den riktning som förordades
            i samband med riksdagsbeslutet 1964. Detta gäller framför allt
            förslaget i årets tilläggsstat nr II att anvisade medel, avsedda
            för åtgärder längre fram, skall få tas i bruk för lån och anslag
            till lokali- seringsprojekt redan under nästkommande budgetår.
            Beslutet 1964 förutsatte också en stark begränsning av rätten
            att ta investe- ringsfonder i anspråk, men därvidlag har också
            skett en välbetänkt modifiering. Enbart härigenom beräknas sålunda
            900 arbetstillfällen ha tillkommit i Norr- botten. De tillägg
            som förordades av den kommunistiska gruppen vid riksdagsbehand-
            lingen av dessa frågor 1964 (motionen II: 1080) motiverades bl.
            a. med att an- slagen var otillräckliga. Det sammanlagda beloppet
            på 160 miljoner kronor per år för hela landet var i och för sig
            så litet att det knappast skulle ge upphov till någon storindustri,
            som det fanns starkt behov av i flera norrlandslän. Summan måste
            dessutom jämföras med stödformer som samtidigt skulle försvinna
            — en- ligt riksdagens upplysningstjänst beräknade till 100 å 110
            miljoner kronor. Enligt vårt förslag skulle också användningen
            av skattemedel för lokaliserings- ändamål ges en annan inriktning
            därigenom att till utvidgning av statsindustrier- na skulle användas
            ett lika stort belopp som riksdagen anvisade till subventioner
            åt privata företag. Erfarenheterna bekräftar att den ensidiga
            tillämpningen av subventionsmeto- den icke ger samhällsorganen
            möjlighet att styra lokaliseringspolitiken på önsk- värt sätt.
            Det är ingen tvekan om att de län som kommit i åtnjutande av lokalise-
            ringsbidrag med 20—22 miljoner kronor vartdera haft behov av detta
            stöd och mera till. Men det beror inte bara på otillräckliga anslag
            att exempelvis den nord- ligaste delen av landet, som bevisligen
            har de största svårigheterna, fått avsevärt mindre del av lokaliseringsmedlen.
            Orsaken är främst att privata företagare inte påverkas av de allmänna
            samhällsbehov som lokaliseringsbeslutet avsåg att främja utan
            vägleds uteslutande av sina vinstintressen. En del av synpunkterna
            i årets finansplan ger stöd för tanken att lokaliserings- politiken
            främst borde inriktas på att utvidga den statliga sektorn inom
            industrien. Redan nu ger statliga industrier — främst i form av
            gruvdrift och energiproduk- tion — betydande tillskott till statskassan
            och spelar stor roll för vissa kommuners
          </p>
          <pb facs="riksdagen-motions-pdf/data/1966/mot_1966__ak__162/mot_1966__ak__162-002.pdf"/>
          <fw xml:id="i-LTV7wvwhvYjzhEzZ1ScEUR">
            4 Motioner i Andra kammaren, nr 162 år 1966
          </fw>
          <p xml:id="i-LLcz7RyGBCQjtsiPnvFVKe">
            och landstings ekonomi. Genom ökad verksamhet av detta slag kan
            samhället otvivelaktigt också få nya inkomstkällor. Tillfälligt
            innebär sådana investeringar en statlig utgiftsökning men hör
            i längden icke till den kategori av statsutgifter som enligt finansplanen
            måste ”komma i konflikt med målet att förbättra bytes- balansen”.
            Vi anser att det tvärtom förhåller sig så, att en djärv satsning
            på lämpliga statsindustrier förbättrar vårt lands läge inåt och
            i utrikeshandeln. Även regeringen vill ge prioritet åt industriinvesteringarna
            för att öka exporten på områden som stagnerar. Varför inte i form
            av statsindustrier? Det handlar här om en produktiv investering
            av hög nyttighetsgrad som bör ges företräde jämfört med många
            andra investeringar inom näringslivet. Den kommer att ge resultat
            i form av ett varutillskott och minskar sålunda de sam- hällsekonomiska
            problem som nu föreligger. Det sägs i finansplanen att den ogynnsamma
            utvecklingen av bytesbalansen främst beror på arbetskraftsbristen
            inom vissa näringsgrenar, särskilt inom verk- stadsindustrien.
            Detta borde leda till slutsatsen att man skall satsa på uppbygg-
            naden av en statlig verkstadsindustri i områden med stor tillgång
            på arbetskraft och förutsättningar i övrigt för en sådan industri.
            Men regeringen har hittills inte tagit något sådant initiativ,
            och riksdagen har avslagit motioner om en statlig verkstadsindustri.
            Det har visserligen skett en viss förbättring även med hjälp av
            subventionsanslagen till privata företag. Men detta sker som sagt
            planlöst — ibland till och med på sådant sätt att det motverkar
            det angivna syftet — samt i så ringa omfattning att de nya arbetstillfällena
            inte ens kunnat absorbera det tillskott av arbetslösa som ständigt
            uppstår till följd av rationaliseringen av landsbygdsnäringar
            och förefintlig industri. Trots den ökade utflyttningen finns
            det fortfarande många tusen arbetslösa inom stödområdena. Till
            dem hör ett mycket stort antal gifta kvinnor, för vilka sysselsättningsfrågan
            inte kan ordnas utan en lokaliseringspolitik med den inriktning
            vi förordat. Detta aktualiserar också åtgärder för att ta reda
            på var den disponibla kvinnliga arbetskraften finns och hur stor
            omfattning denna dolda arbetslöshet har. Det sker visserligen
            ansatser i den riktningen, senast gjorda i den plan som redovisas
            i årets statsverksproposition på grundval av ett yttrande från
            länsstyrelsen i Älvs- borgs län samt spridda försök i några kommuner,
            just nu bl. a. i Kiruna. Men därvidlag borde åtgärder vidtagas
            i hela landet genom arbetsmarknadsmyndighe- ternas försorg och
            med syfte att åstadkomma jämställdhet mellan kvinnliga och manliga
            arbetslösa såväl beträffande åtgärder för att få dem med i förvärvsarbete
            som i fråga om ersättning under den tid de icke kan få annat arbete.
            Särskilt i det norra stödområdet behövs flera nya större industrier
            baserade på landsdelens rika förekomster av mineral och skog.
            Redan långt innan utveck- lingen av utbytesbalansen ledde till
            de svårigheter som redovisas i årets finans- plan föreslog vi
            att statens gruvdrift och metallurgiska industri skulle komplette-
            ras med en statlig verkstadsindustri. Enbart genom att tillverka
            en del av de verk- stadsprodukter som staten köper av privata
            företag söderut skulle man kunna
          </p>
          <pb facs="riksdagen-motions-pdf/data/1966/mot_1966__ak__162/mot_1966__ak__162-003.pdf"/>
          <fw xml:id="i-XxsEMhjvZ2VNStXavJoJqf">
            Motioner i Andra kammaren, nr 162 år 1966 5
          </fw>
          <p xml:id="i-TzpBSf5mppMgQQ9sbSQzrK">
            åstadkomma en viss utjämning mellan områden med brist respektive
            överskott av arbetskraft. De olägenheter som uppstår för enskilda
            och samhälle genom ut- flyttningen skulle delvis elimineras, bostäder
            som nu måste överges kunde fort- farande användas och trycket
            på bostadsmarknaden i expanderande tätorter skulle minska; statens
            kostnader för omflyttningen bleve mindre och utflyttnings- kommunerna
            skulle inte utsättas för samma svåra påfrestningar som nu. Bristen
            på arbetskraft för verkstadsindustrien har inte bara medfört minskade
            möjligheter till export. Enligt finansplanen har dessa förhållanden
            också lett till att vårt lands eget behov av verkstadsprodukter
            tillgodoses genom import i sådan grad att enbart denna varugrupp
            svarar för hälften av importökningen. Under hänvisning till vad
            sålunda anförts föreslår vi, att riksdagen måtte besluta att i
            skrivelse till Kungl. Maj:t hemställa om förslag till sådan utvidgning
            av lokaliseringspolitiken att denna kommer att om- fatta även
            anläggningen av statliga industrier inom stödområ- dena, samt
            att för budgetåret 1966/67 anvisa 80 miljoner kronor för att påbörja
            uppbyggnaden av en statlig verkstadsindustri i det norra stödområdet.
          </p>
          <p xml:id="i-5637YDvoRpRcyHQqhvnrnx">
            Stockholm i januari 1966
          </p>
          <p xml:id="i-V1Yt3urzwndn7KBvhDLSQ7">
            Helmer Holmberg
          </p>
          <p xml:id="i-KPwmVzM4R11Hf36wZuuDeg">
            Gunvor Ryding Henning Nilsson Gustav Lorentzon
          </p>
        </div>
      </div>
    </body>
  </text>
</TEI>
