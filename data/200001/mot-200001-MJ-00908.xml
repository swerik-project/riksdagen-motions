<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0908/mot_200001_MJ_0908-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ908 pnr: m278
          </p>
          <p>
            Motion till riksdagen 2000/01:MJ908
          </p>
          <p>
            av Berit Adolfsson och Kent Olsson (m)
          </p>
          <p>
            Jakt på skarv
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att de yrkesfiskare som fått skador kompenseras.
            2. Riksdagen tillkännager för regeringen som sin mening vad i
            motionen anförs om att en redskapsutveckling initieras och uppmuntras.
            3. Riksdagen tillkännager för regeringen som sin mening vad i
            motionen anförs om att en allmän jakt på skarv tillåts.
          </p>
          <p>
            Motiv till vårt förslag
          </p>
          <p>
            Skarvarna sprider sig snabbt längs våra kuster och i de stora
            insjöarna. Skarvkolonierna ställer till omfattande skador för
            fisket och de ödelägger de öar där de häckar. Detta ställer till
            stora problem för yrkesfiskare och miljön såsom: e Skador på vegetation,
            träck och dålig lukt vid häckningskolonierna. e Skador på fisket.
            « Skarvbeståndets ökning. e Den förfulning av naturen som märks
            efter skarvens härjningar. + Huruvida skyddsjakt eller andra åtgärder
            skulle minska skadorna.
          </p>
          <p>
            Studier har visat att skadorna skiljer sig påtagligt mellan olika
            delar av landet. Därför är det inte möjligt att skapa en heltäckande
            bild av problemets omfattning. De mycket stora koncentrationerna
            av skarv uppträder inom delvis begränsade områden, där yrkesfiskare
            har protesterat och anser sig drabbade. Problemen är som allra
            störst vid fiskodlingsdammar vintertid. Konflikten mellan skarvar
            och yrkesfiskare har sin bakgrund i konkurrens om en gemensam
            resurs. I Sverige beror den främst på att skarvar konsumerar och
            skadar fisk i redskap. Där skarvarna bildar stora kolonier kan
            omfattande uttag av fisk leda till en allmän nedgång av kommersiellt
            viktiga arter och därmed minskade fångster för yrkesfiskarna.
          </p>
          <p>
            27
          </p>
          <pb facs="riksdagen-motions-pdf/data/200001/mot_200001_MJ_0908/mot_200001_MJ_0908-0002.pdf"/>
          <p>
            2000/01:MJ908
          </p>
          <p>
            18
          </p>
          <p>
            Ytterligare problem är att skarvarna skrämmer fisken invid fiskeredskapen.
            Detta kan i så fall leda till att fisken inte fångas alls, eller
            att fisken fastnar och självdör i delar av redskapen som inte
            regelbundet vittjas. I större områden med många skarvar kan fåglarna
            driva fisken framför sig. Bland de drabbade områdena kan nämnas
            insjöar i Skåne, Östergötland och Västra Götaland samt kustområden
            i Småland, där stora kolonier av skarv orsakat stora skador. I
            t.ex. Ellestadsjön och Krageholmssjön, där omkring 800 par skarvar
            häckar, har yrkesfiskare konstaterat kraftigt reducerade fångster
            av ål under senare år. Där har en stor del (30 procent) av bottengarnsfångade
            ålar bitmärken från skarv. I Vomsjön och Ringsjön, som inte har
            så stor förekomst av skarv påträffas tio procent respektive fem
            procent av ålen med bitskador. En förklaring av bitmärken kan
            vara misslyckade fångstförsök. I Vänern, Roxen och Glan är det
            ekonomiska bortfallet stort. Där kan i genomsnitt sju procent
            av den totala fångsten vara så skadad att den förblir osäljbar.
            För att uppnå målsättningen att bevara skarven samtidigt som förutsättningar
            skall finnas för ett bärkraftigt och långsiktigt hållbart insjö-
            och kustnära fiske, måste konflikten mellan yrkesfiske och skarvar
            lösas. Ekonomisk kompensation för direkta inkomstminskningar är
            en rimlig begäran från de drabbade yrkesfiskarna. En utveckling
            av fiskeredskapen borde ske så att inte fåglar drunknar insnärjda
            i garnen och att fåglarna förhindras att skada den fångade fisken
            inne i redskapen. Jakt bör tillåtas i de områden där skadorna
            från skarven är påtagliga. Det måste finnas en rimlig balans mellan
            olika intressen, som yrkesfiske, naturvård och friluftsliv. Därför
            är det är nödvändigt att begränsa skarvstammen som på senare år
            kraftigt har expanderat.
          </p>
          <p>
            Stockholm den 3 oktober 2000
          </p>
          <p>
            Berit Adolfsson (m) Kent Olsson (m)
          </p>
        </div>
      </div>
    </body>
  </text>
</TEI>
