<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-03786">
  <teiHeader>
    <fileDesc>
      <titleStmt>
        <title>Stöldligor och annan mängdbrottslighet</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3786 av Johan Forssell m.fl. (M)</title>
          <idno type="rdwebb">H9023786</idno>
          <rs type="number">3786</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9023786/text</ref>
          <ref type="dokument_url_html">http://data.riksdagen.se/dokument/H9023786</ref>
          <ref type="dokumentstatus_url_xml">http://data.riksdagen.se/dokumentstatus/H9023786</ref>
          <ref type="docx">http://data.riksdagen.se/fil/16C97C0C-EF23-44F7-859F-D6341DE07896</ref>
          <ref type="pdf">http://data.riksdagen.se/fil/9385CC16-19FF-45FE-B517-D9F3859E7783</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-PyY3nhi1dYocd8YFcq7w3" type="signed"/>
        <correspContext corresp="i-PyY3nhi1dYocd8YFcq7w3">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-aUGR36KJw4RqrgxF2XHYi" type="submitted">
          <date when="2021-10-05"/>
          <time when="13:22:15"/>
        </correspAction>
        <correspAction xml:id="i-Ti5sSJc5QbQRogNmubmBbv" type="reviewed">
          <date when="2021-10-05"/>
          <time when="16:19:28"/>
        </correspAction>
        <correspAction xml:id="i-PdaGojgsrPtGGhX4GDC2es" type="referred">
          <date when="2021-10-14"/>
        </correspAction>
        <correspAction xml:id="i-Bzvv5Ts3YVUTgM7igfRB5n" type="assigned">
          <date when="2022-06-22"/>
          <time when="09:33:52"/>
        </correspAction>
        <correspContext corresp="i-Bzvv5Ts3YVUTgM7igfRB5n">
          <ref type="assignedTo">Justitieutskottet</ref>
        </correspContext>
        <correspAction xml:id="i-Bxf1VQUw7bz1NU7XkqGE9E" type="behandlas_i"/>
        <correspContext corresp="i-Bxf1VQUw7bz1NU7XkqGE9E">
          <ref type="uppgift">2021/22:JuU24</ref>
          <ref type="ref_dok_id">H901JuU24</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU24</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WChCMY86KVxu9KwpK8Sp3n" type="behandlas_i"/>
        <correspContext corresp="i-WChCMY86KVxu9KwpK8Sp3n">
          <ref type="uppgift">2021/22:JuU25</ref>
          <ref type="ref_dok_id">H901JuU25</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU25</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4LA2oewV8jA6oBYgSMrb6t" type="behandlas_i"/>
        <correspContext corresp="i-4LA2oewV8jA6oBYgSMrb6t">
          <ref type="uppgift">2021/22:JuU23</ref>
          <ref type="ref_dok_id">H901JuU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU23</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-K8eAbxwWSjJUAymTqjwLpK" type="behandlas_i"/>
        <correspContext corresp="i-K8eAbxwWSjJUAymTqjwLpK">
          <ref type="uppgift">2021/22:JuU22</ref>
          <ref type="ref_dok_id">H901JuU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU22</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-V1TmZMkZAzK1ppzqHDphkJ" type="behandlas_i"/>
        <correspContext corresp="i-V1TmZMkZAzK1ppzqHDphkJ">
          <ref type="uppgift">2021/22:JuU18</ref>
          <ref type="ref_dok_id">H901JuU18</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU18</ref>
          <ref type="ref_dok_titel">Tillträdesförbud till badanläggningar och bibliotek</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GEWZeiEtuxxMKW9KXNrpPy" type="behandlas_i"/>
        <correspContext corresp="i-GEWZeiEtuxxMKW9KXNrpPy">
          <ref type="uppgift">2021/22:SfU28</ref>
          <ref type="ref_dok_id">H901SfU28</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU28</ref>
          <ref type="ref_dok_titel">Utvisning på grund av brott - ett skärpt regelverk</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-APh8BQyx1j4jeoUPXHKgKc" type="motHeader">
        <div xml:id="i-5rMg9bRTGYaLfznz8sx4Xs" type="motTitle">
          Motion till riksdagen 2021/22:3786 av Johan Forssell m.fl. (M)
          Stöldligor och annan mängdbrottslighet
        </div>
      </div>
      <div xml:id="i-5gsjaSQnu3iZjFqYMpxhRV" type="motBody">
        <div xml:id="i-GnAGEUV8jEqXsT9cdPiXSZ" type="motProposal" subtype="förslag">
          <head xml:id="i-LHzDqKmSCaidrdn5HWxHgn">
            Förslag till riksdagsbeslut
          </head>
          <list xml:id="i-2KiGUvKgXohtrDPXVahn5M" style="ol">
            <item xml:id="i-XXWQED6DSQGgHjGNxnP1vb">
              Riksdagen ställer sig bakom det som anförs i motionen om att
              stärka polisens arbete mot seriebrottslighet och tillkännager
              detta för regeringen.
            </item>
            <item xml:id="i-U5TCjPdm8JnYxp7kc41oHT">
              Riksdagen ställer sig bakom det som anförs i motionen om att
              skyndsamt skärpa straffet för grova stölder genom att höja minimistraffet
              till fängelse i ett år och tillkännager detta för regeringen.
            </item>
            <item xml:id="i-Mfccc3iDye8dAHSFMmvXPw">
              Riksdagen ställer sig bakom det som anförs i motionen om att
              med skyndsamhet ta bort dagens form av mängdrabatt och tillkännager
              detta för regeringen.
            </item>
            <item xml:id="i-3CxqmoSMZT5vi2xWmsbnMy">
              Riksdagen ställer sig bakom det som anförs i motionen om att
              införa en tydligare straffskärpningsregel vid återfall i brott
              och tillkännager detta för regeringen.
            </item>
            <item xml:id="i-WjKXsqy7oFP2YN27zXLGpN">
              Riksdagen ställer sig bakom det som anförs i motionen om att
              se över de s.k. billighetsskälen i brottsbalken och tillkännager
              detta för regeringen.
            </item>
            <item xml:id="i-Dw1YiQ19KzhzVHMFhZKMDo">
              Riksdagen ställer sig bakom det som anförs i motionen om att
              ge Tullverket ökade befogenheter att söka efter stöldgods vid
              gränsen och tillkännager detta för regeringen.
            </item>
            <item xml:id="i-LiBS1DqPp5Ez3wfmk2ZbCM">
              Riksdagen ställer sig bakom det som anförs i motionen om att
              polisen i fler fall än i dag ska kunna publicera övervakningsbilder
              på misstänkta gärningsmän och tillkännager detta för regeringen.
            </item>
            <item xml:id="i-EWkbCwYN5yLdbHd3NQeNop">
              Riksdagen ställer sig bakom det som anförs i motionen om att
              utreda frågan om att göra det möjligt för butiker att dela övervakningsbilder
              med varandra och tillkännager detta för regeringen.
            </item>
            <item xml:id="i-MTs6cC8XAeisah9JCjEmrV">
              Riksdagen ställer sig bakom det som anförs i motionen om att
              regeringen noga bör följa tillämpningen av den nya lagen om tillträdesförbud
              i butik och tillkännager detta för regeringen.
            </item>
            <item xml:id="i-MA6ZEPBWnWnJhoeTR4Hpx7">
              Riksdagen ställer sig bakom det som anförs i motionen om att
              även risk för ordningsstörningar ska kunna föranleda beslut om
              tillträdesförbud till en butik och tillkännager detta för regeringen.
            </item>
            <item xml:id="i-RH2ECy7SUYGVi6REmmghQ1">
              Riksdagen ställer sig bakom det som anförs i motionen om att
              regeringen bör återkomma med förslag om tillträdesförbud även
              till bibliotek och simhallar och tillkännager detta för regeringen.
            </item>
            <item xml:id="i-pQmodsPQgSjUQ4weVJ7wT">
              Riksdagen ställer sig bakom det som anförs i motionen om att
              en utlänning (tredjelandsmedborgare) som döms till fängelse alltid
              bör dömas till utvisning på grund av brott om det inte är oförenligt
              med Sveriges internationella åtaganden och tillkännager detta
              för regeringen.
            </item>
            <item xml:id="i-8WMFgJP85eHh9jVdCDBoS5">
              Riksdagen ställer sig bakom det som anförs i motionen om att
              se över frågan om huruvida förutsättningarna för utvisning på
              grund av brott kan utökas för EU-medborgare och tillkännager detta
              för regeringen.
            </item>
            <item xml:id="i-2eiLtTWniBL2MobJhDciYb">
              Riksdagen ställer sig bakom det som anförs i motionen om att
              inrätta ett center vid Europol för att motverka gränsöverskridande
              egendomsbrott och tillkännager detta för regeringen.
            </item>
            <item xml:id="i-97yg7RWjLnjJTecCq6WD9p">
              Riksdagen ställer sig bakom det som anförs i motionen om att
              regeringen ska ta ställning till om det bör införas en möjlighet
              för åklagaren att återkomma med yrkande om en ny påföljd när utvisningen
              har beaktats i domen men utvisningsbeslutet inte har kunnat verkställas,
              och detta tillkännager riksdagen för regeringen.
            </item>
            <item xml:id="i-3ND2kwMnLoEcEdugNj3Noj">
              Riksdagen ställer sig bakom det som anförs i motionen om att
              påtagligt öka antalet överföranden av utlänningars straffverkställighet
              och tillkännager detta för regeringen.
            </item>
          </list>
        </div>
        <div xml:id="i-NUCJCfNvM6bLapXCga2atG" type="motContent">
          <head xml:id="i-WxoFFoGtxuQ5V7ReMQZ3U3" type="h1">
            Motivering
          </head>
          <p xml:id="i-C5cXvaTbMnu4LLAN2zfHeF">
            Andelen stölder och inbrott som begås av utländska stöldligor
            har eskalerat. I dag uppskattas dessa ligor ligga bakom drygt
            hälften av alla bostadsinbrott i Sverige. De står även för uppemot
            90 procent av andra grova stölder som bildelar, båtmotorer och
            jordbruksmaskiner. Det handlar om brottslighet med hög organisationsgrad
            där ligorna utvecklat en väl uppbyggd logistik och förmåga för
            hantering av stöldgods, logi och transporter. Stora vinster, liten
            upptäcktsrisk och låga straff är starkt bidragande orsaker till
            varför stöldligorna härjar just i Sverige. Det här är grovt integritetskränkande
            brott som drabbar ett stort antal människor i Sverige.
          </p>
          <p xml:id="i-UjvzxdT3GhZDJzqNTRZSgX">
            Problemen är en illustration av hur den organiserade brottsligheten
            med åren blivit allt mer internationell. Ligor begår brott i ett
            land, transporterar stöldgodset till ett annat land och avyttrar
            det sedan i ett tredje. Kriminaliteten sker dessutom i båda riktningarna.
            Samtidigt som stöldgods förs ut ur Sverige, har det blivit enklare
            att smuggla till exempel narkotika och vapen in i landet.
          </p>
          <p xml:id="i-Xzzr6xgmjRYAyQiJJ6WAKh">
            Mängdbrotten måste bekämpas på ett effektivare sätt än idag.
            Bakom varje outrett bostadsinbrott finns brottsoffer som både
            drabbats av en integritetskränkning genom brottet och sedan av
            ett rättsväsende som inte upplevs reagera. När en person väl lagförs
            och döms för ett eller flera brott måste straffen fånga upp brottens
            allvar. Så är det inte idag.
          </p>
          <p xml:id="i-HoqzhpoqWwUhoG37FxywqE">
            Satsningarna på Polisen är nödvändiga i ett läge där gängkriminaliteten
            gör sig påmind närmast dagligen genom skjutningar och sprängningar.
            Samtidigt förutsätter långsiktiga resultat att problemen angrips
            på ett tidigt stadium. En stor del av kriminaliteten har sin grund
            i den narkotika som smugglats in i landet.
          </p>
          <p xml:id="i-7TWVMipEbjLk64DW6xCZQr">
            De nya förutsättningarna kräver därför en helt annan förmåga
            att upprätthålla gränsskyddet. Denna uppgift har varit eftersatt
            under lång tid och situationen är ansträngd. Möjligheterna måste
            bli bättre att hindra smuggling av narkotika och vapen från att
            komma in i landet och stöldgods från att föras ur landet. Utvecklingen
            kräver kraftfulla åtgärder här och nu och det behövs ett väl fungerande
            gränsskydd för att bekämpa dessa brott.
          </p>
          <head xml:id="i-TDDqAGUQavsSAcSWFMAJR4" type="h3">
            Stärkt arbete mot seriebrottslighet
          </head>
          <p xml:id="i-2Q3AgYu623Htpk5b8azUPg">
            Den som anmäler brott ska kunna räkna med att brottet utreds.
            Utredningsåtgärder på plats är nödvändiga för att kunna knyta
            ligorna till enskilda brott. Brottssamordning är också av stor
            vikt, alltså processer för att samla brottsutredningar som rör
            en och samma person i ett sammanhang. Det handlar också om systematiska
            analyser av brottslighet för att identifiera brottsmönster, tillvägagångssätt
            och jämföra spår från brottsplatser i syfte att undersöka om det
            finns gemensamma faktorer som kan tyda på seriebrottslighet.
          </p>
          <p xml:id="i-4vrS5o4NEwGNzFo9Mbp73E">
            Polisen bör ges i uppdrag att stärka arbetet mot seriebrottslighet.
            Det ska därvid göras tydligt vilken instans som har ansvaret för
            att samordna brottsutredningar mot en och samma gärningsman, eller
            liga av gärningsmän, när de misstänkta brotten begåtts i olika
            delar av landet.
          </p>
          <head xml:id="i-17vZRABKjYNU98FBWkv2mE" type="h3">
            Skärpt straff för grova stölder
          </head>
          <p xml:id="i-PwCTQfRijdrfV6BjbyfAFH">
            Bakom varje outrett bostadsinbrott finns brottsoffer som både
            drabbats av en integritetskränkning genom brottet och sedan av
            ett rättsväsende som inte upplevs reagera. Moderaterna har i flera
            år efterfrågat en ny brottsrubricering - inbrottsstöld - med lägsta
            straff ett års fängelse. Vi välkomnade därför att riksdagen tidigare
            i år kunde besluta om en sådan bestämmelse.
          </p>
          <p xml:id="i-VztuprGW537G4AaGjWkJLj">
            Även stölder av bildelar, båtmotorer, jordbruksmaskiner och andra
            stöldbrott åsamkar individer och företag stor skada och bidrar
            till ökad otrygghet i samhället. Det är därför glädjande att även
            det moderata förslaget, om att särskilt beakta systematiska inslag
            vid bedömningen av stöld- och häleribrott ska anses vara grova,
            har blivit verklighet.
          </p>
          <p xml:id="i-AYo5mtoper3UoLck9Hs3az">
            Vi anser emellertid att det inte är tillräckligt. För att med
            större kraft kunna bekämpa även andra grova stölder än bostadsinbrott
            har vi föreslagit att lägsta straffet för grov stöld höjs från
            sex månaders fängelse till ett års fängelse. Vi upprepar här det
            kravet.
          </p>
          <head xml:id="i-1XRc83YKAZehqKUqGg2y8" type="h3">
            Ta bort dagens form av mängdrabatt
          </head>
          <p xml:id="i-KtBHRT8ZZnk4WCRmE9Rbcv">
            Idag tillämpar domstolarna enligt fast praxis en s.k. mängdrabatt
            när en brottsling döms för flera brott samtidigt. Domstolen utgår
            från straffvärdet för det grövsta brottet som personen döms för.
            Sedan adderas hälften av straffvärdet för det näst grövsta brottet
            och en tredjedel av straffvärdet för det därpå följande brottet
            och så vidare.
          </p>
          <p xml:id="i-58xx1StrNhwihmDf6nERzH">
            Moderaterna vill ta bort dagens form av mängdrabatt. När någon
            döms för flera brott samtidigt vill vi istället se en straffskärpning
            som i ett typiskt fall skulle medföra att fängelsevistelsen kan
            öka med ungefär 60-70 procent jämfört med dagens system. Detta
            genom att såväl det grövsta brottet som det näst grövsta brottet
            och det tredje grövsta brottet ska tillmätas hela straffvärdet.
          </p>
          <p xml:id="i-K5v6fZbVUp15mmiA1BkTBX">
            Moderaternas förslag skulle i praktiken innebära att en person
            som begått tre bostadsinbrott skulle dömas till lägst tre års
            fängelse i stället för cirka ett år och två månaders fängelse
            som gäller idag. Detta har riksdagen tillkännagivit för regeringen
            och regeringen bör skyndsamt återkomma till riksdagen med förslag
            som tillgodoser detta.
          </p>
          <head xml:id="i-ULZa78z9Y4NPpPdtMnrXLb" type="h3">
            Reglerna för förundersökningsbegränsning
          </head>
          <p xml:id="i-VBDVh6RD6Xjt7ZPBcC284c">
            Det är viktigt att öka polisens förmåga och vilja att utreda
            och klara upp även mängdbrottslighet eller vardagskriminalitet,
            det vill säga vanligt förekommande brott. Av så kallade processtekniska
            skäl ges idag möjlighet till förundersökningsbegränsning, detta
            är i praktiken nedlagda brottsutredningar. Det har på många håll
            uppfattats som en skyldighet att förundersökningsbegränsa snarare
            än en möjlighet. Det är viktigt att följa upp det regelverk och
            dess tillämpning som leder till att brottsutredningar läggs ner
            i onödan. Detta har riksdagen uppmanat regeringen att göra.
          </p>
          <head xml:id="i-4KsgG7nV4X9S61okEEvH9M" type="h3">
            Skärpta straff för återfall
          </head>
          <p xml:id="i-HDvirFWPWNGePXYTX4G3oF">
            Att en person gör sig skyldig till nya brott efter en tidigare
            dom kan i dag beaktas i tre olika avseenden: dels genom påföljdsvalet,
            dels som skäl för förverkande av villkorligt medgiven frihet och
            dels när man bestämmer straffets längd. Enligt dagens system beaktas
            återfallet framför allt genom de två första alternativen. Möjligheten
            att därutöver skärpa straffet tillämpas i ytterst få fall. Straffskärpning
            på grund av återfall för brott måste bli betydligt vanligare.
            Vi vill därför införa en ny renodlad regel som tar sikte på straffskärpning
            i återfallssituationer. Återfallsskärpning bör som huvudregel
            ske oberoende av om villkorligt medgiven frihet förklaras förverkad.
          </p>
          <head xml:id="i-6auecVDtb56Jdk26m3QMR2" type="h3">
            Översyn av billighetsskälen
          </head>
          <p xml:id="i-VGq2k71NCxL2JYSnUwFCFq">
            I 29 kap. 5 § brottsbalken anges ett antal omständigheter som
            rätten ska beakta vid straffmätningen. Det innebär att rätten
            får döma till lindrigare straff än vad som är föreskrivet för
            brottet om någon av dessa omständigheter föreligger.
          </p>
          <p xml:id="i-DpEFkDzDYHeSwUr8y6ZPQ9">
            Vår uppfattning är att det inte bör vara skäl till lägre straff
            med anledning av att den dömde ska utvisas ur Sverige, förlorar
            sitt jobb eller har skadat sig när han har utfört brottet. Den
            nuvarande ordningen leder till en alltför restriktiv tillämpning
            i straffmätningen. Det finns därför skäl att se över de så kallade
            billighetsskälen.
          </p>
          <head xml:id="i-StgUqThtGyThk3GAQsU4Fe" type="h3">
            Brott mot äldre
          </head>
          <p xml:id="i-MgmxGGWxRNCp9bLxsq4eSk">
            Det finns kriminella individer och organiserade ligor som särskilt
            riktar in sig på att begå brott mot äldre människor. Exempel på
            sådan brottslighet är gärningsmän som utgett sig för att vara
            från hemtjänsten i syfte att råna äldre i deras hem, falska läkare
            som lurat äldre med erbjudande om nya mediciner och gärningsmän
            utklädda till hantverkare som stulit från ensamma äldre kvinnor.
            Därtill påpekar Brottsförebyggande rådet i en rapport att äldre
            personer är en särskilt sårbar grupp för vissa typer av bedrägerier.
            Det gäller i första hand vissa faktura- och kortbedrägerier.
          </p>
          <p xml:id="i-6Ch7NqNmGjDhksSXocAiHD">
            Gemensamt för alla brott som begås mot äldre är att kriminella
            individer utnyttjar människor som typiskt sett har svårare att
            värja sig. Denna typ av brott riskerar att sprida otrygghet och
            rädsla och medföra att många äldre drar sig för att till exempel
            gå utanför hemmet. För att öka tryggheten hos äldre och motverka
            denna typ av brottslighet behövs flera insatser. Rättsväsendet
            ska se särskilt allvarligt på brott mot äldre och andra som kan
            ha svårt att värja sig för brott. Riksdagen riktade 2020 ett tillkännagivande
            till regeringen om att rättsväsendet ska se särskilt allvarligt
            på brott mot äldre och andra som inte kan värja sig mot brott.
            Det är angeläget att regeringen snarast återkommer med förslag
            som kan säkerställa detta.
          </p>
          <head xml:id="i-9dxDGMuF2Lfy4f6ShQVSSP" type="h3">
            Öka Tullverkets befogenheter att söka efter stöldgods
          </head>
          <p xml:id="i-7WUm7N8ALdZ8u6D6AE2LHF">
            Efter flera år av påtryckningar från en riksdagsmajoritet lämnade
            regeringen tidigare i år förslag till vissa lagändringar för att
            utöka Tullverkets möjligheter att ingripa mot brott. Men de lagändringar
            som trädde i kraft den 1 augusti är helt otillräckliga för att
            på ett effektivt sätt komma åt problemet med att stöldgods förs
            ur landet. Exempelvis ges Tullverket med den nya lagstiftningen
            bara rätt att ingripa mot utförsel av stöldgods i samband med
            andra tullkontroller. Förändringen kommer alltså bara få effekt
            i de situationer då Tullverket i sina ordinarie kontroller stöter
            på misstänkt stöldgods. Tullverket konstaterade följdriktigt i
            sitt remissvar att förslagen inte innebär någon ändring av myndighetens
            uppdrag och inte i sig föranleder att Tullverket utökar sina utförselkontroller.
            I samband med att propositionen riksdagsbehandlades riktade riksdagen
            förnyade krav på att regeringen skyndsamt ska återkomma med förslag
            om en ny samlad lagstiftning som ger Tullverket större befogenheter
            att bekämpa brott. En viktig del i en ny sådan lagstiftning är
            att Tullverket ges ökade möjligheter att genomföra utförselkontroller
            och i samband med det aktivt söka efter stöldgods. För att underlätta
            det bör utförsel av stöldgods göras till ett brott enligt smugglingslagen.
            Det är viktigt att tullverkets befogenheter och möjligheter att
            söka efter stöldgods förbättras utan dröjsmål. Regeringen bör
            därför återkomma till riksdagen med förslag som ger Tullverket
            ökade befogenheter att söka efter stöldgods vid gränsen.
          </p>
          <head xml:id="i-5HpYWTRGpE7NzdURKovaDM" type="h3">
            Ökade möjligheter för polisen att publicera bilder på misstänkta
            gärningsmän
          </head>
          <p xml:id="i-TC8ZHiWtirYGjb4fzZJDFF">
            För att Polisen ska få publicera bilder på en misstänkt i en
            pågående brottsutredning krävs att syftet med publiceringen är
            att få allmänhetens hjälp att identifiera gärningsmannen, att
            det är klarlagt att personen på bilden föreställer den misstänkte,
            att det rör sig om ett brott som inte kommer leda till ett lindrigare
            straff än fängelse i sex månader och att det är av synnerlig vikt
            för polisens fortsatta arbete. Om förundersökningen avser ett
            grovt brott som leder till lägst två års fängelse eller om gärningspersonen
            kan antas vara farlig för allmänheten eller enskilda personer
            kan publicering ske trots att alla krav inte är uppfyllda.
          </p>
          <p xml:id="i-9NYm8GSa1gcyPbqGVk8RuJ">
            Enligt Moderaternas mening bör Polisen ges bättre möjligheter
            att själva avgöra när övervakningsbilder på misstänkta gärningsmän
            ska kunna publiceras. Vi vill därför ta bort kravet på att det
            endast får ske för brott som kommer leda till fängelsestraff om
            sex månader eller mer. Det innebär exempelvis att bilder från
            övervakningskameror av gärningspersoner som begått stöldbrott
            eller misshandel kommer kunna publiceras. Vi anser vidare att
            kravet på att en publicering ska vara av synnerlig vikt bör mjukas
            upp. I likhet med dagens regler bör det dock alltid ske en proportionalitetsbedömning
            där det brottsutredande intresset vägs mot den personliga integriteten
            i det enskilda fallet.
          </p>
          <head xml:id="i-5teJN2Ltm1pCU6veF9sEt5" type="h3">
            Enklare för butiksinnehavare att dela bilder på misstänkta gärningsmän
            med varandra
          </head>
          <p xml:id="i-U28dQJY434iWG8UNAuQwci">
            Butiksinnehavare bör ha bättre möjligheter än idag att varna
            varandra om rånare och tjuvar och på så sätt förhindra systematiska
            och organiserade stölder. Moderaterna vill därför utreda frågan
            om att göra det möjligt för butiker att dela övervakningsbilder
            med varandra i ett internt och slutet IT-system. Ett liknande
            system har nyligen införts i Danmark. För att dela bilderna gäller
            där krav på att dessa visar en eller flera misstänka personer
            som har begått, eller försökt begå, grova tillgreppsbrott. Butiken
            ska vidare ha gjort en anmälan till polisen om gärningsmannen
            i fråga. Dessutom måste det finnas skäl att anta att de misstänka
            gärningsmännen kommer att begå liknande brott i andra butiker.
          </p>
          <head xml:id="i-PE95sX7oLYqnchYYZEraDC" type="h3">
            Tillträdesförbud till butik i fler fall än idag
          </head>
          <p xml:id="i-WAw9ntzPJMakxCbCFfXtx6">
            Den 1 mars trädde en ny lag om tillträdesförbud till butik i
            kraft. Lagen tar sikte på situationer där det finns risk för att
            en person kommer begå brott i butiken eller allvarligt trakassera
            någon som befinner sig där. När en sådan situation föreligger
            kan en åklagare efter ansökan från butiksägaren besluta om tillträdesförbud.
          </p>
          <p xml:id="i-EY4XdnXBqPtKTY2H9Ysg2i">
            Efter några månaders tillämpning tycks det som om den nya bestämmelsen
            riskerar att bli tandlös. Av de 200 första ansökningarna om tillträdesförbud
            har 7 av 10 avslagits av åklagare. För att skydda butiken och
            dess anställda bör butiker ha rimliga möjligheter att porta den
            som befaras begå brott i butiken. Ordningen att det är åklagare
            som beslutar om tillträdesförbud efter ansökan från butiken är
            rimlig. Men kraven för att en sådan ansökan ska beviljas får inte
            ställas för högt om bestämmelsen om tillträdesförbud ska få avsedd
            effekt. Regeringen behöver därför noga följa tillämpningen av
            den nya lagstiftningen och vid behov återkomma till riksdagen.
          </p>
          <p xml:id="i-TMMKU6oDd36zuD2cyP369C">
            För att tillträdesförbud ska kunna användas i fler fall bör även
            systematiska ordningsstörningar kunna ligga till grund för tillträdesförbud
            till butik. Utöver de negativa effekterna för kundernas trygghet
            och butiksanställdas arbetsmiljö kan störningarna, om de leder
            till att kunder skräms bort, också leda till ekonomisk skada för
            butiken. Regeringen bör därför återkomma till riksdagen med förslag
            om att även risk för ordningsstörningar ska kunna föranleda tillträdesförbud
            till en butik.
          </p>
          <head xml:id="i-NABLH34J3BZtpoCUysVJJw" type="h3">
            Tillträdesförbud även till simhallar och bibliotek
          </head>
          <p xml:id="i-JzBWT1opdmt8qVNxCHQZWi">
            Det ska alltid vara tryggt att besöka biblioteket eller simhallen.
            Dessvärre har rapporterna om ordningsstörningar och sexuella trakasserier
            i dessa miljöer varit vanliga under senare år. Brottsförebyggande
            rådet har kartlagt förekomsten av brott och ordningsstörningar
            på bibliotek och simhallar. Kartläggningen visar att de flesta
            bibliotek och simhallar uppger att brott och ordningsstörningar
            skapar otrygghet och påverkar verksamheten negativt. För många
            bibliotek och simhallar handlar det om förhållandevis få och lindriga
            händelser. Men det finns också de anläggningar som utsätts mer
            frekvent och där störningarna påverkar personalens arbetsmiljö
            och besökarnas trivsel.
          </p>
          <p xml:id="i-UCA7H8KTAgmqCjtQT3SWZG">
            Trots att frågan är tillräckligt beredd valde regeringen att
            inte gå fram med förslag om tillträdesförbud till bibliotek och
            simhallar i samband i samband med att de gick fram med frågan
            om tillträdesförbud till butik.
          </p>
          <p xml:id="i-UrbJq7PYr6BXhQXvCm4AA5">
            Det är angeläget att det skapas möjlighet att besluta om tillträdesförbud
            även till bibliotek och simhallar för personer som orsakar ordningsstörningar
            eller trakasserar besökare och personal. Regeringen behöver därför
            återkomma till riksdagen med förslag om tillträdesförbud även
            gällande dessa platser.
          </p>
          <head xml:id="i-Z6Sihy99u3zYjv2ZYJkS7" type="h3">
            Utvisning på grund av brott ska tillämpas i fler fall än idag
          </head>
          <p xml:id="i-4XSVw9sf2XxgcfxX9knVia">
            Dagens förutsättningar för utvisning på grund av brott har i
            huvudsak sett likadana ut sedan år 1994. Vi vill att dessa förutsättningar
            utökas. Om man kommer från ett annat land för att vistas eller
            bo i Sverige ska man följa lagstiftningen här. Detta ska ske inom
            de ramar som grundlagen och internationell rätt sätter.
          </p>
          <p xml:id="i-XmWdNoyz3YNjiWWoTsVZa7">
            I praktiken slipper många utländska medborgare som döms för grova
            brott, exempelvis sexualbrott och våldsbrott, utvisning på grund
            av deras anknytning till det svenska samhället eller familj och
            andra personer. Till exempel utvisas enbart 20 procent av dömda
            för våldtäkt med utländskt medborgarskap och som är folkbokförda
            i Sverige. För grov misshandel är motsvarande andel 3 procent.
          </p>
          <p xml:id="i-F2c8cBy2DDczwn2hEtNQoV">
            En utlänning (tredjelandsmedborgare) som döms till fängelse bör
            alltid även dömas till utvisning, i princip oavsett utlänningens
            anknytning till Sverige. Endast i de fall där utvisning inte är
            förenlig med Sveriges internationella förpliktelser ska utvisning
            underlåtas. Även i de fall att det föreligger utvisningshinder
            ska domstolen döma till utvisning om den tilltalade döms till
            ett längre fängelsestraff. Frågan om det vid tidpunkten för då
            fängelsestraffet avtjänats fortfarande föreligger hinder för utvisning
            blir en fråga för Migrationsverket att pröva.
          </p>
          <p xml:id="i-4rKzancbzpoSCZPrBS3cD9">
            Vad gäller särskilt EU-medborgare vill vi se en översyn om förutsättningarna
            för utvisning på grund av brott kan utökas.
          </p>
          <p xml:id="i-N8pMPiSHuYLsowdpJVwUkx">
            Lagstiftningen som avser utvisning av EU-medborgare bör ses över
            i syfte att sänka kraven för utvisning även för denna grupp. En
            sådan översyn bör omfatta en kartläggning och analys av praxis
            i övriga EU-länder. Den fria rörlighetens syfte är inte att underlätta
            för utländska medborgare att begå brott i Sverige. För EU-medborgare
            förutsätts, utöver de vanliga kraven för att utvisning ska kunna
            beslutas, också att ”det sker av hänsyn till allmän ordning och
            säkerhet” (8 a kap. 5 § första stycket utlänningslagen). Detta
            krav har sin bakgrund i det så kallade rörlighetsdirektivet från
            2004.
          </p>
          <p xml:id="i-4BJVqTpNuNefpiXpVPsxrP">
            Moderaterna ska verka för att EU-medborgare som vanemässigt begår
            brott i andra länder än sitt eget ska kunna utvisas och förbjudas
            att återvända till landet där brottet har begåtts, i betydligt
            större omfattning än vad som är möjligt i dag. Moderaterna vill
            därför ändra EU:s rörlighetsdirektiv i syfte att utvisning på
            grund av brott ska kunna användas oftare. På detta sätt kan den
            fria rörligheten för kriminella stoppas.
          </p>
          <head xml:id="i-K2j7UmbUw1JNGRMigmG3fd" type="h3">
            Center inom Europol mot stöldligor
          </head>
          <p xml:id="i-8wywKjWikSG4RDge795JMt">
            I dag har Europol fasta center mot bland annat terrorism och
            cyberkriminalitet. Europol har dock inget särskilt center som
            har till uppgift att agera framför allt mot internationella stöldligor,
            som systematiskt begår bland annat bostadsinbrott och andra typer
            av stöldbrott. Då stöldligorna är välorganiserade och aktiva i
            flera olika länder i Europa behövs ett samlat europeiskt grepp
            för att stoppa dem. Moderaterna vill därför att Europol ska etablera
            ett särskilt center som fokuserar på att bekämpa den gränsöverskridande
            vardagsbrottslighet som stöldligorna står för. Den som begår ett
            brott med ett straffvärde på fängelse som huvudregel ska leda
            till utvisning på grund av brott, även om det inte föreligger
            en återfallsrisk.
          </p>
          <head xml:id="i-HSxZPWc49xiVAhQJTo7oE1" type="h3">
            Åklagare ska kunna yrka på en ny påföljd när utvisningen inte
            har kunnat verkställas
          </head>
          <p xml:id="i-6sUkG47rktfL3YhWWQAdKd">
            Om en person har begått ett brott och utvisas på grund av det
            brottet får han eller hon således både en påföljd för brottet
            och ett utvisningsbeslut. Enligt bestämmelsen i 29 kap. 5 § brottsbalken
            ska rätten vid straffmätningen utöver brottets straffvärde i skälig
            omfattning beakta om den tilltalade förorsakas men till följd
            av att han eller hon på grund av brottet utvisas ur landet. Det
            här innebär i praktiken att personer som döms för ett brott och
            samtidigt döms till utvisning kan få ett kortare straff än personer
            som inte döms till utvisning.
          </p>
          <p xml:id="i-YRaUhWHgUvF2UwvEd5px58">
            Om personen som fått en strafflindring med anledning av utvisning
            på grund av brott sedan inte kan utvisas finns ingen möjlighet
            för åklagare att ompröva påföljden. När en utvisning i ett sådant
            fall inte kan verkställas kan det framstå som stötande eftersom
            det innebär att påföljden i sådana fall blir lindrigare än vad
            den annars skulle ha blivit. Vi vill att regeringen överväger
            att denna ordning ändras så det blir möjligt för åklagare att
            yrka på ny påföljd, i de fall utvisningen inte har kunnat verkställas.
          </p>
          <head xml:id="i-2zzFKSY8X3hv42sFCxqjv1" type="h3">
            Överförande av straffverkställighet
          </head>
          <p xml:id="i-P1rrDWq86Z7gytyq9mLdxr">
            Överförande av straffverkställighet innebär att ett fängelsestraff
            som ådömts någon i en annan stat får verkställas i Sverige, eller
            att en frihetsberövande dom som ådömts någon i Sverige får verkställas
            utomlands. I regel bygger överföringen på att den dömde är medborgare
            i det andra landet. Enligt Kriminalvårdens statistik uppgår antalet
            personer med utländskt medborgarskap som för närvarande avtjänar
            ett fängelsestraff längre än sex månader i Sverige till cirka
            1 300 personer, varav 40 procent är från andra europeiska länder.
            Medborgare från Polen, Rumänien och Litauen är överrepresenterade.
            Ett fängelseår i Sverige kostar cirka 1,2 miljoner kronor årligen
            per individ. Antalet utländska medborgare som överfördes från
            Sverige till andra länder uppgick endast till 79 personer med
            fängelsepåföljd under år 2020.
          </p>
          <p xml:id="i-YNhv2vLVf3TCEx12uTxEvr">
            Moderaterna vill att Kriminalvården ges i uppdrag att påtagligt
            öka antalet överföringar av fångar med utländskt medborgarskap
            i svenska fängelser till sina respektive hemländer. Kriminalvården
            ska bland annat alltid initiera ett ärende om överföring när en
            utländsk medborgare ska verkställa ett fängelsestraff om sex månader
            eller längre. I uppdraget ska också ingå att Kriminalvården i
            Sverige ska fördjupa samarbetet med kriminalvården i de länder
            vars medborgare är överrepresenterade i de svenska anstalterna
            i syfte att möjliggöra överföring i fler fall.
          </p>
          <p xml:id="i-BsXzRLbWgGoLYnwR8jCLRA">
            Moderaterna vill att Kriminalvården ges i uppdrag att påtagligt
            öka antalet överföringar av fångar med utländskt medborgarskap
            i svenska fängelser till sina respektive hemländer. Kriminalvården
            ska bland annat alltid initiera ett ärende om överföring när en
            utländsk medborgare ska verkställa ett fängelsestraff om sex månader
            eller längre. I uppdraget ska också ingå att Kriminalvården i
            Sverige ska fördjupa samarbetet med kriminalvården i de länder
            vars medborgare är överrepresenterade i de svenska anstalterna
            i syfte att möjliggöra överföring i fler fall. Riksdagen har vid
            upprepade tillfällen uppmanat regeringen att agera kring detta
            genom att rikta tillkännagivanden mot regeringen i frågan om att
            öka antalet överförande av verkställighet.
          </p>
        </div>
        <div xml:id="i-TkdhnBAGmcbP2sE2DE8X9n" type="signatureBlock">
          <list xml:id="i-5epz5L1VwuC44k5k7tiJCH">
            <item xml:id="i-AL2nP62S7cyeKqQX5o5oGM" who="unknown" type="signature">
              Johan Forssell (M)
            </item>
            <item xml:id="i-5Kvgaw9baExfaYz3ENtMjL" who="i-7bVDjZpV72vdnYhJ8phHuW" type="signature">
              Louise Meijer (M)
            </item>
            <item xml:id="i-Spw8pD3KLc83Yim4SUBh2z" who="i-DGcLR21cjcBjrD374xbmmM" type="signature">
              Ellen Juntti (M)
            </item>
            <item xml:id="i-2Big7MLH9T4xcmUMeLFyDL" who="i-3Su8RZSRu3defRTgsQprqZ" type="signature">
              Mikael Damsgaard (M)
            </item>
            <item xml:id="i-BWZZ24tRqDdktyU9v8F3Rp" who="i-S1jBpohzgG7cgcBjfgN1Fb" type="signature">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
