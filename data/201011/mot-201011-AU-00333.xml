<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00333">
  <teiHeader>
    <fileDesc>
      <titleStmt>
        <title>Åtgärder med anledning av Lavaldomen – lex Laval</title>
        <author corresp="i-LKQKWG3JJUBFg12z1vrFwt i-B34sv9ytsiioT1XaQtyXUo">av Jennie Nilsson och Helén Pettersson i Umeå (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder med anledning av Lavaldomen – lex Laval</title>
          <idno type="rdwebb">GY02A333</idno>
          <rs type="number">A333</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A333/text</ref>
          <ref type="dokument_url_html">http://data.riksdagen.se/dokument/GY02A333</ref>
          <ref type="dokumentstatus_url_xml">http://data.riksdagen.se/dokumentstatus/GY02A333</ref>
          <ref type="doc">http://data.riksdagen.se/fil/E0E56909-67CF-4636-B9B6-5B5E4DD530E9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LrPz1NwvyNCR8P3vL83n1Y" type="signed"/>
        <correspContext corresp="i-LrPz1NwvyNCR8P3vL83n1Y">
          <note type="signatory" corresp="i-LKQKWG3JJUBFg12z1vrFwt"/>
          <note type="signatory" corresp="i-B34sv9ytsiioT1XaQtyXUo"/>
        </correspContext>
        <correspAction xml:id="i-5zTRsoGkitXKAt3qUZzKWM" type="assigned"/>
        <correspContext corresp="i-5zTRsoGkitXKAt3qUZzKWM">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-TdLjv2tSc1UFQ1YDckGFaq">
            Förslag till riksdagsbeslut
          </head>
          <p xml:id="i-Mrsg4GsqABd2yrUDXvhaRk">
            Riksdagen tillkännager för regeringen som sin mening vad som
            anförs i motionen om ordning och reda på arbetsmarknaden.
          </p>
        </div>
        <div type="motContent">
          <head xml:id="i-Q6rS7ccoJhbDUwx8nXRwkw" type="h1">
            Motivering
          </head>
          <p xml:id="i-CsPoNKeHYWeJMPTV9uqLYF">
            De flesta arbetstagare i Sverige har goda villkor. Men det finns
            också de som arbetar under svåra förhållanden. Vi har sett thailändska
            svetsare som på Preemraff i Lysekil jobbade för 20 kr i timmen.
            Vi har sett hur polska skogsarbetare utnyttjas och luras. Vi ser
            det dagligen på lastbilsparkeringar runt om i Sverige, där förare
            från öst kan stå dagar i sträck och vänta på nästa körning, utan
            att få betalt.
          </p>
          <p xml:id="i-92RA2j3rGJQSLfWBw7dR92">
            Det är det här debatten om Laval handlar om kampen för att svenska
            löner och villkor ska gälla på svensk arbetsmarknad. Det är en
            kamp för att seriösa svenska företag ska kunna konkurrera på lika
            villkor och för att inte svenska fackföreningar ska tvingas acceptera
            lägre löner och anställningsvillkor för att svenska arbetstagare
            ska få behålla jobben.
          </p>
          <p xml:id="i-BrYNRWW4wurajQYg4zuqrP">
            Lex Laval innebär att det i princip är fritt fram för utländska
            företag att konkurrera med låga löner och dåliga arbetsvillkor.
            De justeringar som gjordes i arbetsrättslagstiftningen med anledning
            av EG-domstolens beslut var mer långtgående än vad som var motiverat
            av domen, och frågan om huruvida det var möjligt att utnyttja
            det nationella handlingsutrymme som finns inom ramen för EG-rätten
            prövades inte.
          </p>
          <p xml:id="i-LSSt1Ut6cwAEhsC26qAguU">
            Enligt lex Laval får en konfliktåtgärd inte vidtas om en utländsk
            företagare hävdar att man har löner och villkor i nivå med minimivillkoren
            i de svenska kollektivavtal som gäller för branschen. I praktiken
            är det näst intill omöjligt att kontrollera, eftersom det räcker
            med att villkoren har sin grund i utländsk lag eller i enskilda
            anställningsavtal. Den borgerliga regeringen har dessutom sedan
            tidigare tagit bort kravet på att utländska företag som verkar
            i Sverige ska ha en representant på plats i landet.
          </p>
          <p xml:id="i-LUiyayH8jJN44BEoLVG8Zf">
            Ett annat bekymmer är hur man valt att tolka och definiera vad
            som får ingå i minimibegreppet, den så kallade hårda kärnan. Lex
            Laval slår fast att man inte kan ställa krav på arbetsgivaren
            att utstationerad arbetskraft ska försäkras på samma sätt som
            svenska arbetstagare. Det får flera oacceptabla konsekvenser.
            Utländska arbetstagare riskerar att arbeta helt oförsäkrade på
            svenska arbetsplatser. De kan bli skadade eller råka ut för ohälsa
            utan att ha rätt till ersättning ifrån arbetsgivaren. Avtalsförsäkringar
            är en del av arbetskraftskostnaden. Om utstationerande företag
            inte behöver stå för den kostnaden så snedvrids konkurrensen på
            så sätt att det missgynnar svenska företag. I förlängningen riskerar
            det att innebära en press nedåt på svenska löner och villkor.
          </p>
          <p xml:id="i-RRzmVdsLahysEK9ijZubkB">
            Lavaldomen innebär att det krävs justeringar i svensk lagstiftning,
            men det går att göra utan att slå sönder grunderna för den svenska
            modellen. Genom att använda det nationella handlingsutrymme som
            finns borde det vara fullt möjligt att exempelvis vidga definitionen
            av den hårda kärnan och låta avtalsförsäkringar ingå som en naturlig
            del av arbetskraftskostnaden. En lösning som till exempel Danmark
            har valt.
          </p>
          <p xml:id="i-YCmpCEFDJVoJAxa4EZADqj">
            Sverige behöver ordning och reda på arbetsmarknaden. Riksdagen
            bör därför ge regeringen i uppdrag att skyndsamt se över och utvärdera
            både de kort- och de långsiktiga effekterna av lex Laval. En arbetsgrupp
            med representanter från parterna bör tillsättas med syfte att
            se över relevant lagstiftning och återkomma med förslag på hur
            man också i framtiden säkrar så väl sund konkurrens som löntagarnas
            villkor.
          </p>
        </div>
        <div type="motSignatures">
          <list>
            <item xml:id="i-FQFFgeq1NBwbXiW1MSUr95" who="i-LKQKWG3JJUBFg12z1vrFwt">
              Jennie Nilsson (S)
            </item>
            <item xml:id="i-DCVUyqzfz79afKLyzCaXJ4" who="i-B34sv9ytsiioT1XaQtyXUo">
              Helén Pettersson i Umeå (S)
            </item>
          </list>
        </div>
      </div>
    </body>
  </text>
</TEI>
