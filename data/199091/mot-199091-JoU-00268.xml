<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199091-JoU-00268">
  <teiHeader>
    <fileDesc>
      <titleStmt>
        <title>Jordbrukspolitiken</title>
        <author corresp="i-NJ3F1x3TAusoKGWhKxXUFd i-NJ3F1x3TAusoKGWhKxXUFd">av Bengt Rosén m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jordbrukspolitiken</title>
          <idno type="rdwebb">GE02Jo268</idno>
          <rs type="number">Jo268</rs>
          <orgName type="comitteeAbbreviation">JoU</orgName>
          <ref type="dokument_url_text">http://data.riksdagen.se/dokument/GE02Jo268/text</ref>
          <ref type="dokument_url_html">http://data.riksdagen.se/dokument/GE02Jo268</ref>
          <ref type="dokumentstatus_url_xml">http://data.riksdagen.se/dokumentstatus/GE02Jo268</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NJ3F1x3TAusoKGWhKxXUFd</idno>
            <name>Bengt Rosén</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-LcHg3CseAmhLp3X8gZn1ax</idno>
            <name>Anders Castberger</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-428Hjmwgi7AWPWkBr4Pecy</idno>
            <name>Lars Ernestam</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-SohYLAuWsbMU8CyYucDha1</idno>
            <name>Håkan Holmberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-X1ToJn6x8wK4Am2pyYt2KG</idno>
            <name>Sören Norrby</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NJ3F1x3TAusoKGWhKxXUFd</idno>
            <name>Bengt Rosén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-SohYLAuWsbMU8CyYucDha1</idno>
            <name>Håkan Holmberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-X1ToJn6x8wK4Am2pyYt2KG</idno>
            <name>Sören Norrby</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-428Hjmwgi7AWPWkBr4Pecy</idno>
            <name>Lars Ernestam</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-LcHg3CseAmhLp3X8gZn1ax</idno>
            <name>Anders Castberger</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BwJcrkUMg2Aemyy4Tj1RHK" type="signed"/>
        <correspContext corresp="i-BwJcrkUMg2Aemyy4Tj1RHK">
          <note type="signatory" corresp="i-NJ3F1x3TAusoKGWhKxXUFd"/>
          <note type="signatory" corresp="i-LcHg3CseAmhLp3X8gZn1ax"/>
          <note type="signatory" corresp="i-428Hjmwgi7AWPWkBr4Pecy"/>
          <note type="signatory" corresp="i-SohYLAuWsbMU8CyYucDha1"/>
          <note type="signatory" corresp="i-X1ToJn6x8wK4Am2pyYt2KG"/>
          <note type="signatory" corresp="i-NJ3F1x3TAusoKGWhKxXUFd"/>
          <note type="signatory" corresp="i-SohYLAuWsbMU8CyYucDha1"/>
          <note type="signatory" corresp="i-X1ToJn6x8wK4Am2pyYt2KG"/>
          <note type="signatory" corresp="i-428Hjmwgi7AWPWkBr4Pecy"/>
          <note type="signatory" corresp="i-LcHg3CseAmhLp3X8gZn1ax"/>
        </correspContext>
        <correspAction xml:id="i-WzficuyPDVEem7dNtULJ4h" type="referral">
          <date when="1991-02-06"/>
        </correspAction>
        <correspAction xml:id="i-2CJgdLBe5R78D4eSNRaP2i" type="dismissal">
          <date when="1991-02-05"/>
        </correspAction>
        <correspAction xml:id="i-6ySDzkbQMXFbjhYUrhb6bq" type="submission">
          <date when="1991-01-25"/>
        </correspAction>
        <correspAction xml:id="i-VUFwJKuPLRnV8EqDoVGAc1" type="referral">
          <date when="1991-02-06"/>
        </correspAction>
        <correspAction xml:id="i-AqccQnzYrZKmKvbu5iigFq" type="dismissal">
          <date when="1991-02-05"/>
        </correspAction>
        <correspAction xml:id="i-X21yWkryZtHRsm3awK7JxA" type="submission">
          <date when="1991-01-25"/>
        </correspAction>
        <correspAction xml:id="i-DZYp53X1uFgWR1Z9zP62P1" type="assigned"/>
        <correspContext corresp="i-DZYp53X1uFgWR1Z9zP62P1">
          <ref type="assignedTo">Jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199091/mot_199091_JoU_268/mot_199091_JoU_268-001.pdf"/>
      <div xml:id="i-9ewS8xQHHURJb6zSdasBiA" type="motHeader">
        <div xml:id="i-FpnxH6igQ6jz1Jnyjj83Eg" type="motTitle"/>
        <div xml:id="i-NbHynEe5Ap6JwG4dZJtVUR" type="motSubmissionInfo"/>
      </div>
      <div xml:id="i-ALZMiuziKNbjruWJQ3Zouw" type="motBody">
        <div xml:id="i-QbsS8QBxteLEtqJGfkpSh">
          <p xml:id="i-PBqciRPj2dVJBoEBiud12C">
            Motion till riksdagen
          </p>
          <p xml:id="i-6CMLdxWjrEsR7XBgJLRt5d">
            1990/91:J0o268
          </p>
          <p xml:id="i-7ypHmFhEXb6y7fasbhTgps">
            av Bengt Rosén m.fl. (fp) Jordbrukspolitiken
          </p>
          <p xml:id="i-GoMTVyVCbjd2k8Jh38njP3">
            Åren 1989 och 1990 utgör de mest händelserika under efterkrigsperioden.
            I Östeuropa har det socialistiska systemet fallit och i all sin
            nakenhet avslöjat hur ett politiskt system utarmat såväl folk
            som livsmiljöer. Det kommer att krävas oerhörda insatser för att
            bygga upp spirande marknadsekonomier ur dessa sociala och miljömässiga
            katastrofer. Utvecklingen av EG — som tillkom efter andra världskriget
            för att göra slut på årtusenden av krig mellan staterna i Europa
            — har intensifierats och ge- nom Tysklands återförening har det
            första landet tillhörigt det gamla öst- blocket vunnit medlemskap.
            Fler länder både från öst och väst — bland dem Sverige — har uttryckt
            önskemål om medlemskap. Även på andra områden som inom GATT och
            FN har det internationella arbetet intensifierats och redovisat
            framgångar. Genom ensidig rovdrift på naturen balanserar vi globalt
            på randen till världskatastrofer på miljöområ- det. Dessa hot
            kan endast avvärjas genom ökat internationellt samarbete och därför
            är nämnda bevis härpå trots allt hoppingivande för framtiden.
            Men även i vårt lugna land har under senare år steg tagits mot
            förändringar av historisk karaktär. Vi har bl.a. fått ett nytt
            skattesystem varigenom det äntligen kommer ”att löna sig att arbeta”
            och en ny jordbrukspolitik varige- nom vi lämnar regleringsekonomin
            och går mot marknadsanpassning. Båda reformerna har föregåtts
            av ett tålmodigt opinionsarbete från vår sida och bär folkpartiet
            liberalernas signum.
          </p>
          <p xml:id="i-6ULTbrtVbWzwPzCU4rXdBb">
            Den största förändringen sedan skiftesreformerna och bykollektivets
            avskaffande på 1800-talet
          </p>
          <p xml:id="i-HpfZcs1dYquyFkUbGkeHBF">
            Riksdagsbeslutet den 9 juni 1990 om en ny jordbrukspolitik innebär
            att vi under en femårig omställningstid skall avveckla en sekellång
            reglering och som första land i Europa låta produktionen marknadsanpassas.
            Avveck- lingen av gränsskyddet skall dock ske i enlighet med det
            avtal som under våren 1991 förväntas bli resultatet av pågående
            förhandlingar inom frihan- delsorganisationen GATT. Vi inledde
            vår regleringsperiod genom att — i likhet med andra länder un-
            der industriell utveckling — införa ett gränsskyddi slutet av
            1800-talet. Moti- vet var att säkerställa en egen produktion av
            livsmedel som kunde klara be- folkningens behov under krig och
            orostider.
          </p>
          <pb facs="riksdagen-motions-pdf/data/199091/mot_199091_JoU_268/mot_199091_JoU_268-002.pdf"/>
          <p xml:id="i-GfcaRcjKAwbghGFmoDAmbS">
            Under den ekonomiska krisen på 1930-talet genomdrev koalitionsrege-
            ringen av socialdemokrater och bondeförbundare den s.k. prisregleringsla-
            gen. Enligt denna fastställs priserna för huvuddelen av produktionen
            i admi- nistrativ ordning under statlig medverkan och med statligt
            avsättningsansvar. Priserna justeras sedan årligen med hänsyn
            till kostnadsutvecklingen. Detta kraftiga ingrepp i marknaden
            motiverades med att näringen var ekonomiskt svag, den sysselsatte
            en stor del av befolkningen och den var som tidigare nämnts viktig
            för folkförsörjningen. Eftersom staten genom prisregleringslagen
            garanterade samma pris oav- sett storlek på produktionen banade
            den väg för en överproduktion. Under efterkrigsperioden har regleringarna
            ökat för varje decennium. En stor del har tillkommit för att dämpa
            överproduktionen som till låga priser måste dumpas på världsmarknaden.
            Fram till mitten av 1980-talet var kostnaderna för överproduktionen
            han- terbara. Men sedan dess har staten, konsumenterna och jordbruksnäringen
            tillsammans måst tillskjuta ca 3 miljarder kronor/år för att lyfta
            ut överskot- ten på världsmarknaden. Från 1986 har vi i jordbruksmotioner
            varje år begärt en ny jordbruksut- redning med uppgift att lägga
            fram förslag om en ny jordbrukspolitik. Men det var först sedan
            nackdelarna med den förhärskande regleringspolitiken uppmärksammats
            internationellt som regeringen i oktober 1988 tillsatte den s.k.
            livsmedelspolitiska arbetsgruppen som banade väg för den nya jord-
            brukspolitiken.
          </p>
          <p xml:id="i-BeoueEzfBFxd1RATiV9diZ">
            Internationellt samarbete för avreglering
          </p>
          <p xml:id="i-QWE3BoP919Bbag68x5Bj6x">
            De flesta i-länder har under 1900-talet byggt upp samma regelverk
            kring jordbruket som vi i Sverige. Prisstöd har stimulerat lantbrukarna
            att med bl.a. hjälp av jordbrukskemikalier höja intensiteten,
            vilket har skadat miljön och åstadkommit överskott som dumpats
            på världsmarknaden. Utgifterna för jordbrukspolitiken har blivit
            betungande för statsbudgetarna, konsu- menterna och lantbrukarna
            som kollektiv. Stödpolitiken har snedvridit kon- kurrensen på
            världsmarknaden till skada för många u-länder. Problemen med det
            reglerade jordbruket uppmärksammades mot slutet av 1980-talet
            av OECD (Organization for Economic Cooperation and De- velopment),
            av FN:s livsmedels- och jordbruksorganisation FAO (Food and Agriculture
            Organization) och av GATT (General Agreement on Tariffs and Trade)
            som tidigare nämnts. GATT startade en ny s.k. runda i Punta del
            Este 1986 med reformering av handel med jordbruksprodukter som
            ett huvudmål. I december 1988 skulle ett ”halvtidsavtal” ha ingåtts
            men det dröjde till april 1989. Då förband sig länderna att inte
            ytterligare höja prisstödet och att ha ett avtal om internatio-
            nell avveckling av stöd och handelshinder klart i december 1990.
            Tyvärr höll ej tidsschemat denna gång heller — i första hand beroende
            av motsättningar mellan USA och EG — men de flesta bedömare tror
            att avtalet blir klart un- der våren 1991.
          </p>
          <p xml:id="i-PgMf5ucWJe6gBKkfeZ4NJJ">
            Mot. 1990/91 Jo268
          </p>
          <pb facs="riksdagen-motions-pdf/data/199091/mot_199091_JoU_268/mot_199091_JoU_268-003.pdf"/>
          <p xml:id="i-AeLQMq7eh8cbfeJeyZ2zsW">
            Folkpartiet liberalernas syn på jordbruket
          </p>
          <p xml:id="i-B4GRQgdGMMQgHeEUe4sJNU">
            Inför arbetet med att reformera jordbrukspolitiken har vi från
            liberalt håll redovisat följande grundsyn: Produktionen av livsmedel
            syftar ytterst — i likhet med annan produktion — till att tillfredsställa
            konsumenters efterfrågan. Vi vill värna om ett livskraftigt svenskt
            jordbruk, dels därför att det produ- cerar livsmedel för vilka
            vi kan påverka kvalitet och produktionsmetoder, dels därför att
            det tillför samhället en rad andra nyttigheter utöver att produ-
            cera livsmedel. Jordbruket har stor betydelse bl.a. för vår beredskap,
            för na- turvård, regionalpolitik, turism och friluftsliv. Men
            för att frigöra och utveckla enskilda människors skapande förmåga
            värnar vi som liberaler även om marknadsekonomi och fri företagsamhet
            som visat sig överlägsen andra ekonomiska system i effektivitet.
            Vidare värnar folkpartiet liberalerna om en fri handel mellan
            länder där- för att den ökar välfärden och avspänningen samt skapar
            värdefulla kontak- ter. Det redovisade synsättet har gjort oss
            till pådrivare för en ny jordbrukspo- litik som utformas från
            en helhetssyn där all jordbrukets betydelse och på- verkan — både
            positiv och negativ — vägs samman. Sedan 1987 har vi konkre- tiserat
            vårt förslag till förändringar i följande punkter: - bibehållet
            gränsskydd intill dess detta kan trappas ned och avskaffas ge-
            nom samordnade internationella åtgärder, - avveckling av inhemska
            regleringar varigenom bl.a. den administrativa prissättningen
            upphör och prisbildningen släpps fri inom landet, = införande
            av arealersättning som en generell betalning till brukarna av
            landets ca 3 milj. ha åker-, ängs- och betesmark för landskapsvård,
            be- redskap m.m.
          </p>
          <p xml:id="i-DJDBVJ7MEPFUppHPNfYYWu">
            Förhandlingar inför riksdagsbeslutet
          </p>
          <p xml:id="i-4g2QfXBxXjkQmggF2AsbwG">
            Eftersom jordbruk är en långsiktig verksamhet förelåg det ett
            önskemål från samtliga riksdagspartiers sida att nå en så bred
            politisk enighet att beslutet kan överleva olika riksdagsmajoriteter
            i framtiden. Därför förekom över- läggningar mellan partierna
            såväl före som efter det att regeringen avlämnat sin proposition.
            Därvid stod det klart att omläggningen av jordbrukspoliti- ken
            skulle bygga på de två första punkterna i vår konkretisering men
            att vi för att uppnå bred enighet måste avstå från att vid detta
            tillfälle driva vårt förslag om arealersättning. Vi återkommer
            härtill i det följande. Det förelåg också politisk enighet om
            att lantbrukarna skulle beredas möj- lighet att komma över till
            ett marknadsanpassat system genom en ”socialt acceptabel omställning”.
            Eftersom staten i mer än ett sekel har reglerat jord- bruket och
            lantbrukarna har anpassat sin verksamhet härefter, så har staten
            ett ansvar för att lantbrukarna kan ställa om verksamheten — eller
            avveckla — så långt det är möjligt utan att drabbas av kapitalförluster.
            Det innebär dock inte att omställningen kommer att bli enkel.
            Precis som människor i öststaterna skall lantbrukarna nu bryta
            upp från ett invant poli- tiskt reglerat system och ge sig ut
            på en marknad utan skyddsnät, där den
          </p>
          <p xml:id="i-TKeTn4VAxgJeJx7iprXSbA">
            Mot. 1990/91 Jo268
          </p>
          <pb facs="riksdagen-motions-pdf/data/199091/mot_199091_JoU_268/mot_199091_JoU_268-004.pdf"/>
          <p xml:id="i-HXZFdx8S2JDMAWh781fuyd">
            enskilde lantbrukaren får göra sina egna bedömningar men också
            ta det fulla ansvaret härför. Omställningstiden fastställdes till
            fem år och innefattar åtgärder — kost- nadsberäknade till 13,6
            miljarder kronor —- som främst syftar till att så snabbt som möjligt
            skapa förutsättningar för balans mellan produktion och konsum-
            tion på den svenska marknaden. Det är framför allt på spannmål
            och mjölk som vi har stora överskott; ca 30 20 respektive 15 26.
            Mjölkproducenter nära pensionsålder erbjuds nu av- vecklingsvederlag
            och spannmålsodlare att mot betalning ta areal ur produk- tion.
            Huvuddelen av överskottsarealen — beräknad till 500 000 ha — är
            tänkt att kunna ställas om för energiproduktion. Riksdagsbeslutet
            om energipoliti- ken våren 1991 förväntas omfatta statsbidrag
            för energianläggningar— främst kraftvärmeverk — som kan använda
            energiråvara från åkermark. Vi skall inte här redovisa eller kommentera
            de olika åtgärder som omställ- ningen omfattar. Men vi önskar
            uppmärksamma några områden där vi anser att regeringen har gett
            direktiv eller gjort uttalanden i strid med riksdagsbe- slutet
            och några områden där vi önskar komplettera riksdagsbeslutet.
          </p>
          <p xml:id="i-6jypgQnGd67WgaddPysbCf">
            Fortsatt regleringsiver (s)?
          </p>
          <p xml:id="i-NTMKC2y3Qm8Q1EG1SqRHvN">
            De lantbrukare som är villiga att gå över från spannmålsproduktion
            till pro- duktion av s.k. icke prisreglerade grödor under omställningstiden
            erhåller en kontantersättning på i genomsnitt — beloppen varierar
            efter avkastning — 9000 kr./ha om de går med år 1 och således
            omfattas av fem år, samt 6 000 kr./ha resp. 4 000 kr./ha om de
            går med år 2 eller 3. I likhet med regeringen anser vi att målsättningen
            bör vara att den som fått betalt för omställning skall ha påbörjat
            annan produktion innan omställ- ningstiden är till ända. Men vi
            anser inte att staten skall kräva återbetalning av den som av
            någon anledning inte kommit igång med annan produktion. Eftersom
            det idag inte finns någon praktisk möjlighet att omgående ställa
            om hela överskottsarealen till annan produktion utgör ersättningen
            till en betydande del en ersättning för att hålla s.k. jordbank.
            Och om vi lyckas med att bygga upp en lönsam energimarknad av
            väsentlig storlek under perioden, det vet vi inte idag. Men nu
            har regeringen i sina direktiv till Lantbruksstyrelsen — som har
            att utfärda detaljbestämmelser — föreskrivit återbetalningsskyldighet.
            Därmed riskerar vi att anslutningen till omställningen blir så
            låg att vi inte — som be- räknat — inom några år uppnår balans
            för spannmålsproduktionen i landet. Vid fri prisbildning kommer
            överskotten att trycka ned priset och äventyra en ”socialt acceptabel
            omställning”. Genom erfarenheter från senare års trädesprogram
            vet dessutom rege- ringen att vi gör en samhällsekonomisk vinst
            om vi avstår från att producera spannmål till världsmarknadspris.
            Att regeringen, väl medveten om följ- derna och trots påtryckningar,
            ännu icke ändrat direktiven om återbetal- ningsskyldighet, ger
            ett intryck av att man från socialdemokratisk sida öns- kar fortsätta
            att reglera jordbruket även efter omställningsperiodens utgång.
            Ty det är ju först då det kan konstateras om viss areal icke blivit
            omställd. Därmed kan spekulationer också uppkomma om att regeringen
            måhända är beredd till nya ekonomiska åtaganden även efter omställningstiden.
          </p>
          <p xml:id="i-JbuDkaxUyNHqnPRViqPprv">
            Mot. 1990/91 Jo268
          </p>
          <p xml:id="i-KW2p2dCVkd2m5ujf8NXnbA">
            10
          </p>
          <pb facs="riksdagen-motions-pdf/data/199091/mot_199091_JoU_268/mot_199091_JoU_268-005.pdf"/>
          <p xml:id="i-UAbBVML9kii4pLeEfvGmuZ">
            Vi vill ge lantbruket det entydiga beskedet att det är under
            omställningsti- den som staten tar sitt ekonomiska ansvar genom
            nu fastlagda åtgärder. Ef- ter omställningstiden är lantbrukarens
            situation likställd med andra småföre- tagares i landet. Han får
            själv avgöra produktionsinriktning — även om det innebär att spannmålsodling
            återupptas på omställningsareal — och ta det fulla ekonomiska
            ansvaret härför.
          </p>
          <p xml:id="i-Co8Sv8G5u6S9EmP2nQxzcE">
            Står s kvar vid synen på gränsskyddet?
          </p>
          <p xml:id="i-X7uAAdvEzG4iBJBMgahKDw">
            Alltsedan riksdagen under stor enighet lade fast den nya jordbrukspolitiken
            har beslutet attackerats av företrädare för särskilda intressen.
            En ensidig reducering av det svenska gränsskyddet, vilket föreslagits
            av vissa debattörer, skulle med stor sannolikhet innebära att
            huvuddelen av den svenska lantbrukarkåren slås ut. Redan i dag
            är lönsamheten låg liksom bön- dernas egen arbetsersättning. Med
            ett utslaget svenskt jordbruk försvinner också omistliga värden
            i form av öppet landskap, levande landsbygder m.m. som vårt jordbruk
            tillför vårt samhälle. Ett av huvudmålen med den nya jordbrukspolitiken
            är att den skall leda till sänkta matpriser. Vi har redan kunnat
            notera att prisökningstakten däm- pats. Allt eftersom vi under
            omställningstiden närmar oss balans mellan pro- duktion och konsumtion
            och de kostsamma överskotten försvinner skall pri- serna kunna
            sänkas. De konkurrensvårdande myndigheterna bör följa upp att
            så blir fallet. Nästa steg mot en mer konsumentinriktad livsmedelspolitik
            kommer när vi efter ett GATT-avtal öppnar gränserna för ökad konkurrens
            internatio- nellt. Vi bör från svensk sida fortsätta våra ansträngningar
            att så snart som möjligt få GATT-avtalet förverkligat. I bilaga
            11 till regeringens budgetproposition 1990/91:100 talas något
            kryp- tiskt om att regeringen förbereder en sänkning av gränsskyddet
            under våren ”i ljuset av GATT-förhandlingarna”. På fråga om regeringen
            är beredd att sänka gränsskyddet även om inte GATT-förhandlingarna
            gett resultat svarar jordbruksministern i SvD den 14 januari 1991:
            ”Målet att maten skall bli billigare försvinner ju inte. Då får
            man hitta andra vägar.” Det är mycket anmärkningsvärt om socialdemokraterna
            mindre än ett år efter uppgörelsen om den nya jordbrukspolitiken
            är beredda att göra avsteg från en väsentlig del. Detta kan vi
            inte acceptera. Sveriges lantbrukare har fått ett tufft beting.
            På fem år skall man ha läm- nat regleringspolitiken, ha bantat
            30- och 15-procentiga överskott på spann- mål respektive mjölk
            och utan skyddsnät uppträda som vanliga småföreta- gare på den
            svenska marknaden. Om regeringen avser att ensidigt sänka det
            svenska gränsskyddet, så innebär det, att man anser att svenska
            bönder som enda småföretagarkategori i Europa dessutom skall konkurrera
            med ut- ländsk dumpad produktion. Det är inte rimligt.
          </p>
          <p xml:id="i-7KXAnko74Gjgy4wTmsyrGb">
            Mot. 1990/91 Jo268
          </p>
          <p xml:id="i-UFEwY2mWUqUjMka5YxY59P">
            11
          </p>
          <pb facs="riksdagen-motions-pdf/data/199091/mot_199091_JoU_268/mot_199091_JoU_268-006.pdf"/>
          <p xml:id="i-CkzAHYyP8DWWoenRE3pWBh">
            En generell arealersättning
          </p>
          <p xml:id="i-FFGAWcmgwPzvmwGRHfE8R9">
            Som vi tidigare nämnt fick vi för att uppnå en bred politisk
            enighet om den nya jordbrukspolitiken avstå från att driva det
            förslag om arealersättning som vi fört fram sedan 1986. När vi
            nu åter för fram förslaget är vi inom folkpartiet liberalerna
            mer övertygade än någonsin tidigare om att en generell arealersättning
            kommer att visa sig mycket gynnsam för vårt samhälle och vårt
            jordbruk. Vi vill här återge tidigare framförda motiv för arealersättning
            och en del nya som stärkt oss i vår övertygelse. Vi anser att
            ersättningen på ett naturligt sätt kan anslutas till det tempo-
            rära arealbidrag som betalas ut under de tre första omställningsåren.
            Betal- ningen är dels en kostnadsersättning med anledning av att
            GATT-avtalet från april 1989 förhindrat att produktpriserna höjts
            enligt prisregleringsla- gen, dels en kompensation för förväntat
            sänkt spannmålspris med anledning av att prisbildningen släpps
            fri i en överskottssituation. Som vi tidigare framhållit tillför
            jordbruket samhället en rad nyttigheter utöver att producera livsmedel.
            För närvarande betalar vi inte särskilt för dessa tjänster utan
            ersättningen är ”inbakad” i priserna på jordbruksproduk- terna.
            Det ligger dock ett värde i att söka identifiera och kostnadsberäkna
            vad som ryms i vår allmänna välfärd och att — där detta är möjligt
            — i särskild ordning betala för nyttigheten. Vid övergång från
            administrativ prissättning med statlig medverkan till i första
            skedet fri prisbildning på inhemsk mark- nad och därefter på den
            internationella, syns detta motiv än starkare. Den förändrade
            jordbrukspolitiken kommer att påverka produktionen och där- med
            även sekundära nyttigheter. Det är svårt att beräkna det värde
            jordbruket har för beredskap och regio- nalpolitiska strävanden.
            Men på ett annat område kan jämförelser ge väg- ledning. Vårt
            öppna landskap och allemansrätten har stor betydelse för det rörliga
            friluftslivet och för turismen. Turismen är en ökande näring och
            nu- mera på många orter av avgörande betydelse för de arbetstillfällen
            som hål- ler bygden levande. Den drar in över 13 miljarder kronor/år
            i utländsk va- luta. Det är svårt att tänka sig turism i nuvarande
            eller ökande omfattning utan den landskapsvårdande insats som
            bönderna gör. Staten och kommunerna betalar årligen mellan 2 och
            3 miljarder kronor för att hålla parker och grönytor kring vissa
            offentliga byggnader och i våra tätorter. Om bönderna ersätts
            med 1 000 kr./ha och år — som Lars Drake vid SLU genom en enkät
            visat att en majoritet av svenska folket tycker är rim- ligt —
            så kommer kostnaden att uppgå till ca 3 miljarder kronor/år.
          </p>
          <p xml:id="i-A4CVQ6Gtaxavjb4BgW1c9P">
            Fördelar med en generell arealersättning
          </p>
          <p xml:id="i-PYhjefbZs7ujnsBWs95Nr1">
            En påtaglig fördel med arealersättning är att den betalas ut
            direkt till lant- brukarna. Med arealersättning och fri prisbildning
            får vi lägre producentpriser och livsmedelspriser för konsumenterna.
            Lägre producentpriser kan innebära miljöfördelar. Det blir t.ex.
            inte lika lönsamt att med höga insatser av han- delsgödsel producera
            spannmål på marginalen. En arealersättning underlättar omställningen
            till annan produktion. Un-
          </p>
          <p xml:id="i-P11aKwnL6nSixr2Pcc8Fjm">
            Mot. 1990/91 Jo268
          </p>
          <p xml:id="i-HKNPiVrQEWXaLB2rA4zhsX">
            12
          </p>
          <pb facs="riksdagen-motions-pdf/data/199091/mot_199091_JoU_268/mot_199091_JoU_268-007.pdf"/>
          <p xml:id="i-LHVouZBzpFV38Pn4fLHxsj">
            der omställningstiden har vi ett särskilt program för att reducera
            de stora överskotten. Men i och med att vi går över till ett marknadsanpassat
            jord- bruk så kommer det ständigt att uppstå behov av förändrad
            produktion. Ge- nom arealersättning ökar möjligheterna t.ex. för
            energi- och fibergrödor, ex- tensiv betesbaserad kött- och ullproduktion
            samt för s.k. naturenlig odling utan kemikalier. Med hänsyn till
            att landskapsvården kostar lika mycket — och är minst lika värdefull
            — i skogs- och mellanbygd som i slättlandskapen har vi föreslagit
            en generell och per areal lika hög ersättning. Det ger stora regionalpolitiska
            fördelar. Lars Jonasson vid SLU har i en rapport från november
            1989 om intern avreglering och arealersättning påvisat att utan
            arealersättning så kommer mjölkproduktionen på sikt att upphöra
            i skogs- och mellanbygd och ”vandra ut på slätterna”. Med en arealersättning
            bevaras mjölkproduktio- nen i glesbygden och vidare kan enligt
            rapporten ca 100 000 ha tas i anspråk för extensiv betesbaserad
            köttdjursproduktion. Det är mycket värdefullt ef- tersom mjölkproduktionen
            måste minskas med ca 15 47 för att motsvara ef- terfrågan. En
            generell arealersättning är lätt att administrera. Data om enskilda
            går- dar och skiften finns lagrade hos SCB för skördeskadeskyddet.
            Det blir inte svårare för lantbruksverket att administrera och
            kontrollera ett system med generell arealersättning än de trädesprogram
            vi haft i slutet av 8o-talet. I samband med att prisbildningen
            släpps fri kommer producentpriserna att fluktuera kraftigt beroende
            på tillgång och efterfrågan. Eftersom jordbru- kets produktionstider
            sällan understiger ett år kan det ställa till stora pro- blem.
            I detta sammanhang kommer en arealersättning att utgöra en stabili-
            serande faktor. Vidare förväntas gårdspriserna sjunka i samband
            med avreg- leringen. Även i detta sammanhang kan en arealersättning
            utgöra en positiv tillbakahållande kraft. Som vi tidigare framhållit
            bör staten medverka till att lantbrukarna besparas kapitalförluster
            i samband med avregleringen. I GATT-sammanhang bör en generell
            arealersättning ha stora möjligheter att hamna i den s.k. gröna
            boxen. Den innehåller ersättningar som icke utgör prisstöd och
            stimulerar till ökad produktion och räknas därför inte in i ett
            lands jordbruksstöd.
          </p>
          <p xml:id="i-JvmudwUVvaC8ZBTCsJQRNQ">
            Om villkor för en generell arealersättning
          </p>
          <p xml:id="i-91HM6b78AECKGkbPFi1ctx">
            Vi har inte inom folkpartiet liberalerna haft resurser att utforma
            ett komplett förslag till villkor för arealersättning. Vi föreslår
            att regeringen tillsätter en parlamentarisk arbetsgrupp för detta
            ändamål. Arbetsgruppen bör undersöka om all mark innanför stödområdet
            skall vara undantagen eller om viss mark skall ingå. Det är uppenbart
            att en arealersättning inte kan ersätta nuvarande prisstöd till
            de nordligaste regio- nerna men var avgränsningen lämpligen bör
            ske bör analyseras närmare. Vidare bör arbetsgruppen komma med
            förslag om vilka krav som skall ställas på produktion och skötsel
            för mark som skall vara berättigad till er- sättning. Arbetsgruppen
            bör också utreda hur en arealersättning bör finansieras. Omställningen
            av jordbruket finansieras i huvudsak med medel inom sek-
          </p>
          <p xml:id="i-K3kGJ6aR3H8JNFpLdQLDdT">
            Mot. 1990/91 Jo268
          </p>
          <p xml:id="i-UHV6aLMVKvTm6CB1DoyZhq">
            13
          </p>
          <pb facs="riksdagen-motions-pdf/data/199091/mot_199091_JoU_268/mot_199091_JoU_268-008.pdf"/>
          <p xml:id="i-9bDYgCurXE214s6qtzE8jo">
            torn såsom handelsgödselavgifter, förmalningsavgifter, införselavgifter
            m.m. om tillsammans ca 2,5 miljarder kronor/år. Eftersom en generell
            arealersättning sänker konsumentpriserna synes det vara möjligt
            att efter omställningen under en övergångsperiod delvis använda
            samma finansie- ringskällor. Det nya jordbrukspolitiska beslutet
            innehåller ett nytt anslag för land- skapsvård på 100 milj.kr.
            för budgetåret 1990/91, 200 milj.kr. 1991/92 och 250 milj.kr.
            1992/93. Medlen skall av naturvårdsverket fördelas till länssty-
            relserna som sedan skall använda dem för att säkerställa hotade
            natur- och kulturmiljövärden som är av nationellt intresse. När
            anslaget är utbyggt räk- nar man med att 200 000-300 000 ha på
            detta sätt skall kunna säkerställas. Med hänsyn till att vi i
            vårt land har mellan 200 000 och 300 000 ha naturlig betesmark
            och ca 2,9 milj. ha åkermark varav ca 2,1 milj. ha återfinns i
            mel- lanbygd och skogsbygd så är stödet för landskapsvård ej tillräckligt
            för att säkerställa nuvarande öppna landskap. Detta framhölls
            av bl.a. naturvårds- verket och Svenska Naturskyddsföreningen
            under den remisstid som före- gick riksdagsbeslutet. Den föreslagna
            parlamentariska arbetsgruppen bör utreda om anslaget för landskapsvård
            kan avvecklas i samband med att en generell arealersättning införs
            eller om det bör vara kvar som ett komplement.
          </p>
          <p xml:id="i-2hJcRSo6CKN7LVaWMD4EKP">
            Odlingslandskapet — ett arv att vårda
          </p>
          <p xml:id="i-6vuZwpL5c4jDhVJzK24WCx">
            Som vi framhåller i vår naturvårdsmotion har vårt odlingslandskap
            i århund- raden gett oss försörjning, trygg förankring och en
            miljö full av liv och skön- het. Det har hela tiden förändrats
            men aldrig så snabbt och långtgående som under de senaste 50-100
            åren. Vi önskar även här beskriva vårt svenska od- lingslandskap
            och understryka vikten av att vi nu säkerställer det som finns
            kvar genom en generell arealersättning. Det gamla odlingslandskapet
            karaktäriserades av ängar och hagar, små, oregelbundna åkrar med
            gärdsgårdar och åkerholmar samt ett rikt växt- och djurliv. Det
            övergick via mjuka bryn i den omgivande skogen. Floran var många
            gånger enastående rik, inte minst i lövängarna med sin slösande
            blomsterprakt. Det äldre odlingslandskapet har nu på de flesta
            håll övergått i ett storskaligt, monotont åkerlandskap eller i
            tät, steril granskog. I båda fallen innebär förändringen en stark
            utarmning från naturvårdssynpunkt. De små rester av detta landskap
            vi i dag har kvar representerar stora värden för naturvården.
            Det äldre odlingslandskapet är av stort värde från en rad olika
            naturvårds- synpunkter. Den omväxlande och lummiga naturen har
            stor betydelse för landskapsbild och rörligt friluftsliv. Det
            ger variation och ett stort ekologiskt värde i dagens mer monotona
            jordbruks- och skogsbrukslandskap och uppvi- sar en rad intressanta
            naturtyper. Det ger livsrum för ett stort antal växter och djur
            av vilka många är bundna till detta landskap. Det har stor betydelse
            för vetenskaplig forskning, bl.a. kring äldre tiders ekologiskt
            väl anpassade jordbruksmetoder. Det kulturhistoriska värdet av
            det landskap, i vilket våra förfäder levde och verkade, är också
            betydande. Utan tvivel finns det hos flertalet svenskar en djup
            känsla för ekhagen,
          </p>
          <p xml:id="i-PthTvpvAv9f3fo6Jhbk6vH">
            Mot. 1990/91 Jo268
          </p>
          <p xml:id="i-GZ3mspYoHqisaXTJPG5Zzz">
            14
          </p>
          <pb facs="riksdagen-motions-pdf/data/199091/mot_199091_JoU_268/mot_199091_JoU_268-009.pdf"/>
          <p xml:id="i-DZsYfRgxrrqbUF2BPuzKQp">
            hasselängen, strandheden, slåttermyren, den lilla åkertegen och
            alla andra inslag i det äldre odlingslandskapet. Den harmoniska
            ursvenska bilden av björkhagar och faluröda bondgårdar är en väsentlig
            del av vårt kulturarv. Stora delar av det äldre odlingslandskapet
            har redan försvunnit. Men vi skulle med vårt förslag till arealersättning
            på ett avgörande sätt kunna för- hindra att mer försvinner och
            vi skulle kanske också kunna återskapa en del. Det rika och mångsidiga
            kulturlandskapet — hagarna — änglamarken — måste räddas.
          </p>
          <p xml:id="i-3pG14JrZjejExqNioacoqa">
            Jordförvärvslagen
          </p>
          <p xml:id="i-9WUiaXMjLdqG3sAf1CX1Pm">
            I samband med skattereformen avskaffades möjligheten att kvitta
            under- skott i jordbruk mot löneinkomst. Omläggningen har orsakat
            en stor debatt som delat lantbrukarkåren i sympatisörer och motståndare
            till förändringen. Vi anser dock från folkpartiet liberalernas
            sida att det i samband med avreg- leringen av jordbruket fanns
            tunga skäl för att upphäva kvittningsrätten. När produktionen
            nu i första skedet skall anpassas till den svenska kon- sumtionen
            är det inte rimligt att deltidslantbrukare i samband med kvittning
            kan utnyttja skatterabatter för att slå ut heltidslantbrukare
            från en begrän- sad marknad. Vi anser också att det nu finns skäl
            att avskaffa jordförvärvsprövningen för fysiska personer. Eftersom
            s.k. släktförvärv redan tidigare undantagits från prövning och
            dessa i dag omfattar ca 70 90 av överlåtelserna så är det för
            ett mindre antal som hinder, till sin natur liknande skråväsendets,
            har rests. Med avregleringen kommer lantbrukare som icke är lämpade
            som fria företagare att behöva lämna näringen. Samtidigt finns
            det, som vi tidigare framhållit, en risk för att gårdspriserna
            sjunker och därmed kan vid avveck- lingen ekonomiska problem uppstå.
            Ett sätt att förhindra prisras är att öppna näringen för kapital
            utanför sektorn genom att ta bort förvärvsprövningen. Professor
            Sören Wibe har i sin utredning om jordförvärvsprövningen kommit
            fram till att den i stor omfattning motverkat sina syften. Han
            menar därför att den bör avskaffas för juridiska personer. Han
            tycker att man kan överväga om man skall behålla ett krav om bosättning
            vid förvärv av jord- bruksfastigheter för att behålla landsbygden
            levande. Vi är från folkpartiet liberalernas sida principiellt
            motståndare till lagstift- ning som reglerar människors bostadsort.
            Med tanke på de svårigheter som skulle föreligga när det gäller
            att kontrollera och beivra misstänkta överträ- delser av en sådan
            bestämmelse vill vi direkt avråda. Vi tror att det allmänna intresset
            för bosättning på landsbygden nu ökar sedan det efter liberala
            krav blivit tillåtet att tillföra några hektar mark till bostadsfastighet.
          </p>
          <p xml:id="i-UTo4n3Efjj2NB6SCwoTwVU">
            Vissa grupper vill behålla regleringarna
          </p>
          <p xml:id="i-CxMGSHtzkznMryr3sX4K7">
            Vi har tidigare framhållit att alltsedan riksdagen lade fast
            den nya jordbruks- politiken har beslutet attackerats av företrädare
            för särskilda intressen. Vissa har önskat att vi ensidigt skall
            avveckla gränsskyddet Men jordbruksbeslutet har också attackerats
            från motsatt håll. Företrä-
          </p>
          <p xml:id="i-FJ4HF2y8S6ZeCwKL9JV1Hj">
            Mot. 1990/91 Jo268
          </p>
          <p xml:id="i-AnV3s6zSMF8LhuQBJKwMXG">
            15
          </p>
          <pb facs="riksdagen-motions-pdf/data/199091/mot_199091_JoU_268/mot_199091_JoU_268-010.pdf"/>
          <p xml:id="i-46mscgYDwZDdYHdvj7y3x3">
            dare för djurskyddsorganisationer har hävdat att avregleringen
            innebär dödsstöten för den nya djurskyddslagen. Men att vi från
            svensk sida efter ett GATT-avtal ensidigt skulle kunna be- hålla
            ett högre gränsskydd med hänvisning till vår djurskyddslag är
            också helt orealistiskt. Vi skulle då riskera att utsättas för
            internationella handels- repressalier som skulle äventyra vår
            betydelsefulla exportnäring och därmed vår välfärd. Vi har all
            anledning att slå vakt om vår djurskyddslag. Men hur långt vi
            kan nå när det gäller att öka djurens möjligheter till naturligt
            beteende av- görs till stor del av den kreativitet våra forskare
            besitter. De skall dels söka övertyga omvärlden att vår djurskyddssyn
            bör upphöjas till internationell norm, dels — intill dess vi kommit
            dithän — utveckla nya system för animalie- produktion som innebär
            att våra produktpriser i vart fall inte blir mer än ca 30 26 dyrare
            än omvärldens. I annat fall kommer svensk animalieproduktion att
            upphöra och då är vi hänvisade till import. Att det finns ett
            visst utrymme för att låta våra produktionskostnader av djurskyddsskäl
            bli högre än omvärldens beror inte på olika gränsskyddsni- våer
            utan på GATT-avtalet från april 1989. Där sägs bl.a. att de länder
            som ställer högre krav på miljö- och djurskyddshänsyn än andra,
            inom vissa ra- mar skall ha rätt att kompensera sina producenter
            härför. Nivån max 30 pro- cent är vår bedömning med hänsyn till
            vad vi tror att GATT kan acceptera och svenska politiker är villiga
            att betala. Djurskyddslagens portalbestämmelse anger att djur
            skall ha möjlighet till ett naturligt beteende. Det är ett relativt
            begrepp. Vid ena ytterligheten släp- per vi alla djur fria, vid
            den andra håller vi dem instängda i trånga burar. Det är mellan
            dessa poler som forskarna skall utveckla system som ger våra djur
            så stor frihet som möjligt utan att vi slås ut i internationell
            konkurrens. Då behåller vi vår andel — mindre än 1 procent — av
            de djur som föds upp i värl- den. Det innebär inte att vi en gång
            för alla låser nivån på djurskyddet. Interna- tionellt kan vi
            påverka betingelserna för oändligt mycket fler djur. Och ju större
            anslutning vi får till vårt synsätt, desto mer kan vårt eget djurskydd
            förbättras genom skärpta anvisningar till djurskyddslagen. Ett
            politiskt parti bör ta ställning i olika frågor efter avvägningar
            utifrån en helhetssyn. Vi anser från folkpartiet liberalernas
            sida att riksdagsbeslutet om den nya jordbrukspolitiken utgör
            en sådan avvägning och en god grund att bygga vidare på. Vi bör
            klara ut de frågetecken som påtalade ställningsta- ganden från
            regeringshåll gett upphov till. Och riksdagsbeslutet bör kom-
            pletteras med de åtgärder vi ovan föreslagit.
          </p>
          <p xml:id="i-P942ryT8qqxhxiohRTaca3">
            Hemställan
          </p>
          <p xml:id="i-H6CWGDm2RvTkBu8QTmuVKh">
            Med hänvisning till det anförda hemställs 1. att riksdagen som
            sin mening ger regeringen till känna vad i mo- tionen anförts
            om avskaffande av kravet på återbetalning av omställ- ningsersättning,
            2. att riksdagen som sin mening ger regeringen till känna vad
            i mo- tionen anförts om vikten av att hålla fast vid riksdagsbeslutet
            att från svensk sida inte företa någon ensidig förändring av gränsskyddet,
          </p>
          <p xml:id="i-HAFyqPFAazrMpjBxW137sr">
            Mot. 1990/91 Jo268
          </p>
          <p xml:id="i-XbeYYcmFTB1B8yP34BrTfL">
            16
          </p>
          <pb facs="riksdagen-motions-pdf/data/199091/mot_199091_JoU_268/mot_199091_JoU_268-011.pdf"/>
          <p xml:id="i-KJ2BuH6nbFjLETAdtQFWV4">
            3. att riksdagen hos regeringen begär en parlamentarisk arbets-
            grupp med uppdrag att utforma förslag till en generell arealersättning,
            4. att riksdagen hos regeringen begär förslag till ändring av
            jordför- värvslagen så att fysiska personer undantas från tillståndsplikt.
            Stockholm den 24 januari 1991 Bengt Rosén (fp) Sören Norrby (fp)
            Håkan Holmberg (fp)
          </p>
          <p xml:id="i-TbfGyFaf4xB8qmrHzvNmMF">
            Anders Castberger (fp) Lars Ernestam (fp)
          </p>
          <p xml:id="i-KkoYRCibqWSTWurW1ugW9C">
            Mot. 1990/91 Jo268
          </p>
          <p xml:id="i-ESJJGZUrDmksoeAcuVkwNu">
            17
          </p>
          <pb facs="riksdagen-motions-pdf/data/199091/mot_199091_JoU_268/mot_199091_JoU_268-012.pdf"/>
          <p xml:id="i-4dXvp93aU8owcfBGGaW1eG">
            gotab 97757, Stockholm 1991
          </p>
        </div>
      </div>
    </body>
  </text>
</TEI>
