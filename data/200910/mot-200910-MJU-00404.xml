<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00404">
  <teiHeader>
    <fileDesc>
      <titleStmt>
        <title>Avfall som resurs</title>
        <author corresp="i-CNBy5dFgNNyEozHVpAj93c">av Jacob Johnson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avfall som resurs</title>
          <idno type="rdwebb">GX02MJ404</idno>
          <rs type="number">MJ404</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ404/text</ref>
          <ref type="dokument_url_html">http://data.riksdagen.se/dokument/GX02MJ404</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ404</ref>
          <ref type="doc">http://data.riksdagen.se/fil/C37C9CC3-0507-40F5-B510-12CD2885BB20</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Hj7xT89eYgom8dA3imcR9T" type="signed"/>
        <correspContext corresp="i-Hj7xT89eYgom8dA3imcR9T">
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction xml:id="i-996krFEji11Rig1g37Eigc" type="numbering">
          <date when="2009-10-07"/>
        </correspAction>
        <correspAction xml:id="i-2FBHZYEiJLivpWQ559J5cB" type="submission">
          <date when="2009-10-05"/>
        </correspAction>
        <correspAction xml:id="i-PmKer5s2ixkokk5FCD1whz" type="transfer">
          <date when="2009-10-04"/>
        </correspAction>
        <correspAction xml:id="i-CUEWSkxDwYwK9DtdXPAdAe" type="assigned"/>
        <correspContext corresp="i-CUEWSkxDwYwK9DtdXPAdAe">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9FoZn7Gaure9cyP1EXNTZJ" type="motBody">
        <div xml:id="i-4FBF9xRo1vNRZPPdNaDgQ4" type="TOC">
          <head xml:id="i-TyXFoiESwiXYorrqeLJ3UM">
            Innehållsförteckning
          </head>
          <list xml:id="i-F72XrgHFadCSdos6E3pzwR">
            <item xml:id="i-BaY9KEdzt7SghNDojF3bF2">
              Bakgrund 3
            </item>
            <item xml:id="i-FxjTdyqo5F2q4xthvfdHd3">
              Avfallshierarkins fem steg 3
            </item>
            <item xml:id="i-41UhXJuRoHM4WFoRXH4f8K">
              Avfallsförbränningsskatten 4
            </item>
            <item xml:id="i-FGbeedR1oEhKw9e8tc553C">
              Avreglering av avfallsmarknaden 4
            </item>
            <item xml:id="i-PCmsGeJYRh2552bX8UzyU1">
              Sysavdomarna 6
            </item>
            <item xml:id="i-UCZgUhW76K5U66BNvAXqGE">
              Teckalkriterierna 6
            </item>
            <item xml:id="i-L8L4fLCTx29WLb9HGr5KaK">
              Brist på matavfall 7
            </item>
            <item xml:id="i-5oXNNzJhtrVecUjVjbiRag">
              Återinför Klimp 7
            </item>
            <item xml:id="i-BHFr6Ptapq4mUcVofjgHiR">
              Internationellt 8
            </item>
          </list>
        </div>
        <div xml:id="i-Vonr1y8B8NqdSMrq3mGbDZ" type="motProposal" subtype="förslag">
          <head xml:id="i-GHUsop23L5k5hBpeSA6tUn">
            Förslag till riksdagsbeslut
          </head>
          <list xml:id="i-GF6iBhezczTTJ7BErVkCFd" style="ol">
            <item xml:id="i-4yA4PJSuNQKeYrB1DogSL4">
              Riksdagen tillkännager för regeringen som sin mening vad som
              anförs i motionen om att låta en utredning utarbeta ett nytt förslag
              till avfallsförbränningsskatt. 1
            </item>
            <item xml:id="i-CPzdUkNY29KfUkyPqH91Ku">
              Riksdagen tillkännager för regeringen som sin mening vad som
              anförs i motionen om risk för bristande miljöhänsyn vid en avreglering
              av avfallsmarknaden.
            </item>
            <item xml:id="i-JSitpVGDpeWf2wnNLdtmND">
              Riksdagen tillkännager för regeringen som sin mening vad som
              anförs i motionen om ett permanent införande av Teckalkriterierna.
              2
            </item>
            <item xml:id="i-MLadqYZKcRFkA4RjTSXWn5">
              Riksdagen tillkännager för regeringen som sin mening vad som
              anförs i motionen om stimulans av utsortering av matavfall.
            </item>
            <item xml:id="i-MdxPpJnyBR441jQwoCsGjU">
              Riksdagen tillkännager för regeringen som sin mening vad som
              anförs i motionen om ett återinförande av klimatinvesteringsprogrammet
              för att bl.a. stimulera utbyggnaden av biogasanläggningar.
            </item>
            <item xml:id="i-FEkNRaXoTV2shKe6a1MZKa">
              Riksdagen tillkännager för regeringen som sin mening vad som
              anförs i motionen om att Sverige bör agera i EU för strängare
              krav och kontroller gällande skeppning av elavfall.
            </item>
          </list>
          <p xml:id="i-Ks3xZ1asHxQxQxcBiMMBao">
            1 Yrkande 1 hänvisat till SkU.
          </p>
          <p xml:id="i-D5TzP5BZmarjJs8jVWcuU3">
            2 Yrkande 3 hänvisat till FiU.
          </p>
        </div>
        <div xml:id="i-M1MBiY8qR3mmjybPEjoS92" type="motContent">
          <head xml:id="i-UmPh9wnBERpMtQ5ifLgiMF" type="h1">
            Bakgrund
          </head>
          <p xml:id="i-AqX9KcfWrrzfRXFjFNYb6E">
            Det finns ett tydligt samband mellan konsumtion och avfall. Fortfarande
            gäller att ökad konsumtion leder till ökade avfallsmängder. Stora
            framsteg har uppnåtts när det gäller återvinning av avfallet men
            fortfarande ökar de totala avfallsmängderna. För att komma tillrätta
            med dessa ökade avfallsmängder krävs olika styrmedel och åtgärder
            som bidrar till att förebygga att avfall överhuvudtaget uppstår.
            Dessutom krävs ytterligare åtgärder för återanvändning av det
            avfall som trots allt bildas.
          </p>
          <p xml:id="i-RVXEG4r9zapcP4ingvxBNg">
            I dag förbränns ca 50 procent av hushållsavfallet, vilket ger
            ca 15 procent av Sveriges totala fjärrvärme och 0,5 procent av
            Sveriges totala elproduktion. Restprodukten från förbränningen
            är slagg (1520 viktprocent) och rökreningsrester (ca 35 viktprocent).
            Rökreningsresterna hanteras som farligt avfall och slaggen deponeras
            eller används som ersättning för naturgrus.
          </p>
          <p xml:id="i-AcS4pGiENhRmWznZhUJCYs">
            Trots att Sverige är mycket duktigt på förbränning och har kommit
            långt i att rena de giftiga gaser som frigörs vid förbränningen
            så är denna typ av avfallshantering underlägsen materialåtervinning.
            Dock går trenden mot en ökad förbränning och minskad återvinning
            då det är långt billigare för producenterna att skicka avfallet
            till förbränning. I och med att det är billigare för producenterna
            så väljs allt oftare förbränningsalternativet.
          </p>
          <p xml:id="i-MbtszoT5c7vrmWLz1wEtdW">
            Europaparlamentet och rådet kom i somras fram till ett nytt ramdirektiv
            för avfall för att försöka bryta sambandet mellan ökad konsumtion
            och ökade avfallsmängder.
          </p>
          <p xml:id="i-SinyersRFXcYpzTZ2xgv7W">
            Medlemsländerna ska själva se till att det finns en nationell
            infrastruktur för hanteringen av hushållsavfall 1 . Medlemsländerna
            ska även prioritera och stärka avfallshierarkin och på så sätt
            tillämpa de hanteringsalternativ som ger bäst miljönytta.
          </p>
          <head xml:id="i-U6ZN2p1TotEz7EserXJQRW" type="h2">
            Avfallshierarkins fem steg
          </head>
          <list xml:id="i-2TvhSBQ93xZ6N8RUGGyT2P" style="ol">
            <item xml:id="i-3XzJvJey8F1w1C6vP5hH59">
              Förebyggande
            </item>
            <item xml:id="i-RH28TUreHUkLLxjEf1GLC">
              Förberedande återanvändning
            </item>
            <item xml:id="i-QWBHS99gkdKqFg84szgKir">
              Materialåtervinning
            </item>
            <item xml:id="i-GNYTfZxVheRg8gV4sboyMK">
              Annan återvinning, t.ex. energiåtervinning
            </item>
            <item xml:id="i-8fxyf6UoYmLPweqDBWLbHP">
              Bortskaffande.
            </item>
          </list>
          <p xml:id="i-8XkKcmNsvTtGHXTUcbAczr">
            För att vända den negativa trenden med ökad förbränning (dvs.
            steg 4 i avfallshierarkin) krävs att kostnaderna för de föregående
            stegen minskar och satsningarna på dessa områden ökar. I dagsläget
            är de första stegen (steg 13) de överlägset dyraste och de sista
            stegen (steg 45) billigast. Dessa prisrelationer kan vändas genom
            ekonomiska styrmedel som gör det dyrare och svårare att bränna
            och bedriva s.k. downcycling. Detta i samband med införande av
            åtgärder som uppmuntrar avfallsminimering, återanvändning och
            miljömässigt god återvinning kan man uppnå en ökad prioritering
            av avfallshierarkin.
          </p>
          <head xml:id="i-4ujvnsGwgBB1YmHNVdngCA" type="h1">
            Avfallsförbränningsskatten
          </head>
          <p xml:id="i-VMUwQ7HKJiKBJZKH53E59g">
            Regeringen beslutade under våren 2009 att avskaffa den avfallsförbränningsskatt
            som infördes 2006. Ett av syftena med skatten var att stärka avfallshierarkin
            och därmed främja materialåtervinning framför förbränning, dvs.
            samma mål som beskrivs i det nya avfallsdirektivet. Då skatten
            har vissa brister anser vi att det är viktigt att utreda hur den
            skulle kunna förändras för att fungera på ett bättre sätt.
          </p>
          <p xml:id="i-6UR8DPmRUoUnB5u7jhcbjc">
            Vänsterpartiet föreslår därför en utredning som i linje med avfallsdirektivet
            utarbetar ett nytt förslag till avfallsförbränningsskatt för att
            stimulera de första stegen i avfallshierarkin. Detta bör riksdagen
            som sin mening ge regeringen till känna.
          </p>
          <head xml:id="i-Jzay2UCDqT8WKWPXGevTgj" type="h1">
            Avreglering av avfallsmarknaden
          </head>
          <p xml:id="i-3WFv9AsHsKw78JvHUsRooK">
            Det nya ramdirektivet för avfall innebär stora konsekvenser för
            den svenska lagstiftningen (miljöbalken samt avfallsförordningen).
            Medlemsstaterna har t.o.m. den 12 december 2010 på sig att införa
            de nya bestämmelserna.
          </p>
          <p xml:id="i-8pDT4MRgwVDSQ8aAzfyDj2">
            Regeringen har med anledning av detta redovisat förslag till
            förändringar i promemorian Nya avfallsregler (Ds 2009:37). Där
            föreslås bl.a. en avreglering av avfallsmarknaden så att den som
            bedriver en yrkesmässig verksamhet kan välja att låta hushållsavfall
            som uppkommer i samband med verksamheten hanteras av någon annan
            än kommunen eller den som kommunen anlitat . Bakgrunden till detta
            förmodas vara att synen på avfall har förändrats från att vara
            ett problem till att bli en tillgång. Det skapas således en efterfrågan
            på avfallet och därmed är regeringen positiv till en avreglering
            av avfallsmarknaden för att öka konkurrensen. Det finns däremot
            stora risker med att överlåta hanteringen av hushållsavfall från
            verksamheter till privata aktörer. I Naturvårdsverkets konsekvensbeskrivning
            visar det sig att det varken gynnar miljön eller ekonomin att
            ändra på kommunernas nuvarande ansvar för hushållsavfallet.
          </p>
          <p xml:id="i-AwxSihN6FJ7hiESZCnVRsD">
            Nedan listas riskerna med avregleringsförslaget enligt Naturvårdsverket:
          </p>
          <p xml:id="i-7syv54XurqYfnNWHuGkuoA">
            1) Minskade incitament till kommunala initiativ
          </p>
          <p xml:id="i-UNvJqZGPNmTEyjV8d3JeZm">
            Risken är stor att stora företag inom kommunerna själva kommer
            att upphandla privat avfallshantering och således minskar tillgången
            på hushållsavfall inom kommunerna. Detta är ett sätt att plocka
            russinen ur kakan, vilket medför att incitamenten för kommuner
            att satsa på avfallshantering såsom biogasanläggningar minskar
            i takt med att osäkerheten på tillgången av hushållsavfall ökar.
            Inte bara kommunernas utbyggnad av biologisk behandling bromsas,
            även satsningar på hållbara stadsdelar och liknande riskerar att
            stanna upp. Sammantaget kan det bli svårare att nå det nationella
            målet om 35 procent biologisk behandling av matavfall från hushåll,
            storkök, butiker m.m.
          </p>
          <p xml:id="i-XnDGs8mmeYfmpqn6jsqcBn">
            2) Fler transporter
          </p>
          <p xml:id="i-Fn9w3eVYb3eMsRSpgTpxtf">
            Ytterligare en negativ miljöeffekt i och med avregleringen är
            att när- och fjärrtransporterna till och från avfallsstationerna
            kommer att öka då företag kan upphandla billigare avfallstjänster
            från orter längre bort. Märkbart är att detta frångår avfallsdirektivets
            närhetsprincip som innebär att transport från miljösynpunkt bör
            begränsas och att hushållsavfallet därför ska transporteras till
            närmast belägna lämpliga anläggning.
          </p>
          <p xml:id="i-L4ZSAs6ecsbDyDDum7bDfZ">
            3) Färre sopsorteringsmöjligheter
          </p>
          <p xml:id="i-8uAHJazdbaGQEnfbc8LZm3">
            I dagsläget delar ofta privata hushåll på sopsorteringsstationer
            tillsammans med verksamheter. Detta är möjligt i och med att det
            är kommunen som har ansvar för insamlingen av hushållssoporna
            från såväl privatpersoner som verksamheter. En avreglering innebär
            att detta inte kommer att vara praktiskt möjligt av utrymmesskäl.
            Resultatet är att många förlorar sina sopsorteringsstationer.
          </p>
          <p xml:id="i-TsuquLo2W3reyk7aKxVJ3g">
            4. Högre avgifter för medborgarna
          </p>
          <p xml:id="i-XyaZy16ytYgCELAohRmP8n">
            Troligtvis leder en avreglering till lägre kostnader för större
            verksamheter medan mindre verksamheter riskerar höga prishöjningar.
            Förmodligen kommer priserna att öka mest på landsbygden. Renhållningsavgifterna
            av hushållsavfallet finansieras av medborgarna och kommer att
            öka. Ytterligare anslag för tillsyn krävs då möjligheten att kontrollera
            den illegala avfallshanteringen försämras.
          </p>
          <p xml:id="i-7pyfjFKoZtjz8wcqcvGGkY">
            5. Minskad miljöhänsyn
          </p>
          <p xml:id="i-PBXiGjhXYs6v3ePgifhXtn">
            Vid upphandling av avfallstjänsten bedöms priset, smidigheten
            och effektiviteten av avfallshaneringen vara det som efterfrågas
            mest. Efterfrågan av miljöanpassad avfallshantering kommer med
            största sannolikhet variera mellan branscher och företag. Miljöanpassade
            lösningar kommer inte bara vara mer kostsamma utan även kräva
            större resurser från avfallsinlämnaren då avfallet ska sorteras
            och inte kan skickas i en blandad fraktion. Frågan är då hur stor
            betalningsviljan är för en miljöanpassad avfallstjänst.
          </p>
          <p xml:id="i-CzVP64nLidKDe6AgXvgAWU">
            Vi vet dock av erfarenhet att ekonomiska styrmedel är det mest
            effektiva sättet att styra val av konsumtion.
          </p>
          <p xml:id="i-Kbn9FUvLZzRSYphcx6TrUd">
            Vänsterpartiet ser stora risker med en eventuell avreglering
            av avfallsmarknaden gällande hushållsavfall då den går stick i
            stäv med ökad miljöhänsyn. Detta bör riksdagen som sin mening
            ge regeringen till känna.
          </p>
          <head xml:id="i-71Nhx8yXwfzipKwUZjqJHP" type="h1">
            Sysavdomarna
          </head>
          <p xml:id="i-5GHc43wBbPrTRjF4JDSFB1">
            Sydskånes Renhållnings AB (Sysav) bildades 1974 och ägs i dag
            av 14 skånska kommuner. Kommunerna gick samman och startade koncernen
            för att tillsammans hantera avfall och återvinning. För drygt
            fem år sedan anslöt sig Simrishamn och Tomelilla till Sysav, men
            blev året efter anmälda till länsrätten med motivet att kommunerna
            ej följt lagen om offentlig upphandling (LOU). Målet gick vidare
            till Regeringsrätten där man gav anmälarna rätt. Därmed får inte
            kommuner längre upphandla genom kommunala bolag. Regeringsrätten
            ansåg att LOU inte ger något utrymme för tolkningen att kommuner
            ska vara undantagna upphandlingskrav när det handlar om köp av
            varor och tjänster från egna bolag. Konsekvensen av denna dom
            påverkar all kommunal upphandling och kommer därför få stora konsekvenser.
          </p>
          <head xml:id="i-XT64to7TUae7i2ehVTwiQB" type="h2">
            Teckalkriterierna
          </head>
          <p xml:id="i-DYRfDaXPV9XafAfEnmjBMY">
            Det finns dock en möjlighet till undantag för LOU i och med EG-domstolens
            praxis om de s.k. Teckalkriterierna (Teckal, mål C-107/98 och
            efterföljande praxis). I Teckalmålet fastställde EG-domstolen
            att man inte behöver följa upphandlingsdirektiven om man följer
            två kriterier (kontrollkriteriet och verksamhetskriteriet).
          </p>
          <p xml:id="i-VVtSwFoAxye5TzWxbCdP7G">
            Vänsterpartiet har vid ett flertal tillfällen uppmärksammat problematiken
            gällande Sysavdomarna och har vid två tillfällen frågat kommun-
            och finansmarknadsministern Mats Odell om regeringen kommer att
            se över möjligheten att införa undantag utifrån Teckalkriterierna.
            Det är därför positivt att regeringen till slut tagit frågan på
            allvar och nu föreslår ett införande av ett temporärt undantag
            från tillämpning av LOU under förutsättning av att Teckalkriterierna
            är uppfyllda. Regeringen kommer enligt promemorian Upphandling
            från statliga och kommunala företag ( Ds 2009:36) att upphäva
            undantaget den 1 januari 2013.
          </p>
          <p xml:id="i-M3nmL2gWkZiYMjyXK9K4fK">
            Vänsterpartiet vill uppmärksamma regeringen på att enbart ett
            temporärt undantag av Teckalkriterierna kommer att leda till osäkerhet
            bland offentlig verksamhet beträffande investeringar inom avfallshanteringsanläggningar
            så som biogasanläggningar och dylikt. Detta kommer att motverka
            kommunernas klimat- och miljöarbete och därmed också Sveriges
            åtaganden och ambitioner på klimatområdet. Teckalkriterierna bör
            därför införas permanent i svensk lagstiftning. Detta bör riksdagen
            som sin mening ge regeringen till känna.
          </p>
          <head xml:id="i-UHv3eHUDd9pGDKcRueDrep" type="h1">
            Brist på matavfall
          </head>
          <p xml:id="i-ATtuLeDkaBURf6dHVP2pus">
            Organiskt avfall är allt avfall som uppstår vid matlagning och
            som kommer från djur- och växtriket. Organsikt avfall kan man
            hemkompostera, samla i en brunpåse eller mala ner i en avfallskvarn.
            Meningen med insamlingen är att återförena näringsämnena i det
            organiska avfallet till kretsloppet.
          </p>
          <p xml:id="i-XgGxayekQ1RwtkPRogp2CV">
            Rötning eller kompostering av matavfall är en form av materialåtervinning
            och kommer således högt upp i avfallshierarkin och kommer därför
            att få ökad betydelse.
          </p>
          <p xml:id="i-GjiqLDF86WgddFNUcBVPCQ">
            Medlemsländerna ska enligt direktivet främja insamling av biologiskt
            avfall. I dagsläget ser det ändå mörkt ut för Sverige att nå det
            nationella målet till 2010 som innebär att 35 procent av det organiska
            avfallet ska sorteras ut och rötas eller komposteras. Problemet
            är att det idag enbart är drygt 5 procent som faktiskt sorteras
            ut. Målet verkar således vara svårt att nå.
          </p>
          <p xml:id="i-9piePd1ZzYQP7WCP9YKJ2m">
            För att öka andelen insamlat organiskt material måste satsningar
            göras inom mottagning och förbehandling. Matavfallet kan användas
            till rötning, kompostering eller malas till slam genom en avfallskvarn.
            Rötning och slam ger i sin tur biogas. Slammet från avfallskvarnar
            kan även återföras till jordbruksmarken på samma sätt som jord
            från komposter. Spridning av slam på jordbruksmark innebär att
            koldioxidutsläppen minskar med ca 300 kg/hektar. Viktigt dock
            att slammet ej innehåller tungmetaller och andra föroreningar.
          </p>
          <p xml:id="i-X8JhZZb4N3hWgZc6e9Jium">
            Vänsterpartiet föreslår att en utredning bör tillsättas med uppdrag
            att föreslå hur staten kan stimulera utsortering av matavfallet.
            Detta bör riksdagen som sin mening ge regeringen till känna.
          </p>
          <head xml:id="i-WcX2dZbvbPbM21a844rRxS" type="h1">
            Återinför Klimp
          </head>
          <p xml:id="i-QR48Cbzd2KBxUP1erHJo1G">
            Klimatinvesteringsprogrammet (Klimp) infördes av den förra regeringen.
            Syftet var att stödja långsiktiga investeringar hos regionala
            aktörer samt kommuner för att minska växthuseffekten. Enligt Naturvårdsverket
            bidrog investeringsprogrammet till minskade utsläpp av växthusgaser
            med 1,1 miljoner ton koldioxidekvivalenter om året, vilket motsvarar
            ca 180 000 svenskars utsläpp under ett år. Programmet hade även
            en positiv effekt på sysselsättningen.
          </p>
          <p xml:id="i-WsLqNcVixEpUvGM6n12sV7">
            Stödet var mycket uppskattat och sammanlagt har ca 2 miljarder
            kronor fördelats på 126 klimatinvesteringsprogram samt 22 fristående
            åtgärder runt om i Sverige. Regeringen beslutade att avskaffa
            klimatinvesteringsprogrammet trots de goda resultaten.
          </p>
          <p xml:id="i-UPmEnYrGNb3gy3KRKw7oE2">
            För att minska den negativa miljöbelastningen inom avfallsområdet
            krävs investeringar. I och med EU:s nya ramdirektiv för avfall
            ska avfallshierarkin prioriteras ytterligare i avfallsarbetet.
            Ett område där stora satsningar kan göras för att minska den negativa
            miljöbelastningen samt bidra till mindre klimatpåverkan är biogasområdet.
            Fördelarna med biogas är uppenbara. Energiinnehållet tas till
            vara, luktproblemen minskar och näringsämnena kan ändå återföras
            till jordbruket. En ökad användning av biogas skulle ha en mycket
            positiv effekt inom transportsektorn där utsläppen ökar. Gasen
            är även mycket lämpad för lokal produktion till bränsle för kollektivtrafik.
            Enligt Naturvårdsverkets åtgärdsplan för Baltic Sea Action Plan
            (rapport 5985) framgår det att investeringar i biogasanläggningar
            även skulle ha en stor positiv inverkan på övergödningsproblematiken
            i Östersjön.
          </p>
          <p xml:id="i-Cyr6bZe4RpG44BBy7yR7Ve">
            Vänsterpartiet har tidigare motionerat om en återföring av klimatinvesteringsprogrammet,
            vilket kan användas för att bl.a. stimulera utbyggnaden av biogasanläggningar.
            Detta bör riksdagen som sin mening ge regeringen till känna.
          </p>
          <head xml:id="i-PQgm4T9R5a3cYL8v25eWdE" type="h1">
            Internationellt
          </head>
          <p xml:id="i-9LbjCrok1xSZXDYrQM3kvj">
            Enligt EU:s ramdirektiv ska alla länder själva kunna ta hand
            om sitt avfall. EU:s transportkontrollförordning förbjuder även
            export av elektroniskt avfall till andra länder. Trots det förekommer
            dumpning av s.k. e-avfall till utvecklingsländer. Enligt en rapport
            från Greenpeace exporteras e-avfall som samlats in för återvinning
            illegalt till utvecklingsländer. Avfallet utges för att vara begagnade
            produkter som kan användas men är i själva verket oanvändbart.
            Anledningen till denna dumpning är de lägre kostnaderna att låta
            fattiga, och i många fall barn, plocka isär produkterna för att
            ta till vara värdefulla metaller. Farliga ämnen så som kvicksilver
            (orsakar hjärnskador), bly (påverkar fertiliteten), kadmium (ger
            njurskador) och dioxiner (cancerframkallande) frigörs vid nedmontering.
            Enligt rapporten lastas 1015 containrar av i Lagos, Nigeria, varje
            dag.
          </p>
          <p xml:id="i-DAez3QwKg7E9s2cev8hD2y">
            Enligt Statistiska centralbyrån exporterades drygt 2 000 ton
            mobiltelefoner och över 1 000 ton stationära datorer från Sverige
            till andra länder under 2007. I Ghana uppges att tre av fyra datorer
            som exporterats från omvärlden inte fungerar.
          </p>
          <p xml:id="i-GMceYnWJ719ssZV3XCRjzN">
            Export av begagnad elektronik till fattiga länder ökar tillgången
            till IT samt förlänger produkternas livslängd. Många gånger kastas
            fullt fungerande elektronisk utrustning i väst. Att exportera
            den till andra länder och ta till vara den där är således bra
            ur detta perspektiv. Däremot har inte mottagarländerna något bra,
            fungerande avfallshanteringssystem, vilket innebär att när produkterna
            slutligen slängs så tas skroten inte om hand på ett hållbart sätt.
          </p>
          <p xml:id="i-Q16ia2E71wDZ3CVUk2X3Hh">
            I en rapport av Swedwatch framgår svårigheten med att kontrollera
            denna illegala export. I och med att det är fullt lagligt att
            exportera fungerande produkter, är det svårt att kontrollera varornas
            skick. Varken polis, tullmyndighet eller aktuella myndigheter
            vet i dagsläget hur pass utbrett problemet är och hur mycket av
            varorna som kommer från Sverige. I de värsta tänkbara prognoserna
            dumpas så mycket som 10 kg elavfall per svensk och år. Enligt
            EU-kommissionen producerade medlemsländerna 8,39,1 miljoner ton
            e-avfall under 2005. Siffran förväntas stiga till 12,3 miljoner
            ton till år 2020. För att tillverka en dator med skärm går det
            åt 240 kg fossila bränslen, 1 500 liter vatten och 22 kg kemikalier.
            Slit-och-släng-trenden inom elektronikbranschen måste således
            minska. Dyrare priser på ny elektronik och billigare reparationer
            med större tillgänglighet till reservdelar samt en minskning av
            de farliga kemikalier som används i apparaterna är steg på vägen
            för att komma tillrätta med överkonsumtionen inom området.
          </p>
          <p xml:id="i-VW268zKmfKmxzJrDGiUcbZ">
            Kartläggning av den illegala handeln med e-avfall försvåras genom
            en snårig och svårtolkad lagstiftning, bristfälliga kontroller
            och för lite resurser. Inspektionskrav och sanktionsmöjligheter
            skulle med största sannolikhet minska den illegala verksamheten
            betydligt.
          </p>
          <p xml:id="i-8PVWQu5XeVUaHYp7tPu4gd">
            Vänsterpartiet anser att Sverige bör agera i EU för strängare
            kontroller och inspektionskrav i hamnar vid skeppning av elavfall
            samt införande av sanktionsmöjligheter mot de länder som exporterar
            elavfall som ej har andrahandsvärde. Detta bör riksdagen som sin
            mening ge regeringen till känna.
          </p>
        </div>
        <div xml:id="i-C5ArSD4Ap3iPWKTxocLwA6" type="signatureBlock">
          <list xml:id="i-XHMht4unauyqmTLBTBzc7A">
            <item xml:id="i-KL3ohiNFH2XLi3gkgUjcDe" who="i-CNBy5dFgNNyEozHVpAj93c" type="signature">
              Jacob Johnson (v)
            </item>
            <item xml:id="i-AvgTHYCmMY9n24QcNkSStF" who="i-UhKXyeGqJBzFW5wSyeoGMt" type="signature">
              Wiwi-Anne Johansson (v)
            </item>
            <item xml:id="i-Pimj8XdB8gDEJEU7Uzkq4C" who="i-KnfRfemwD98TyCA1A8KCeX" type="signature">
              Peter Pedersen (v)
            </item>
            <item xml:id="i-47P6gDVKS2ES5JtCucnbgF" who="i-FAhoYDeAxVXRZmnF5LnHgv" type="signature">
              Kent Persson (v)
            </item>
            <item xml:id="i-9A9NJaJeeVzDCR2ipkr1MW" who="i-991obiMTz36s9V7z3YpuZk" type="signature">
              Gunilla Wahlén (v)
            </item>
          </list>
        </div>
      </div>
    </body>
  </text>
</TEI>
