<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-FöU-00028">
  <teiHeader>
    <fileDesc>
      <titleStmt>
        <title>Krisberedskap</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:28 av Jonas Sjöstedt m.fl. (V)</title>
          <idno type="rdwebb">H30228</idno>
          <rs type="number">28</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H30228/text</ref>
          <ref type="dokument_url_html">http://data.riksdagen.se/dokument/H30228</ref>
          <ref type="dokumentstatus_url_xml">http://data.riksdagen.se/dokumentstatus/H30228</ref>
          <ref type="docx">http://data.riksdagen.se/fil/5FAACD37-8D2D-420E-A4F7-DED0E723C26B</ref>
          <ref type="pdf">http://data.riksdagen.se/fil/93934D9C-4507-41A4-B3D4-67577F919F85</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-qxpKkPgjxfCHLRr7119iv" type="signed"/>
        <correspContext corresp="i-qxpKkPgjxfCHLRr7119iv">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-DyTmp7YURsib9gzvRDZtm9"/>
        </correspContext>
        <correspAction xml:id="i-Wsmr6DdPeeKJKmrJD6Rpmo" type="submitted">
          <date when="2015-09-22"/>
          <time when="10:39:55"/>
        </correspAction>
        <correspAction xml:id="i-AkFxdE1iPMAKJnMsGeGeCN" type="reviewed">
          <date when="2015-09-22"/>
          <time when="14:18:32"/>
        </correspAction>
        <correspAction xml:id="i-6sjGbuNp7r4diYK6Ao71dK" type="referred">
          <date when="2015-10-13"/>
        </correspAction>
        <correspAction xml:id="i-BdxPj9VCY3csk3TBkXkVJW" type="assigned">
          <date when="2018-06-04"/>
          <time when="10:16:12"/>
        </correspAction>
        <correspContext corresp="i-BdxPj9VCY3csk3TBkXkVJW">
          <ref type="assignedTo">Försvarsutskottet</ref>
        </correspContext>
        <correspAction xml:id="i-C8DSBSbhd2KZJk1SpfZaS5" type="behandlas_i"/>
        <correspContext corresp="i-C8DSBSbhd2KZJk1SpfZaS5">
          <ref type="uppgift">2016/17:FöU8</ref>
          <ref type="ref_dok_id">H401FöU8</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FöU8</ref>
          <ref type="ref_dok_titel">Riksrevisionens rapport om informationssäkerhetsarbete på nio myndigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AZrZyexcMujN8xaVE6rfru" type="behandlas_i"/>
        <correspContext corresp="i-AZrZyexcMujN8xaVE6rfru">
          <ref type="uppgift">2015/16:FöU1</ref>
          <ref type="ref_dok_id">H301FöU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FöU1</ref>
          <ref type="ref_dok_titel">Utgiftsområde 6 Försvar och samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-46FSp69TGxoHD11J1prX1D" type="behandlas_i"/>
        <correspContext corresp="i-46FSp69TGxoHD11J1prX1D">
          <ref type="uppgift">2015/16:FöU8</ref>
          <ref type="ref_dok_id">H301FöU8</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FöU8</ref>
          <ref type="ref_dok_titel">Vissa frågor om Försvarsmaktens personal</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6NcZ7QuVpQMGQZwWw2NJ3W" type="behandlas_i"/>
        <correspContext corresp="i-6NcZ7QuVpQMGQZwWw2NJ3W">
          <ref type="uppgift">2016/17:SoU6</ref>
          <ref type="ref_dok_id">H401SoU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU6</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ARgi2w1ah5wcGbzwAgCRwf" type="behandlas_i"/>
        <correspContext corresp="i-ARgi2w1ah5wcGbzwAgCRwf">
          <ref type="uppgift">2015/16:FöU7</ref>
          <ref type="ref_dok_id">H301FöU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FöU7</ref>
          <ref type="ref_dok_titel">Beredskap för kris och krig</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KHvBaAG4jjwjmfAoGJqjyU" type="motHeader">
        <div xml:id="i-89udKeLhPsBhU7VxtgehcD" type="motTitle">
          Motion till riksdagen 2015/16:28 av Jonas Sjöstedt m.fl. (V)
          Krisberedskap
        </div>
      </div>
      <div xml:id="i-VRVa4676E3JuuSMWwysRxX" type="motBody">
        <div xml:id="i-YHdyUw9qW8iue5tdKPUpof" type="TOC">
          <head xml:id="i-8wPWnxhTxofSTsaoVQvVbf">
            1 Innehåll
          </head>
          <list xml:id="i-PWEvmV9i6ahsnXud2fT4QW">
            <item xml:id="i-GAbDKzHs5PbzEDwN7dbGJN" style="indent-level: 1">
              1Innehåll
            </item>
            <item xml:id="i-5MsAeWG6u7b8nE3iSdrxHi" style="indent-level: 1">
              2Förslag till riksdagsbeslut
            </item>
            <item xml:id="i-Y81e74n3airjsqcPSoKVy8" style="indent-level: 1">
              3Inledning
            </item>
            <item xml:id="i-L1RPb7XdKGizCyvzbA8ffb" style="indent-level: 1">
              4Risk- och sårbarhetsanalys
            </item>
            <item xml:id="i-GNnwRBkfzM3GYqksPjTCLT" style="indent-level: 1">
              5Resultatmål
            </item>
            <item xml:id="i-Dwvdr8vSEfc2tKXHWVnoKx" style="indent-level: 1">
              6Ansvarsprincipen
            </item>
            <item xml:id="i-JqdMZUC3REr5taYv7voHw7" style="indent-level: 1">
              7Utökat uppdrag
            </item>
            <item xml:id="i-9gAPvCR5axGsCSxAzmBTuT" style="indent-level: 1">
              8Cybersäkerhet
            </item>
            <item xml:id="i-BCJaVnUBhXxAt4ZDrHLpWq" style="indent-level: 1">
              9Livsmedel
            </item>
            <item xml:id="i-5enSiFeEMmbq6XHuSBE5DX" style="indent-level: 1">
              10Läkemedel – ett ofta förbisett område
            </item>
            <item xml:id="i-YQLHzkB3JvBv2Lb5ENwa7K" style="indent-level: 1">
              11Det egna ansvaret
            </item>
            <item xml:id="i-BnFc6NZAZ1ufDxTWdentoK" style="indent-level: 2">
              11.1Kanada
            </item>
            <item xml:id="i-GdZJcRwYQKUYnm11zv23Lg" style="indent-level: 2">
              11.2Sverige
            </item>
            <item xml:id="i-PBnDmAZ3Q37CRUDUVuk9Yc" style="indent-level: 1">
              12Utredningsprinciper
            </item>
            <item xml:id="i-5rQRiRRkx7RK2C61rAnUnN" style="indent-level: 1">
              13Beredskapspolis
            </item>
            <item xml:id="i-QKqa4aP1cackFEsPurf7yR" style="indent-level: 1">
              14Medborgartjänst – värnplikt
            </item>
          </list>
        </div>
        <div xml:id="i-9irbv9AeD3msAwLwwmi1fn" type="motProposal" subtype="förslag">
          <head xml:id="i-K7Uqryy2yXApvNCJ1fKMUo">
            2 Förslag till riksdagsbeslut
          </head>
          <list xml:id="i-GSFiFiyjee1gGKp2DN8eKn" style="ol">
            <item xml:id="i-32PVUaxzwxcgQ36vVafoJw">
              Riksdagen ställer sig bakom det som anförs i motionen om att
              en enhetlig metod för framtida risk- och sårbarhetsanalyser bör
              utformas och tillkännager detta för regeringen.
            </item>
            <item xml:id="i-EnWTcPQTnBb9BJU5wGuJqf">
              Riksdagen ställer sig bakom det som anförs i motionen om att
              regeringen bör tillse att MSB:s arbete med målstrukturer påskyndas
              samt att en struktur för beslut och uppföljning samtidigt tydliggörs
              och tillkännager detta för regeringen.
            </item>
            <item xml:id="i-6wC9CSAyDxibpmRLKegkpo">
              Riksdagen ställer sig bakom det som anförs i motionen om att
              regeringen bör utreda om man på statlig nivå ska ha möjlighet
              att fatta beslut motsvarande kommunala krisledningsnämndens befogenheter
              och tillkännager detta för regeringen.
            </item>
            <item xml:id="i-4yiRshPRCax3cmMu5psRWw">
              Riksdagen ställer sig bakom det som anförs i motionen om att
              det bör uppdras åt Försvarsmakten att planera och dimensionera
              för att bistå det civila samhället vid nationella kriser och katastrofer
              och tillkännager detta för regeringen.
            </item>
            <item xml:id="i-H9dGAhXsja4a2JpwJCfdxh">
              Riksdagen ställer sig bakom det som anförs i motionen om att
              riksdagen bör fastställa en tidsplan och överväga sanktionsmöjligheter
              för de myndigheter som inte uppfyller godtagbara krav på informationssäkerhet,
              och riksdagen tillkännager detta för regeringen.
            </item>
            <item xml:id="i-9dSnE78J8ndSWTjnepHxyN">
              Riksdagen ställer sig bakom det som anförs i motionen om att
              det i arbetet med den nationella livsmedelsstrategin bör tillföras
              ett långsiktigt perspektiv i syfte att öka självförsörjningsgraden,
              gynna arbetstillfällen och uppfylla miljömålen och tillkännager
              detta för regeringen.
            </item>
            <item xml:id="i-5KFR2Ci7vDd5b2fE32JqZM">
              Riksdagen ställer sig bakom det som anförs i motionen om att
              regeringen bör initiera en översyn av apoteksmarknaden med förslag
              på hur denna kan behöva återregleras och tillkännager detta för
              regeringen.
            </item>
            <item xml:id="i-VgMiPpeCc3QGj24EvJFpg9">
              Riksdagen ställer sig bakom det som anförs i motionen om att
              andra länders erfarenheter av nationella informationsinsatser
              bör studeras i syfte att utforma en svensk informationsinsats
              för att stärka den enskildes förmåga vid kriser och svåra påfrestningar
              och tillkännager detta för regeringen.
            </item>
            <item xml:id="i-CUVvt2VuYPrpUCu4ZGcebF">
              Riksdagen ställer sig bakom det som anförs i motionen om behoven
              av extern granskning och revision av krishanteringsinsatser och
              tillkännager detta för regeringen.
            </item>
            <item xml:id="i-xGPYTYX4YHEFriQicQo7G">
              Riksdagen ställer sig bakom det som anförs i motionen om att
              utredningen om försvarets framtida personalförsörjning bör få
              ett tilläggsdirektiv om att utreda införande av en könsneutral,
              allmän och lika värnplikt och tillkännager detta för regeringen.
            </item>
          </list>
        </div>
        <div xml:id="i-Rg7d1pTdQRKbfCFh7rKo29" type="motContent">
          <head xml:id="i-JRmua1JkC4fuppKHPod1J9" type="h1">
            3 Inledning
          </head>
          <p xml:id="i-GXA2S7RKsphNmoSrTuuDVW">
            Det har successivt blivit en allt större åtskillnad mellan försvar
            och krisberedskap. När kriget definierades bort från hotbilden,
            övergavs det gamla totalförsvarets idé om en samlad och centralt
            planerad beredskap för kris och krig. Separeringen av (militärt)
            försvar och (civil) krisberedskap skedde märkligt nog parallellt
            med att frågor som terrorism, cybersäkerhet, klimatförändringar
            och naturkatastrofer började ses som delar av en allt bredare
            säkerhetspolitisk agenda. Hotbilderna blev fler och mer komplexa,
            men de svenska förmågorna för att hantera dem blev snarare mindre.
          </p>
          <p xml:id="i-8vBVf3dXuTL5MNf4eFEjCU">
            Regeringen konstaterar att ansvaret för myndigheter eller utförare
            att ha beredskap redan följer av krisberedskapens ansvarsprincip,
            men lyfter också fram behovet av särskilda planeringsanvisningar
            samt stärkt förmåga till central och regional resursprioritering.
            Det är värt att påpeka att det civila försvaret i detta skede
            inte tillförs särskilda ekonomiska medel, utan förväntas klara
            sig med redan tillgängliga – eller till och med minskade – resurser.
          </p>
          <p xml:id="i-6TAXaE6JkcDAt3dmhzYJ4A">
            Samhällets krisberedskap och det civila försvaret förtjänar en
            grundlig diskussion och den säkerhetspolitiska debatten skulle
            tjäna på att sätta det som kallas för ”samhällelig resiliens”
            i förgrunden inför beslut som ska fattas. Resilient brukar sägas
            inbegripa fem olika komponenter:
          </p>
          <list xml:id="i-39YoqtGkoHKpMjREzyjMnM" style="ol">
            <item xml:id="i-FAhDNU4JkjKYxear38LGsC">
              robustness (säker och tillförlitlig)
            </item>
            <item xml:id="i-SsNZ99gjnXycGJaV3k1nC">
              redundancy (tillgång till extra kapacitet och reserv-system)
            </item>
            <item xml:id="i-8yFRPoSibHhhwLNeHjB5Q2">
              resourcefulness (förmågan att anpassa sig och agera flexibelt)
            </item>
            <item xml:id="i-JbCgCAJfdXgTMGHaVUk3oU">
              response (förmågan att snabbt mobilisera)
            </item>
            <item xml:id="i-5sVfDYWCoMhhrJCA2Fgfgv">
              recovery (förmågan att återgå till normaltillstånd)
            </item>
          </list>
          <p xml:id="i-WyVgs52H53Wcwmq7JJeduQ">
            Vad det handlar om i praktiken går att finna i den nationella
            risk- och förmågebedömningen från Myndigheten för samhällsskydd
            och beredskap (MSB). Myndigheten lyfter här fram störningar inom
            el- och dricksvattenförsörjning, elektroniska kommunikationer
            samt hälso- och sjukvård och omsorg som områden där allvarliga
            händelser tydligast riskerar att påverka samhällets funktionalitet.
            Till denna uppräkning kan med fördel livsmedelsförsörjningen läggas
            till. I ett läge där uppgifter om el- och teleavbrott, liksom
            larmrapporter om en hårt ansträngd sjukvård, är rena vardagsföreteelser,
            bör vi åtminstone ställa frågan om Sveriges beredskap för större
            kriser och katastrofer verkligen är tillräcklig.
          </p>
          <p xml:id="i-UtYWfTNjUs6TUr97gQX8Fn">
            Försvarspropositionen talar om en återupptagen planering för
            civilt försvar. Detta aktualiserar behovet att av att kunna värna
            centrala samhällsfunktioner under särskilt stora påfrestningar,
            såsom krig. Dock är det värt att påpeka att de områden som pekas
            ut av MSB är allt mer aktuella här och nu. Det är uppenbart att
            avgörande sårbarheter finns i civila funktioner som dricksvatten,
            livsmedel, sjukvård, information och kommunikation. Det handlar
            helt enkelt om vår förmåga att över huvud taget fungera som samhälle,
            i vardag, kris eller krig.
          </p>
          <head xml:id="i-Xo2afWUjn9hQKRGm7rCRPh" type="h1">
            4 Risk- och sårbarhetsanalys
          </head>
          <p xml:id="i-4e91GyLtVLUzx3n6uDeJPP">
            Enligt 2 kap. 1 § lagen (2006:544) om kommuners och landstings
            åtgärder inför och vid extraordinära händelser och höjd beredskap,
            ska kommuner och landsting göra risk- och sårbarhetsanalyser.
            Resultaten från dessa analyser ingår som underlag i länsstyrelsernas
            och Socialstyrelsens risk- och sårbarhetsanalyser. Genom att statliga
            myndigheter, kommuner och landsting genomför egna analyser, byggs
            kunskap upp på alla nivåer. MSB reglerar endast i vilken form
            som myndigheterna ska lämna sin redovisning av risk- och sårbarhetsanalyserna,
            inte vilken metod som myndigheterna ska använda i sitt analysarbete.
            De särskilda förmågebedömningarna bygger på självskattningar,
            vilket innebär att olika myndigheter kan ha resonerat på olika
            sätt när de gjort sina bedömningar. De sammanställningar och analyser
            som görs, utgår därför från innehållet i myndigheternas redovisningar
            snarare än att endast jämföra myndigheternas bedömningar. Ett
            första steg är att alla de risk- och sårbarhetsanalyser som kommuner,
            myndigheter m.fl. upprättar använder samma metod, utvecklar andra
            mått än självskattning samt att dessa får ligga till grund för
            en nationell risk- och sårbarhetsanalys.
          </p>
          <p xml:id="i-WLf84te9GaP3cNqoZjESi2">
            En enhetlig metod för framtida risk- och sårbarhetsanalyser bör
            utformas. Detta bör riksdagen ställa sig bakom och ge regeringen
            till känna.
          </p>
          <head xml:id="i-7ZK4NiXe7oDpga9T1AYM6u" type="h1">
            5 Resultatmål
          </head>
          <p xml:id="i-UWDbAKNeTqU8aqUhWAsRkn">
            Sedan fem år finns ett uppdrag till MSB att arbeta med resultatmål
            för krisberedskapen. Enligt regeringens beslut den 14 april 2010
            har MSB fått uppdraget att i samverkan med berörda myndigheter
            senast den 4 april 2011 föreslå resultatmål för samhällets krisberedskap
            och hur dessa ska följas upp. De resultatmål som MSB föreslog
            2011 är uppbyggda av tre strecksatser. Den första handlar om att
            vidta förebyggande och förberedande åtgärder i syfte att minska
            risken för att det uppstår allvarliga störningar. Den andra handlar
            om att vidta åtgärder för att minimera skador och störningar på
            samhällsviktig verksamhet. Den tredje specificerar individens
            behov av dricksvatten, livsmedel och värme.
          </p>
          <p xml:id="i-5S4ijdrfVaFMwNUhK8wfv5">
            I uppföljningen av de tidigare föreslagna resultatmålen har det
            framkommit att de två första strecksatserna i de tidigare föreslagna
            resultatmålen är allmänt uttryckta och i princip identiska för
            samtliga tre mål. Därmed ger de ett begränsat mervärde till befintligt
            arbete för att stärka krisberedskapen. Vidare har det framkommit
            att resultatmålen, som de är uttryckta i MSB:s redovisning från
            2011 tenderar att enbart fokusera på den tredje strecksatsen med
            de angivna miniminivåerna, att bli ytterligare en process för
            uppföljning av krisberedskapsförmåga som inte integreras i befintligt
            arbete och att försvåra systematisk utformning av mål på fler
            områden. I mars 2015 presenterades så ett nytt förslag till målstruktur
            inom fem områden; försörjning av dricksvatten, livsmedel och värme,
            information och kommunikation samt betaltjänster. Det är önskvärt
            att detta arbete påskyndas och att en struktur för beslut och
            uppföljning tydliggörs.
          </p>
          <p xml:id="i-PPjRmF1cvJcY4YpQLjzfWr">
            Regeringen bör tillse att MBS:s arbete med målstrukturer påskyndas
            samt att en struktur för beslut och uppföljning samtidigt tydliggörs.
            Detta bör riksdagen ställa sig bakom och ge regeringen till känna.
          </p>
          <head xml:id="i-9FFY5iRCim9fzTsuFFtFof" type="h1">
            6 Ansvarsprincipen
          </head>
          <p xml:id="i-8EBqEpKLZej8cUSjGrEfG4">
            Grunden i krishanteringssystemet är den s.k. ansvarsprincipen.
            Den betyder att alla som har ansvar för en viss verksamhet under
            normala förhållanden, exempelvis kommunen, som har ansvar för
            renhållning och äldreomsorg, också har ett ansvar för att verksamheten
            fungerar under en kris. I ansvaret ligger också att samordna sitt
            arbete med andra, just för att samhällets samlade resurser ska
            kunna tas till vara och användas effektivt.
          </p>
          <head xml:id="i-R4aWU5kx6Fdvj61mC8xXAj" type="h1">
            Regeringen beskriver ansvarsprincipen enligt följande:
          </head>
          <p xml:id="i-8rNbPZsHPkDi5xH32fTkD4">
            ”I ansvarsprincipen, som innebär att den som bedriver verksamhet
            under normala förhållanden har motsvarande ansvar även under krissituationer,
            ingår även att initiera och bedriva sektorsövergripande samverkan.”
          </p>
          <p xml:id="i-VVyUZrGipFQpLGk4MTULtX">
            (Stärkt krisberedskap – för säkerhets skull, prop. 2007/08:92,
            sid. 37)
          </p>
          <p xml:id="i-UQo8AtJfPKbXG1S2uu9C9y">
            Även om samverkan är en god sak som också kan lösa en del problem
            är det upp till parternas goda vilja om någon samverkan i praktiken
            blir av och om den ger önskvärda och nödvändiga resultat. Särskilt
            torde detta gälla i ett krisläge. I dag kan polismakten påkalla
            hjälp av Försvarsmakten. Men kan t.ex. Tullverket för ett par
            dagar överge bevakningen av Öresundsbron om ett nytt oväder som
            stormen Gudrun slår till?
          </p>
          <p xml:id="i-8cUELarXwNzvU2Kzh3fazM">
            Aud Sjökvist, regeringens särskilda utredare av skogsbranden
            i Västmanland 2014, påpekade på DN Debatt den 31 juli 2015, att
            det finns en övertro inom svensk krisberedskap på ansvarsprincipen.
            Ett allvarligt problem med denna princip, enligt Sjökvist, är
            att den inte pekar ut någon som ansvarig för den samlade ledningen
            av en kris: ”Svenska myndigheter är självständiga och befinner
            sig på samma nivå i hierarkin. Därför kan ingen myndighet ta befälet
            över en annan myndighet och regeringen kan inte heller peka med
            hela handen.” Det bör övervägas om man även på statlig nivå ska
            ha möjlighet att motsvarande den kommunala krisledningsnämnden
            få ”fatta beslut om att överta hela eller delar av verksamhetsområden
            från övriga nämnder i kommunen eller landstinget i den utsträckning
            som är nödvändig med hänsyn till den extraordinära händelsens
            art och omfattning.” (Lag 2006:544 om kommuners och landstings
            åtgärder inför och vid extraordinära händelser i fredstid och
            höjd beredskap)
          </p>
          <p xml:id="i-XHAt4sW2JHCB3K3j1h4riq">
            Regeringen bör utreda om man på statlig nivå ska ha möjlighet
            att fatta beslut motsvarande kommunala krisledningsnämndens befogenheter.
            Detta bör riksdagen ställa sig bakom och ge regeringen till känna.
          </p>
          <head xml:id="i-5aiFK3A8QJSHLz4x7UuYEJ" type="h1">
            7 Utökat uppdrag
          </head>
          <p xml:id="i-GLQ8NZGAynWA8T7HNFcL82">
            Sverige är ett för litet land för att inte samordna och koordinera
            sina resurser. I dag ska försvarets stöd till samhället och andra
            myndigheter vid behov ske ”inom ramen för Försvarsmaktens befintliga
            förmåga och resurser” och ”stödet till samhället vid allvarliga
            olyckor och fredstida krissituationer ska inte vara dimensionerande
            för Försvarsmakten”. Branden i Västmanland hade kunnat släckas
            tidigare om Försvarsmakten tillskrivits uppgiften att hålla viss
            beredskap för att stödja samhället med brandbekämpning. Så var
            inte fallet och enligt ovan citerade skrivningar ändras inte uppdraget
            med den nya försvarspolitiska inriktningen som antogs våren 2015.
            Vänsterpartiet vill ge Försvarsmakten ett uppdrag att bistå samhället
            vid nationella kriser och katastrofer.
          </p>
          <p xml:id="i-LwoY66hwUchWZwWoi8sB6C">
            Det bör uppdras åt Försvarsmakten att planera och dimensionera
            för att bistå det civila samhället vid nationella kriser och katastrofer.
            Detta bör riksdagen som sin mening ge regeringen till känna.
          </p>
          <head xml:id="i-k74P8Ls4VhTekZTGFkzSo" type="h1">
            8 Cybersäkerhet
          </head>
          <p xml:id="i-BS5CsYPeWLpDN21uPnudMH">
            Mycket av den information som skapas och lagras i samhället är
            viktig och samtidigt känslig. Är informationen förlorad, stulen,
            manipulerad eller spridd till obehöriga, kan det få allvarliga
            följder. Det kan drabba hela samhällsfunktioner, men också enskilda
            personer.
          </p>
          <p xml:id="i-32NQ6SitsFN5JdaPoRZ5Vr">
            Det finns flera riskled som identifierats inom statsförvaltningen
            när det gäller informationssäkerheten. Det kan röra sig om kompetensbrist
            och upphandlingsproblem, men också om frågor som rör tillsyn,
            uppföljning och återrapportering samt styrning, omreglering och
            samordning.
          </p>
          <p xml:id="i-PNyL2NuheLXrcEdBVogq8k">
            Riksrevisionen konstaterar i rapporten ”Informationssäkerheten
            i den civila statsförvaltningen” att statens arbete med informationssäkerhet
            inte är ändamålsenligt, sett till de hot och risker som finns.
            Rapporten konstaterar att ”den tekniska utvecklingen har accelererat
            och de risker en organisation utsätts för ökar och kan förväntas
            fortsätta öka framöver”. Informationssäkerheten visar alltså på
            stora brister och få myndigheter kan ge heltäckande svar över
            hur välutvecklat arbetet med informationssäkerhet faktiskt är
            hos de olika aktörerna inom ansvarsområdet. Den snabba utvecklingen
            av informationssamhället gör att nya risker och hot ständigt tillkommer.
            Det gör det svårt att upprätta en komplett riskbild på området.
          </p>
          <p xml:id="i-WzQFo7m26miZ7np5TNAgL5">
            Riksdagen bör fastställa en tidsplan och överväga sanktionsmöjligheter
            för de myndigheter som inte uppfyller godtagbara krav på informationssäkerhet.
            Detta bör riksdagen ställa sig bakom och ge regeringen till känna.
          </p>
          <head xml:id="i-4SH1EnUBpfkPSXVQdcfCPq" type="h1">
            9 Livsmedel
          </head>
          <p xml:id="i-QKkaXmPqdjdaBhanhQQm8H">
            ”En tryggad livsmedelsförsörjning föreligger när alla människor,
            vid alla tidpunkter, har fysisk, social och ekonomisk tillgång
            till tillräcklig, säker och näringsriktig mat för att tillgodose
            sina kostbehov och matpreferenser för ett aktivt och hälsosamt
            liv.”
          </p>
          <head xml:id="i-HP7UVRKq5Q16SUXS7o7jzQ" type="h1">
            (FAO:s definition av livsmedelstrygghet eller ”food security”)
          </head>
          <p xml:id="i-BS5B6djj7ZaENY7C9S9pLh">
            Hälften av den mat vi konsumerar i Sverige är import i dag. Sveriges
            befolkning har ökat från 7 till 9,4 miljoner mellan 1950 och i
            dag. Under samma period har antalet jordbruk minskat från 280
            000 till 70 000 eller från 40 gårdar per 1 000 invånare till 7
            gårdar per 1 000 invånare. Den brukade jordbruksmarken (åker och
            betesmark) har minskat från cirka 4 miljoner hektar till drygt
            3 miljoner hektar, eller från knappt 600 hektar per 1 000 invånare
            till 325 hektar per 1 000 invånare. Under samma period har beredskapslagren
            av livsmedel avvecklats. Detaljhandeln har via just-in-time-tänkandet
            sina lager på vägarna. Och den individuella reserven av livsmedel
            med lång hållbarhet har mer eller mindre försvunnit. Alla dessa
            förändringar ökar vår sårbarhet vad det gäller livsmedelsförsörjningen.
            Samtidigt ser vi i Sverige ett starkt växande intresse för produktion
            och lokal förädling av livsmedel. Men fortfarande är dessa verksamheter
            och aktiviteter på marginalen. Det behövs ett långsiktigt och
            genomtänkt arbete som både ökar självförsörjningsgraden och gynnar
            arbetstillfällen samt miljöpolitikens måluppfyllelse.
          </p>
          <p xml:id="i-D2WvzW1wKTyzNnffXLckiv">
            I arbetet med den nationella livsmedelsstrategin bör det tillföras
            ett långsiktigt perspektiv i syfte att öka självförsörjningsgraden,
            gynna arbetstillfällen och uppfylla miljömålen. Detta bör riksdagen
            ställa sig bakom och ge regeringen till känna.
          </p>
          <head xml:id="i-XUtsf5sa8K66U56FPcU8dS" type="h1">
            10 Läkemedel – ett ofta förbisett område
          </head>
          <p xml:id="i-AH1x9Znfui2VUYyvPu7B2h">
            En sårbarhet, som sällan diskuteras, är tillgången till läkemedel.
            Sveriges Apoteksförening har gjort en undersökning som visar att
            hundratusentals kunder tvingas vända i dörren varje månad utan
            medicin eller gå hem med en annan medicin än den som var tänkt.
            Bristande hänsyn till krisberedskapsaspekter i avtal i kombination
            med att man förlitar sig på just-in-time-läkemedel (dvs. att man
            inte har någon lagerhållning) har skapat en större sårbarhet.
            Flera myndigheter har de senaste åren pekat på sårbarheten kring
            bristande lagerhållning – lokalt på apotek eller hos grossister.
            Avregleringen av apoteksmarknaden i Sverige har ansetts vara en
            orsak till att läkemedelsbrist kan uppstå genom att t.ex. samarbete
            mellan konkurrerande apotek inte går att genomföra eller att informationsflödet
            om läkemedelstillgången inte är öppet redovisad. Sverige har mycket
            liten inhemsk tillverkning av vacciner och läkemedel och är därmed
            beroende av import. Vid en allvarlig smitta finns också en risk
            för brist på förbrukningsmaterial och annan vårdutrustning.
          </p>
          <p xml:id="i-5hEWwoSAjXBFgSookTPWAB">
            Regeringen bör initiera en översyn av apoteksmarknaden med förslag
            på hur denna kan behöva återregleras. Detta bör riksdagen ställa
            sig bakom och ge regeringen till känna.
          </p>
          <head xml:id="i-HMrxhbR7rH1hS7kKn9Ca1Y" type="h1">
            11 Det egna ansvaret
          </head>
          <p xml:id="i-H2yqMEZNSyWbGcZKZynr7r">
            Människan behöver tillgodose vissa grundbehov för att fungera.
            Har vi inte tillgång till vatten, mat, värme, sömn eller trygghet
            så ger det psykiska och fysiska effekter ganska snabbt. Samhället
            är i dag mycket känsligare för störningar än vad det var förr.
            I dag kan det räcka med ett oväder eller elavbrott för att det
            ska bli allvarliga problem med försörjningen för många. Även hushållen
            är sämre rustade för störningar då många inte är förberedda på
            att klara sig på egen hand utan hjälp från samhällets funktioner.
            Att som förr ha ett lager av mat är i dag ganska ovanligt. Likaså
            är möjligheten att ta vatten från egen brunn mycket sällsynt,
            även utanför staden. Att få den enskilde att vidta konkreta beredskapsåtgärder
            inför abstrakta hot och risker är svårt. De dagliga behoven kommer
            alltid att gå före, det gäller inte minst för människor som aldrig
            upplevt en svår påfrestning på samhället, men också för utsatta
            grupper där var dag i sig är en utmaning. Att studera andra länders
            erfarenheter av nationella återkommande informationsinsatser kan
            ge viktiga ingångsvärden och bör tas till vara.
          </p>
          <p xml:id="i-HWCXvAmkrDEHoxkFHDmQqh">
            Andra länders erfarenheter av nationella informationsinsatser
            för att stärka den enskildes förmåga vid kriser och svåra påfrestningar
            bör studeras i syfte att utforma en svensk informationsinsats.
            Detta bör riksdagen ställa sig bakom och ge regeringen till känna.
          </p>
          <head xml:id="i-9Xn65uygVSmfz4YqMfGN9k" type="h2">
            11.1 Kanada
          </head>
          <p xml:id="i-XAmeAnMcCV32cnXrn68HT">
            Ett intressant exempel är den kanadensiska kampanjen att alla
            medborgare ska klara 72 timmar på egen hand utan myndigheters
            inblandning. Den kampanjen har också gett mätbara, konkreta resultat.
          </p>
          <p xml:id="i-9KkHwBVJUKN5yQkK9jh3Mo">
            Public Safety i Kanada bedriver sedan några år en omfattande
            informationssatsning utgående från att varje person har ett självskyddsansvar.
            Grunden i satsningen är en nära samverkan mellan Public Safety,
            provinser och territorier, försäkringsbolag, frivilligorganisationer,
            privata företag och skolor, tillsammans med ett brett utformat
            informationsmaterial för att möta målgruppernas och vidarekommunikatörernas
            olika behov. Arbetet har föregåtts av flera studier och målgruppsanalyser
            kring den enskildes förmåga och riskuppfattning samt ett brett
            förankringsarbete. Som exempel på kommunikationsaktiviteter i
            den kanadensiska satsningen kan nämnas webbplatsen www.getprepared.ca,
            användning av sociala medier, engagerande av politiker på lokal
            och nationell nivå, en årlig kampanjvecka (Emergency Preparedness
            Week), broschyren Emergency Preparedness Guide om konkreta hot
            och risker i de olika provinserna och territorierna, guider om
            hur man agerar vid bl.a. elavbrott, översvämning, jordbävning
            och storm. Affischer har satts upp med information om naturolyckor,
            särskilt utformat informationsmaterial till barn och pedagogiskt
            utbildningsmaterial för exempelvis kvällskurser i bostadsföreningen.
            Vid en utvärdering av kampanjen svarade 42 procent av respondenterna
            år 2010 att de aktivt letat information om hur man ska agera vid
            en kris. Fem år tidigare (2005) låg motsvarande siffra på 25 procent.
            År 2010 hade fyra av tio kanadensare gjort iordning eller köpt
            en nödväska samt upprättat en beredskapsplan. År 2005 låg motsvarande
            siffra på tre av tio.
          </p>
          <head xml:id="i-DdmYtiiEhj8uyZAHxUxR3S" type="h2">
            11.2 Sverige
          </head>
          <p xml:id="i-9m52126nkeoiRMCN44WJ4q">
            Även i Sverige har MSB och Civilförsvarsförbundet arbetat i denna
            riktning bl.a. med en kostnadsfri nätutbildning – ”Är du förberedd
            om krisen kommer?” – om än med begränsade resurser och därigenom
            ett begränsat genomslag.
          </p>
          <p xml:id="i-LSQgoZz1PrDAYaMncbWkWf">
            En undersökning i Försvarshögskolans regi visade följande: en
            övervägande majoritet av beredskapssamordnarna, 63 procent, anser
            att enskildas ansvar bör vara mer definierat. Det är 65 procent
            av de kommunala beredskapssamordnare som vill se tydligare lagstiftning
            jämfört med 47 procent av beredskapsdirektörerna. Det kan finnas
            skäl att se över behovet av att lagstiftaren tydliggör individens
            eget ansvar, satsa erforderliga resurser för att hjälpa människor
            både att förstå ansvaret och ge verktyg för att axla det.
          </p>
          <head xml:id="i-WLKi45EC2cTtRSFqpnSPqf" type="h1">
            12 Utredningsprinciper
          </head>
          <p xml:id="i-KbPmr5joaZ2DYG8yrutaNb">
            I ett pressmeddelande från MSB 26 maj 2015 skriver man: ”MSB
            har utvärderat hur myndigheten hanterade ersättningarna till kommunerna
            i spåren av den omfattande skogsbranden i Västmanland i juli 2014.
            Utvärderingen ger MSB högt betyg för hanteringen, men också vägledning
            till framtida förbättringar.” Generellt sett är det olyckligt
            när en myndighet utreder sig själv oavsett om det gäller agerandet
            i själva olycksförloppet eller den administrativa hanteringen.
            Att den planerade brandutredningen kortades och överlämnades till
            MSB att slutföra, har väckt berättigad kritik från en rad olika
            håll, såsom Civilförsvarsförbundet, skogsägarföreningen Mellanskog
            och – inte minst – från räddningsledaren.
          </p>
          <p xml:id="i-LoJbVvHPvDm7cKfgowHaGC">
            Det är nödvändigt att granska och utvärdera sin egen verksamhet,
            men i utvärderingar av krishanteringsinsatser måste det parallellt
            ske en extern granskning och revision.
          </p>
          <p xml:id="i-XXLP7EunqRedj9ottK5ccd">
            Vad som anförs ovan om behoven av extern granskning och revision
            av krishanteringsinsatser bör riksdagen ställa sig bakom och ge
            regeringen till känna.
          </p>
          <head xml:id="i-PDcYNVN9peuU9UhnGu9Ts6" type="h1">
            13 Beredskapspolis
          </head>
          <p xml:id="i-Ao2tq6DgG9DU6q5pmJ7pk2">
            Fram till hösten 2012 fanns en funktion som hette beredskapspolis.
            Beredskapspolisen var en enhet inom den svenska polisen som bestod
            av civilpliktiga poliser och utgjorde en förstärkning till ordinarie
            personal och kallades in vid särskilda händelser. Den avskaffades
            efter ett regeringsbeslut. Med tanke på ändrade hotbilder och
            den nya praxis som innebär att polisen kan begära hjälp av Försvarsmakten,
            inte bara till sjöss och i luften, utan sedan början av 2015 även
            till lands, samtidigt som försvarets yttäckning över landet reducerats
            de senaste årtiondena, finns det skäl att överväga ett återinförande
            av beredskapspolisen. Resonemanget utvecklas i motion 2015/16:37
            Utred behovet av beredskapspolis.
          </p>
          <head xml:id="i-Uuz2MK97av7YrxTkk1rL8K" type="h1">
            14 Medborgartjänst – värnplikt
          </head>
          <p xml:id="i-AgfAvskR4sUpYyEaoHcJZy">
            Under våren 2015 antogs i Sveriges riksdag en ny försvarspolitisk
            inriktning och i samband med det beslutet höjdes röster i samhällsdebatten
            för en allmän medborgartjänst som skulle innebära grundläggande
            utbildning i civilförsvars-, kris- och katastrofinsatser. Ett
            förslag som i mångt och mycket liknar de idéer Vänsterpartiet
            fört fram i sina värnpliktsmotioner. Till exempel föreslog nio
            politiker, fackföreträdare och forskare på DN Debatt den 22 april
            2015 en allmän, obligatorisk medborgartjänst för alla i 20-årsåldern.
            Med medborgartjänst avses en allmän mönstring och en obligatorisk
            tjänst. Den kan sedan byggas på med frivilliga delar och omfatta
            alla mellan 18 och 24 år. Debattörerna talade också om att det
            finns anledning att överväga om en ny typ av värnplikt bör införas.
            Frågan vidgades också till andra slags kriser och hot.
          </p>
          <p xml:id="i-NuEFr6oTE5MZq7uWDtN4mR">
            Den stora branden i Västmanland sommaren 2014 visade på behovet
            av gemensamma medborgerliga insatser. Sverige var uppenbarligen
            inte förberett för en katastrof av den här dimensionen. Erfarenheterna
            av stormar och översvämningar som drabbat Sverige är ytterligare
            exempel. I en vidare mening handlar det om möjliga klimatpåfrestningar
            och olika slags miljöhot som kan drabba oss i framtiden. Andra
            möjliga störningar i el-, energi- och vattenförsörjningen, it-
            och kommunikationssystem illustrerar ytterligare behovet av ett
            väl förberett civilsamhälle. Det finns stora likheter mellan de
            tankegångar som hördes i samhällsdebatten våren 2015 kring allmän
            medborgartjänst och de förslag Vänsterpartiet driver.
          </p>
          <p xml:id="i-VQ7MK8oMjmnNanLnoNqtK1">
            Vänsterpartiet driver kravet på ett införande av en könsneutral
            allmän och lika värnplikt. Vi vill att alla män och kvinnor i
            Sverige som fyllt 18 år ska mönstra och att alla som är lämpliga
            ska genomföra en kortare militär grundutbildning. En framtida
            pliktlag ska ge möjlighet till såväl militär som civil tjänstgöring.
          </p>
          <p xml:id="i-4FqSUzmc1NrMBmGRCkjNBq">
            Utredningen om försvarets framtida personalförsörjning bör få
            ett tilläggsdirektiv om att utreda införande av en könsneutral,
            allmän och lika värnplikt. Detta bör riksdagen ställa sig bakom
            och ge regeringen till känna.
          </p>
        </div>
        <div xml:id="i-XHZSuwZuKAMVmk2LAY3aE9" type="motSignatures">
          <list xml:id="i-LcrN5ooGDCdfghqTMtotnC">
            <item xml:id="i-XnWd8GyfazpBg2Z5c2zrSG" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-Snc64YgUsX9ZrgJCv9UPvn" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-Uqc18zUNFWtPQV4Dg7EKVR" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-4AjXuxEdhCWShbNBZy8oTD" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-Y2DUR44S37BD9Txk5Vw9E6" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-Mwz9Lrm7KTMMRyXea7Vwzt" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-TDSfdYzR2U3KadHtSDAUi6" who="i-DyTmp7YURsib9gzvRDZtm9">
              Stig Henriksson (V)
            </item>
          </list>
        </div>
      </div>
    </body>
  </text>
</TEI>
