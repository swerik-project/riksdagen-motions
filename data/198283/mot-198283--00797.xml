<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00797">
  <teiHeader>
    <fileDesc>
      <titleStmt>
        <title>Hälso- och miljöfarliga varor</title>
        <author>Per Israelsson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hälso- och miljöfarliga varor</title>
          <idno type="rdwebb">G602797</idno>
          <rs type="number">797</rs>
          <ref type="dokument_url_text">http://data.riksdagen.se/dokument/G602797/text</ref>
          <ref type="dokument_url_html">http://data.riksdagen.se/dokument/G602797</ref>
          <ref type="dokumentstatus_url_xml">http://data.riksdagen.se/dokumentstatus/G602797</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BiXbgRR8YzdywCma6BzTez</idno>
            <name>PER ISRAELSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>JOHN ANDERSSON</name>
            <state type="partyAffiliation">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Xncfe1szgnEB2oHPgxWhmW</idno>
            <name>PAUL LESTANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XfiECbscByKR5bQTKyxguA" type="signed"/>
        <correspContext corresp="i-XfiECbscByKR5bQTKyxguA">
          <note type="signatory" corresp="i-BiXbgRR8YzdywCma6BzTez"/>
          <note type="signatory" corresp="r-0"/>
          <note type="signatory" corresp="i-Eoor7chig2KkpNDt6f9K2V"/>
          <note type="signatory" corresp="i-Xncfe1szgnEB2oHPgxWhmW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__797/mot_198283__797-001.pdf"/>
      <fw xml:id="i-EWtpiJeU9iL5A3oqWMkXw5">
        Motion 1982/83:797
      </fw>
      <div xml:id="i-8FndZwSLgUb1Mhzryrtt4E" type="motHeader">
        <div xml:id="i-Rv8gxiunRLZVv6PmDXBd7D" type="motTitle"/>
        <div xml:id="i-VXaQVvFLSgp2wdUQtrYFmK" type="motSubmissionInfo"/>
      </div>
      <div xml:id="i-hnjn6M4W5YBf27YH7HLkj" type="motBody">
        <div xml:id="i-Aki9jMcQ7UVkLWh8xdVetN">
          <p xml:id="i-2yp8wJDNqySeCusY1pmFAN">
            Per Israelsson m. fl. Hälso- och miljöfarliga varor
          </p>
          <p xml:id="i-STfKVxZLH4KJvLrTuZeZPK">
            I översikten till proposition 1982/83:100, bil. 11, rubriken
            Miljövård sägs bl. a.:
          </p>
          <p xml:id="i-Sz5me3cjNZAzgbMmPcWTHu">
            Den stora användningen av kemikalier är ett allvarligt hot mot
            miljön. Vi har i dag kunskaper endast om en begränsad del av de
            skadliga effekter som användning av olika kemiska ämnen medför.
            Trots att en rad olika åtgärder vidtagits under senare år för
            att förbättra kontrollen, framstår i dag kemikalieanvändningen
            som ett av de allvarligaste långsiktiga hälso- och miljöproblemen.
            Samhällets kontroll över användningen av kemiska ämnen och produkter
            behöver därför effektiviseras och samordnas. För att se över pågående
            verksamhet och lägga fram förslag till insatser för en förbättrad
            kontroll kommer en särskild kemikommission att tillkallas.
          </p>
          <p xml:id="i-BkU7LJAJvLrf5mhVdXHSLH">
            Den nya regeringen har sålunda uttalat sig för att vidta åtgärder
            på det område denna motion behandlar. Oaktat detta finner vi det
            lämpligt att återupprepa de förslag som vi tidigare framfört till
            riksdagen och som också det nuvarande regeringspartiet ställt
            sig bakom på flera punkter under sin period i opposition. Motionsbehandlingen
            leder ju också till att riksdagen får en redovisning om de här
            viktiga miljöfrågornas läge vid tidpunkten för riksdagsbehandlingen.
          </p>
          <p xml:id="i-HC3NVL2CoajCZgyCMoyPzm">
            Allmänt om ramlagen om hälso- och miljöfarliga varor
          </p>
          <p xml:id="i-YUoNqEbQ6QPTRh87WTKWA2">
            De första årtiondena efter det andra världskriget innebar en
            snabb tillväxt inom industrin och en bibehållen eller ökad produktion
            inom jordbruket med en kraftig minskning av antalet sysselsatta
            där. Produktionsökningen inom industrin och den mycket stora produktivitetsökningen
            inom jordbruket har samband med en fortgående ökning av kemikalieanvändning.
            Samtidigt som den ökade kemikalieanvändningen i samhället bidragit
            till ett ekonomiskt utrymme för ökad välfärd, har den också blivit
            ett hot både mot människor och mot miljö. Under 1960-talet och
            början av 1970-talet ökade insikterna om dessa hot. Det resulterade
            för Sveriges del i ny lagstiftning på området. Den svenska lagstiftning
            som specifikt riktar sig mot riskerna med kemikalier är Lagen
            om hälso- och miljöfarliga varor (LHMV). Den trädde i kraft den
            1 juli 1973 och har sålunda snart verkat i tio år. Den fick formen
            av en ramlag som angav de allmänna principer som skall gälla på
            området. Den konkreta tillämpningen av lagen överlämnas därmed
            till regeringen eller den myndighet som regeringen bestämmer.
            Tillämpningen grundas legalt i en kungörelse som baseras på den
            av riksdagen antagna ramlagen. Myndighe-
          </p>
          <pb facs="riksdagen-motions-pdf/data/198283/mot_198283__797/mot_198283__797-002.pdf"/>
          <fw xml:id="i-RKLtcmz9wmhoB1YopFFcQF">
            Mot. 1982/83:797 8
          </fw>
          <p xml:id="i-2X8iQU2KMHvNcniRxaHihk">
            ternas tillståndsgivning och övervakning kommer sedan att grundas
            på kungörelsen och på utbildad praxis. Eftersom tillämpningsbestämmelserna
            inte kräver lagändring kan de vara flexibla och tämligen snabbt
            anpassas till de nya förhållanden som uppstår till följd av den
            tekniska utvecklingen och landvinningar inom forskningen. Principerna
            i LHMV är bra och hör till de mest långtgående vid en internationell
            jämförelse. Särskilt viktiga är här bestämmelserna om bevisföringen.
            Den normala bevisbördan i ett mål är att den som lider skada skall
            bevisa samband mellan sin skada och dens verksamhet från vilken
            skadan anses komma. Man kräver med andra ord ”liken på bordet”
            för att kunna fälla den som vållat skadan. Hänsyn tas vid en normal
            bevisföring också till skadevållarens uppsåt. I vad gäller skadeståndsansvar
            finns emellertid också en annan ordning, strikt eller objektivt
            skadeståndsansvar. Det innebär att bevisning inte alls krävs för
            vållandet. En sådan ordning tillämpas i vissa fall. Ordningen
            enligt LHMV innebär inte direkt att strikt ansvar gäller, men
            näst intill. Här skall gälla en omvänd bevisföring. Den som antas
            ha vållat skadan skall bevisa att han inte har vållat den. Det
            som krävs av den skadelidande är att vederbörande skall visa att
            det föreligger en från goda vetenskapliga grunder uppkommen misstanke
            om skaderisk. Att det verkligen skall läggas en sådan tolkning
            i LHMV:s 1$ fastlades i den utskottsskrivning som godkändes av
            riksdagen i samband med att lagen antogs år 1973, som svar på
            en motion från Vänsterpariet kommunisterna.
          </p>
          <p xml:id="i-GuJUih67rsrJop5DC9dNWh">
            Förhandsgranskning av kemiska ämnen och produkter
          </p>
          <p xml:id="i-K9JUBjq1L9TYpvm4MTMtDv">
            Ända sedan LHMV antogs har vi av och till återkommit med motioner
            där vi aktualiserat ett system med förhandsgranskning. En sådan
            granskning kan utformas så att den blir mer eller mindre omfattande.
            Resurskravet för en sådan förhandsgranskning beror just av hur
            omfattande granskningen blir och är alltid beroende av tillgången
            till en lättillgänglig dokumentation. Den ordning som skulle bli
            mest resurskrävande är förprövning av varje enskild produkt. Den
            finns f. n. redan för bekämpningsmedel och för varor som står
            bekämpningsmedel nära. Denna förhandsgranskning kan och bör utvidgas
            till att omfatta allt fler produkter, men måste antagligen begränsas
            till sådana produkter som kan anses som särskilt hälso- och miljöfarliga.
            Detta därför att antalet produkter är så stort och varje enskild
            undersökning kräver stora resurser. En annan typ av förhandsgranskning
            är mindre resurskrävande och begränsar sig till kemiska ämnen.
            Ett sådant system finns redan i USA och inom EG. Vi anser för
            vår del att en sådan granskning skall införas också i Sverige
            och att Sverige skall delta i ett internationellt utbyte av data
            för att spara resurser. En förutsättning för genomförande av dessa
            våra förslag beträffande förhandsgranskning av kemiska produkter
            och ämnen torde vara att
          </p>
          <pb facs="riksdagen-motions-pdf/data/198283/mot_198283__797/mot_198283__797-003.pdf"/>
          <fw xml:id="i-2ui6VvvcCzng8iiDCyPfAp">
            Mot. 1982/83:797 9
          </fw>
          <p xml:id="i-LkiwoEG68JpUpqxAVQ9Du">
            produktregistret är färdigställt upp till en viss informationsnivå.
            Vi återkom- mer till just detta nedan.
          </p>
          <p xml:id="i-XeyLddjCRkpxF52QwrUX5P">
            Produktregistret
          </p>
          <p xml:id="i-My5qePTiRNFFfFECwKDPq6">
            Redan vid antagandet av LHMV år 1973 stod det klart att det skulle
            behöva byggas upp ett produktregister. En sådan uppbyggnad påbörjades
            - också ett par år efter det att lagen antagits av riksdagen.
            Men uppbyggnaden har gått långsamt. Kommersiella intressen har
            också sökt lägga hinder för registrering av produkter med hänvisning
            till behovet av sekretess för produkters sammansättning. Detta
            anser vi inte vara något vägande skäl emot produktregistrering
            ens om man ser skälet från de kommersiella intressenas synpunkt.
            Det är numera inga större svårigheter att analysera fram av vilka
            ämnen en produkt består och även ange hur de olika ämnena fördelar
            sig kvantitativt. Det som har verkligt intresse från sekretessynpunkt
            är inte sammansättningen utan metoderna och utrustningen i själva
            tillverkningsprocessen. Dessutom skyddas nya produkter ofta under
            lång tid av patent. En viktig fråga för produktkontrollen är att
            produktregistret, så snart det bara är möjligt, ställs i ordning
            till den nivå som fordras för att ämnes- och produktionskontroll
            skall kunna påbörjas. Inriktningen torde få bli att produktregistret
            i första hand byggs upp till den nivå som behövs för förprövning
            och kontroll av kemiska ämnen och sedan efter hand byggs upp för
            en alltmera utbyggd produktkontroll. Alla godkända kemiska ämnen
            bör kunna listas in i registret, och en förutsättning för att
            ett ämne alls skall få hanteras är att det aktuella ämnet finns
            med i registret. De undersökningar som skall ligga bakom ett ämne
            eller en produkt som finns i registret skall bl. a. omfatta ämnets
            eller produktens effekter vad gäller tumörframkallande, fosterskadande
            eller genetiska effekter samt eventuell anrikning i näringskedjorna
            ute i naturen.
          </p>
          <p xml:id="i-9GYSChajKgRiA4YGmJubk4">
            Produktinformation
          </p>
          <p xml:id="i-2Y1ywLAeEpETZpNqkyvJHb">
            Den ämnes- och produktkontroll som ovan nämnts är givetvis viktig
            i sig, men av samma vikt är att den information man samlar kring
            denna kontroll görs tillgänglig och förs ut både till de som yrkesmässigt
            hanterar ämnena och produkterna och till konsumenterna. För att
            detta skall ske fordras det en organiserad produktinformation.
            I ett sådant informationssystem måste ingå att inte bara de myndigheter
            som har till uppgift att övervaka efterlevnaden av LHMV får tillgång
            till all lagrad information utan också de skyddsombud som har
            att företräda sina arbetskamrater i arbetsmiljöfrågor. Vidare
            måste i denna information ingå ett utbyggt system med skyddsblad
            som anger rätt hantering och varnar för risker och ett system
            med märkning av såväl kemiska ämnen som produkter med samma uppgifter
            i en mera kortfattad och lättförståelig form.
          </p>
          <pb facs="riksdagen-motions-pdf/data/198283/mot_198283__797/mot_198283__797-004.pdf"/>
          <fw xml:id="i-EDrithVSoC2FcDrhjzuw7X">
            Mot. 1982/83:797 10
          </fw>
          <p xml:id="i-QyxhvwgrfcRXN1Fj3gMxWm">
            I den samlade dokumentationen skall också finnas redan fastlagda
            gränsvärden för ämnen och produkter. En uppgift för produktkontrollen
            bör också vara att samla och tilhandahålla underlag för de myndigheter
            som ansvarar för arbetsmiljön i vad gäller underlag för fastläggande
            av nya gränsvärden. Det kan gälla nya ämnen eller produkter eller
            justering av gränsvärdena för gamla. Härvid skall man eftersträva
            att lägga de hygieniska gränsvärdena med flerfaldig säkerhetsmarginal.
            För särskilt farliga ämnen skall ett nollvärde eftersträvas. Att
            det i praktiken går att nå långt om ambitionen verkigen finns
            visar arbetet med att sänka värdet i luften vid tillverkning där
            vinylklorid förekommer.
          </p>
          <p xml:id="i-9GJxjed394bMFGdczfnVHJ">
            Trappa ner giftanvändningen!
          </p>
          <p xml:id="i-Fe9uLQnXb7N53soMt1s9Z4">
            Vi menar att om vi skall uppnå en livsvänlig miljö måste giftanvändningen
            minskas så långt som är praktiskt möjligt. Det måste i vissa fall
            innebära att man inför totalstopp och i andra att giftanvändningen
            avsevärt minskas. Vi anser att giftanvändningen i parker och privata
            trädgårdar helt skall stoppas. För jordbruket och trädgårdsnäringen
            anser vi att giftanvändningen skall nedtrappas på ett planerat
            sätt. Underlag för en sådan plan torde föreligga inom kort när
            den pågående utredningen har slutfört sitt arbete. Vad gäller
            tillsatserna av kemiska ämnen i livsmedel och djurfoder anser
            vi att också här bör göras en översyn som syftar till avskaffande
            av tillsatser, neddragning eller forskande efter ersättningar
            som kan medföra mindre risker. Tillsats av antibiotika i djurfoder
            anser vi bör bli föremål för särskild prövning.
          </p>
          <p xml:id="i-74uFNE7bENnsg9JcuSGqNu">
            Konkretisera tillämpningsbestämmelserna till LHMV och effektivisera
            över- vakningen
          </p>
          <p xml:id="i-73rNCsYeKWkNV9R6Mh7aNF">
            Som redan förut nämnts är LHMV en ramlag som för sin tillämpning
            är helt beroende av tillämpningsbestämmelser som lätt kan ändras
            av regering- en eller av den myndighet som regeringen bestämmer.
            Vi förordar att, förutom den fortlöpande förändring som ständigt
            måste ske, det görs en genomgripande översyn och konkretisering
            av tillämpningsreglerna vid lämplig tidpunkt. Det bör ske när
            produktregistrets uppbyggnad nått så långt att ett bra underlag
            finns. För att detta skall få genomslag ute på fältet måste också
            övervakningen göras effektivare. Tillsynsmyndigheterna måste ha
            nödvändiga resurser, men en organiserad samverkan med skyddsombuden
            och de fackliga organisationer som valt dessa torde utan ökade
            kostnader för det allmänna kunna göra övervakningen betydligt
            effektivare. Ett sådant mål bör vara lättare att uppnå när det
            finns en omfattande kunskapsbas i ett ämnes- och produktregister
            att falla tillbaka på.
          </p>
          <pb facs="riksdagen-motions-pdf/data/198283/mot_198283__797/mot_198283__797-005.pdf"/>
          <fw xml:id="i-HR1LEpLTGGZcpVLsmXX3cM">
            Mot. 1982/83:797 11
          </fw>
          <p xml:id="i-36Bz5EBE9owyJG1T3pSAuu">
            Hemställan
          </p>
          <p xml:id="i-SY1ZvtLaxo2TP2GQDK6HoQ">
            Mot bakgrund av det anförda yrkar vi
          </p>
          <p xml:id="i-3ccVW9QZowUjFwiJuvAu3G">
            ER
          </p>
          <p xml:id="i-5C6VTVevUrJ8PhC1Tnc1tk">
            att riksdagen hos regeringen begär genomförande av förhands-
            granskning av kemiska ämnen och produkter i enlighet med vad i
            motionen anförts, att riksdagen hos regeringen begär fortsatt
            och skyndsam uppbyggnad av produktregistret i syfte att snarast
            nå de funktioner som i motionen anförts, att riksdagen som sin
            mening ger regeringen till känna vad i motionen anförts om produktinformation
            och utfärdande av hygieniska gränsvärden, att riksdagen hos regeringen
            begär åtgärder syftande till förbud mot användande av bekämpningsmedel
            i parker och privata trädgårdar och en plan för minskad giftanvändning
            inom jordbruk och trädgårdsnäring,
          </p>
          <p xml:id="i-BDGjF2nXmJn5dJWk56Uct">
            . att riksdagen hos regeringen begär åtgärder för att minska
          </p>
          <p xml:id="i-BH8pwwzQerC9eZiDLfNRxq">
            tillsatserna av kemikalier i livsmedel och djurfoder enligt vad
            i motionen anförts, att riksdagen hos regeringen begär en översyn
            av LHMV:s tillämpningsbestämmelser i enlighet med vad i motionen
            anförts.
          </p>
          <p xml:id="i-L3ERZ48zjNVK4EEtHYgQQ8" type="date">
            Stockholm den 20 januari 1983
          </p>
          <div xml:id="i-DVM6VCtWMcadSTqYVuYTEw" type="signatureBlock">
            <list xml:id="i-M9rdGpgvktiD1dc3w8HGRC">
              <item xml:id="i-7tQtVhW13Kh7Cofos22CCV" who="i-BiXbgRR8YzdywCma6BzTez" type="signature">
                PER ISRAELSSON (vpk)
              </item>
              <item xml:id="i-Cg3oNfDxNH2ig7jXygWVS5" who="unknown" type="signature">
                JOHN ANDERSSON (vpk)
              </item>
              <item xml:id="i-K2A8NPab8iKpS2146aU1aN" who="i-Eoor7chig2KkpNDt6f9K2V" type="signature">
                TORE CLAESON (vpk)
              </item>
              <item xml:id="i-H49MRdPh633DTVsSLTdsS6" who="i-Xncfe1szgnEB2oHPgxWhmW" type="signature">
                PAUL LESTANDER (vpk)
              </item>
            </list>
          </div>
        </div>
      </div>
    </body>
  </text>
</TEI>
