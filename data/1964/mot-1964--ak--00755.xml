<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__755/mot_1964__ak__755-001.pdf"/>
      <fw xml:id="i-QFsuZfHgNtDpXP3KQZTDBm">
        14 Motioner i Andra kammaren, nr 755 år 1964
      </fw>
      <div type="motHeader" xml:id="i-SQbUbFSiyFD9WoDoMBhiN3">
        <div type="motTitle" xml:id="i-LG3AGexF5WwQEy8j8JMUdv"/>
        <div type="motSubmissionInfo" xml:id="i-NsrNZZB9uYRdVAJsLdhzqc"/>
      </div>
      <div type="motBody" xml:id="i-GYNiPp1sUJLi3JQwTJTXv2">
        <div xml:id="i-2Ze6frE1LgnxsYGcuEsdZy">
          <p xml:id="i-43ip2NWdgRAT9NRk2edP15">
            Nr 755
          </p>
          <p xml:id="i-LCwpgNUxaY8yGrze9NiZhK">
            Av herrar Björkman och Ringaby, om utredning rörande hem- bygdsvården.
          </p>
          <p xml:id="i-YTUNEAtH78p2p6qzfqdajw">
            (Lika lydande med motion nr 639 i Första kammaren)
          </p>
          <p xml:id="i-68JwQSTBdk9e7LJLW4Nhtw">
            Hembygdsvården i Sverige handhas f. n. av dels museerna, dels
            hembygds- föreningarna och dels enskilda personer. Hembygdsföreningarna
            är vanligen sammanslutna till s. k. hembygdsförbund med riksorganisationen
            Samfundet för hembygdsvård som sammanhållande kraft. Till samfundet
            torde emeller- tid ej mer än hälften av antalet hembygdsförbund
            vara anslutna. Orsaken härtill är vissa motsättningar, som sannolikt
            är av övergående art. Sam- fundet anser att man bör göra hembygdsvården
            till en folkrörelse, buren av idealitet och grundad på kärleken
            till hembygden. På Gotland har skett en uppdelning av uppgifterna
            mellan Hembygdsförbundet och landsantikva- rien. Föreningen Gotlands
            fornvänner med Gotlands fornsal, där landsan- tikvarien är intendent,
            tar hand om förhistoriska och medeltida minnen. Hembygdsförbundet
            ägnar sig åt natur- och kulturminnesvård, särskilt då drag som
            är karakteristiska för det gamla bondelandskapet. Enligt erfarna
            hembygdsvårdares mening skulle en hembygdsrörelse som stode helt
            under statlig ledning driven med statsanslag inte vara till fördel
            när det gäller att uppnå tillräcklig effektivitet och bredd inom
            hembygds- vården. Med hänsyn till den snabba utflyttningen, de
            talrika ödegårdarna samt sina många minnen både från äldre och
            nyare tid erbjuder Gotland en in- tressant belysning av hur ett
            hembygdsförbund kan arbeta. Gotlands hembygdsförbund utför sitt
            arbete — bland vars resultat kan nämnas inköpet av en väsentlig
            del av Grogarnsberget i Östergarn på östra Gotland för 40 000
            kr. — dels med hjälp av insamlade medel, dels med ett årligt anslag
            från landstinget av 2000 kronor och ett dylikt från Lilje- valchska
            skogsfonden av 2000 kronor och dels medlemsavgifter ca 3 000 kronor.
            Dessa medel är givetvis otillräckliga, eftersom kulturminnena
            från skilda tider trängs med varandra och även stora naturvärden
            riskerar att spolieras. Gotland är för många fastlandssvenskar
            en tillflyktsort med speciell atmo- sfär och karaktär. Det är
            ett riksintresse att i görligaste mån skydda och vårda dess särprägel
            och minnesmärken. En upprustning av dess fornvård och hembygdsvård
            erfordras för att skapa möjligheter att effektivt skydda stora,
            nu genom en allt intensivare turism hotade naturvärden. Förnäma
          </p>
          <pb facs="riksdagen-motions-pdf/data/1964/mot_1964__ak__755/mot_1964__ak__755-002.pdf"/>
          <fw xml:id="i-SA4k2yxABqERwvdLyxhcDj">
            Motioner i Andra kammaren, nr 755 år 1964 15
          </fw>
          <p xml:id="i-M9QT176h7Sgfzzvich1Zs6">
            kalkstenshus bör restaureras, och ängsvården bör säkras på åtminstone
            ett antal platser. Icke minst viktigt är att bevara öns särpräglade
            natur: klint- kusten med sina grottor, raukfälten, burgarna av
            klappersten, sandstränder- na med sin ömtåliga markvegetation
            av timjan och sedumarter, pittoreska bygdebilder med väderkvarnar,
            stentunar, gamla träd och slingrande bygde- vägar m. m. På Gotland
            har Hembygdsförbundet lämnat anslag till restaureringar av gamla
            hus på landsbygden, väderkvarnar, sjöbodar och andra byggnader
            av äldre typ. Vidare har förbundet sökt att med olika medel stimulera
            till fort- satt ängshävd i traditionell stil för att bevara ängarnas
            kulturtyp. Detta har utan tvivel bidragit till att bevara hundratals
            hektar slåtteränge(änge). På förbundes initiativ och med dess
            medverkan genomdrevs med stöd av 122 $ byggnadslagen vissa bestämmelser,
            vilka syftade till kontroll av fri- tidsbebyggelsens placering
            vid stränderna och andra mera känsliga natur- partier. Förbundet
            utförde en inventering av dessa områden, och med denna som grund
            blev en strandremsa om ca 500 meters bredd från vattnet belagd
            med byggnadsförbud. Detta innebär dock i praktiken endast att
            tillstånd måste erhållas och att länsstyrelsen i stort sett endast
            kan anvisa plats för byggnaden. Direkt förbud mot att uppföra
            fritidsbebyggelse har däremot ut- färdats i ett ringa antal fall.
            Det bör i detta sammanhang understrykas att naturförslitning och
            »för- simpling&gt; av naturen, icke minst genom den alltmer svällande
            turismen och fritidsbebyggelsen, icke är ett gotländskt problem
            utan ett riksproblem. Ost- och sydkusterna i mellersta och södra
            delarna av landet är också starkt hotade av vandalism och naturödeläggelse.
            Frågan är nämligen om inte den nya naturvårdslagen mer är inriktad
            på att säkra fritidsfolkets behov av tillgång till fri natur än
            på att vårda denna natur. I samband med vägbyggen och vägomläggningar
            vore det av stort värde att få fram vissa bestämmelser som kunde
            främja hänsynen till bygde- och naturvärden, t. ex. så att vägförvaltningen
            redan vid projekteringen skulle vara skyldig att diskutera sina
            planer med kultur- och naturminnesvårdens representanter och ta
            vederbörlig hänsyn till de krav som kan tala för en modifikation
            eller nya alternativ vid vägprojektering. Under den sedan många
            år pågående strukturrationaliseringen av jord- bruket händer det
            vidare ibland att värdefulla byggnader av kulturhistoriskt och
            estetiskt värde avstyckas från egendomen i övrigt, varpå de får
            stå och förfalla. I många fall får en husägare rivningsbidrag
            och byggnaden för- svinner. På en hänvändelse i ett sådant fall
            meddelade lantbruksdirektören att rivningsbidraget ej fick utnyttjas
            för att sätta huset i stånd. Här borde man även på ett tidigt
            stadium vara skyldig att taga kontakt med den kul- turminnesvårdande
            sakkunskapen när byggnaden är typisk för ett äldre byggnadsskick
            eller eljest utgör ett värdefullt inslag i bygden.
          </p>
          <pb facs="riksdagen-motions-pdf/data/1964/mot_1964__ak__755/mot_1964__ak__755-003.pdf"/>
          <fw xml:id="i-VgGZ7z1kvoz8tBzfS6PczR">
            16 Motioner i Andra kammaren, nr 755 år 1964
          </fw>
          <p xml:id="i-Q8JeSh5AmSi4nedweGY8so">
            Vid den statliga byggnadslånegivningen ställes långtgående krav
            på bosta- den. Vill en ägare av ett äldre hus restaurera detta,
            kommer hans möjligheter och länsbostadsnämndens krav ofta i konflikt.
            De sistnämnda är så pass rigorösa och tillämpas ofta så slentrianmässigt,
            i varje fall utan hänsyn till byggnadens estetiska och kulturella
            värde, att det i regel är svårt att med hjälp av statsmedel rusta
            upp en äldre byggnad av t. ex. gotländsk typ efter- som de krav
            länsbostadsnämnden ställer på bostadshus ofta icke kan fyllas.
            Lånesökandens egna önskemål spelar här en högst obetydlig roll.
            Därför bor- de i tillämpningsbestämmelserna för den statliga lånegivningen
            även inne- fattas skyldighet för länsbostadsnämnden att diskutera
            ärendet med kultur- minnesvårdens representanter, t. ex. landsantikvarien
            eller av den frivilliga hembygdsvården utsedda sakkunniga. Oftast
            finns viss expertis att tillgå i hembygdsförbunden, i varje fall
            genom förmedling av Samfundet för hem- bygdsvård. Över huvud taget
            saknas bestämmelser, som kunde främja samarbete på projekteringsplanet
            mellan hembygdsvården och myndigheterna. Följden blir att hembygdsvården
            blir alarmerad först när skadan är ett ohjälpligt faktum. Ett
            av hembygdsvårdens största problem är givetvis bristen på medel.
            Om man påpekar att Sveriges största medeltidsminne, Visby ringmur,
            endast kunnat få tillbörlig vård och underhåll under senaste decennier
            tack vare frikostiga donationer från en privatman inses lätt att
            förhållandena är ägnade att väcka bekymmer. Hela detta problemkomplex
            skulle behöva bli allsidigt utrett av en statlig kommitté med
            representanter för bl. a. hembygdsvårdarna. En sådan utred- ning
            skulle dock troligen ta ganska lång tid, och under tiden kan oersättliga
            värden komma att spolieras. Utredningen bör därför under arbetets
            gång få föreslå provisoriska åtgärder. Med stöd av ovanstående
            hemställes, att riksdagen i skrivelse till Kungl. Maj:t måtte
            begära tillsättandet av en kommitté för utredning av den svenska
            hembygdsvården, samt att kommittén under arbetets gång måtte få
            föreslå pro- visoriska åtgärder.
          </p>
          <p xml:id="i-Xp9jkjU7Rny1kDE6sUYjVa">
            Stockholm den 26 januari 1964
          </p>
          <p xml:id="i-EPhBw81R4mxEHLcVrdYoVB">
            Folke Björkman Per-Eric Ringaby
          </p>
          <p xml:id="i-BA5kPHfBTt1nTz33rtsWZ8">
            ESSELTE AB, STHLM 64 412123
          </p>
        </div>
      </div>
    </body>
  </text>
</TEI>
