<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-03889">
  <teiHeader>
    <fileDesc>
      <titleStmt>
        <title>Fiske och vattenbruk</title>
        <author corresp="i-Eacy3hoeNxvqq2LX6QNV8u i-VCBwijV18pWsvC1p2xZJJm">av Martin Kinnunen och Runar Filper (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3889 av Martin Kinnunen och Runar Filper (båda SD)</title>
          <idno type="rdwebb">H5023889</idno>
          <rs type="number">3889</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5023889/text</ref>
          <ref type="dokument_url_html">http://data.riksdagen.se/dokument/H5023889</ref>
          <ref type="dokumentstatus_url_xml">http://data.riksdagen.se/dokumentstatus/H5023889</ref>
          <ref type="docx">http://data.riksdagen.se/fil/29B80FC1-EA9C-4466-8C28-6EB38B5E1874</ref>
          <ref type="pdf">http://data.riksdagen.se/fil/2918B16E-038F-4DA5-B53B-D5381FC79E36</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GDTRs99az7qtJ6j3REYYJU" type="signed"/>
        <correspContext corresp="i-GDTRs99az7qtJ6j3REYYJU">
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-VCBwijV18pWsvC1p2xZJJm"/>
        </correspContext>
        <correspAction xml:id="i-AsmiBaN3yQJYwC7w6iPZ6n" type="submitted">
          <date when="2017-10-05"/>
          <time when="16:45:45"/>
        </correspAction>
        <correspAction xml:id="i-GpQJEvxFFhtP5oXL6D85Js" type="reviewed">
          <date when="2017-10-05"/>
          <time when="22:46:17"/>
        </correspAction>
        <correspAction xml:id="i-THL73ybq9fs6dFFMBjczVz" type="referred">
          <date when="2017-10-13"/>
        </correspAction>
        <correspAction xml:id="i-VRQ7iU2x93ytcsq5bQAN8K" type="assigned">
          <date when="2018-09-26"/>
          <time when="13:28:22"/>
        </correspAction>
        <correspContext corresp="i-VRQ7iU2x93ytcsq5bQAN8K">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-VG8b2f5vDdac9otAdAQn3U" type="behandlas_i"/>
        <correspContext corresp="i-VG8b2f5vDdac9otAdAQn3U">
          <ref type="uppgift">2017/18:MJU13</ref>
          <ref type="ref_dok_id">H501MJU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU13</ref>
          <ref type="ref_dok_titel">Fiskeripolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PcbtVUFE9EMyu4aPiMcnQG" type="behandlas_i"/>
        <correspContext corresp="i-PcbtVUFE9EMyu4aPiMcnQG">
          <ref type="uppgift">2017/18:MJU10</ref>
          <ref type="ref_dok_id">H501MJU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU10</ref>
          <ref type="ref_dok_titel">Biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XNBsc9FTozsYhUSkUZKXES" type="motHeader">
        <div xml:id="i-MWQXxgeG6yiZpyWutbcJMP" type="motTitle">
          Motion till riksdagen 2017/18:3889 av Martin Kinnunen och Runar
          Filper (båda SD) Fiske och vattenbruk
        </div>
      </div>
      <div xml:id="i-BthyXDSqdhktHRuNPQ1BAn" type="motBody">
        <div xml:id="i-ThZhYBRera8CxTDJWHNahD" type="motProposal" subtype="förslag">
          <head xml:id="i-V2mJ2kG8bUv3aSBqBLAJDH">
            Förslag till riksdagsbeslut
          </head>
          <list xml:id="i-VBZqMxdacQizPTYrMkqhos" style="ol">
            <item xml:id="i-HDdzW5sYSVsQRCuvq8uyAx">
              Riksdagen ställer sig bakom det som anförs i motionen om att
              inom ramen för marknadsekonomiska principer och långsiktigt hållbart
              nyttjande av fiskevatten verka för en livskraftig svensk fiskerinäring
              och tillkännager detta för regeringen.
            </item>
            <item xml:id="i-BQJFaJuUdpFNdynERgRgZR">
              Riksdagen ställer sig bakom det som anförs i motionen om att
              inte missgynna svenska fiskare inom EU och tillkännager detta
              för regeringen.
            </item>
            <item xml:id="i-E2ySW7AQjeLfxr6wc3kv5E">
              Riksdagen ställer sig bakom det som anförs i motionen om förvaltning
              av bestånden av skarv och tillkännager detta för regeringen.
            </item>
            <item xml:id="i-Jemteg7jTcC3fnxuz5K8XU">
              Riksdagen ställer sig bakom det som anförs i motionen om förvaltning
              av bestånden av säl och tillkännager detta för regeringen.
            </item>
            <item xml:id="i-TrXGon9W98JmjyKSLshuWD">
              Riksdagen ställer sig bakom det som anförs i motionen om att
              främja det kustnära fisket och tillkännager detta för regeringen.
            </item>
            <item xml:id="i-2vQSvaBwSz6CKUj2BEWFad">
              Riksdagen ställer sig bakom det som anförs i motionen om avvägd
              reglering av trålning och tillkännager detta för regeringen.
            </item>
            <item xml:id="i-UDYnE4x2xaiWFEKBQZHJ8c">
              Riksdagen ställer sig bakom det som anförs i motionen om att
              främja selektivt fiske med passiva redskap och tillkännager detta
              för regeringen.
            </item>
            <item xml:id="i-8gAMC3Y5fDfxiCc9y4dYn3">
              Riksdagen ställer sig bakom det som anförs i motionen om att
              förbättra förutsättningarna för fiskodling i Sverige och tillkännager
              detta för regeringen.
            </item>
            <item xml:id="i-TchbYHJFkDsLXdE4dT5j8K">
              Riksdagen ställer sig bakom det som anförs i motionen om att
              uppmuntra fiskutsättning och tillkännager detta för regeringen.
            </item>
            <item xml:id="i-F3EEN2rGc94ucQRGjEEYqa">
              Riksdagen ställer sig bakom det som anförs i motionen om att
              genomföra miljöförbättrande åtgärder för sportfisket och tillkännager
              detta för regeringen.
            </item>
            <item xml:id="i-WNuqMtayg7GgQ7chMqppuq">
              Riksdagen ställer sig bakom det som anförs i motionen om att
              förenkla bildandet av fiskevårdsområden och tillkännager detta
              för regeringen.
            </item>
            <item xml:id="i-KSqKHAL7NxAiG2VbTMZjDF">
              Riksdagen ställer sig bakom det som anförs i motionen om ålfisket
              och tillkännager detta för regeringen.
            </item>
          </list>
        </div>
        <div xml:id="i-TekP5wUZy2gfGTXXJHpfqZ" type="motContent">
          <head xml:id="i-DKmYDepGE7sWDpQLLBLxog" type="h1">
            Motivering
          </head>
          <p xml:id="i-E4FDuLa2cYY8pMpFerjuXE">
            Havet är en resurs och fisket är en betydelsefull svensk näring
            med gamla anor. Sverigedemokraterna understryker fiskets kulturella
            aspekt liksom dess ekonomiska betydelse. Antalet yrkesfiskarlicenser
            är i dag omkring 1 000, men fisket genererar flera gånger så många
            arbetstillfällen i livsmedelsindustrin. Förutom att fisk är ett
            bra livsmedel utgör fisket en viktig komponent i den svenska livsmedelsproduktionen.
            Det är viktigt att framhålla att svenskt fiske är och ska förbli
            hållbart och reglerat, vilket innebär en trygghet för konsumenten.
            För fiskeföretagarna är behovet av åtgärder som leder till enklare
            och tydligare regler stort utifrån ett långsiktigt lönsamhetsperspektiv.
            Fokus bör därför vara att minska regelkrånglet för fisket. Det
            är Sverigedemokraternas målsättning att inom ramen för marknadsekonomiska
            principer och långsiktigt hållbart nyttjande av fiskevatten verka
            för en livskraftig svensk fiskerinäring, vilket dessutom bidrar
            till att stärka Sveriges självförsörjningsgrad av livsmedel. Eftersom
            det svenska fisket är så noga övervakat och reglerat är svenska
            produkter normalt att föredra framför importerad fisk.
          </p>
          <head xml:id="i-YSJ1toCwGRKBxJsE396nnj" type="h2">
            Missgynna inte svenska fiskare
          </head>
          <p xml:id="i-JMP4CmDVKiia83gAob2ecj">
            Det ligger i sakens natur att fisket måste regleras, vilket sker
            på EU-nivå. Samtidigt måste vi arbeta för rimliga förutsättningar
            för enskilda näringsidkare vid genomförandet av EU-lagstiftningen.
            Regelverket måste utformas på så sätt att svenska fiskare inte
            drabbas av konkurrensnackdelar gentemot konkurrenter i andra EU-länder
            runt Östersjön. Fiskekontrollen måste vara lika effektiv i alla
            EU-länder. Det är inte ovanligt att regelverket i de olika Östersjöländerna
            slår olika hårt mot de olika ländernas fiskare. Dagens fiskeripolitik
            inom EU innebär att svenska fiskare blir särbehandlade och att
            fisket inte bedrivs på lika villkor inom de olika länderna, vilket
            måste ses över. Regelverket för det s.k. pricksystemet som finns
            i Sverige, där prickarna dessutom stannar kvar på båten även om
            den säljs, måste till exempel vara likvärdigt inom EU. Vidare
            bör regelverken för överlåtelser av fiskerätter förenklas samt
            en större flexibilitet tillåtas avseende tidsgränserna för fiskekvoter.
          </p>
          <head xml:id="i-LH2nLcUbCE7p9SEXyCEg9j" type="h2">
            Förvalta bestånden av säl och skarv
          </head>
          <p xml:id="i-SbuPoX85tBEjPkE8YDJwuu">
            Sverigedemokraterna anser att säl- och skarvbestånden behöver
            minska kraftigt. Skarven, som i Sverige utgör en ansenligt stor
            population med många häckande par, påverkar fiskbestånden negativt,
            skapar sanitär olägenhet för friluftslivet och påverkar skog och
            natur där fåglarna häckar. Vi anser därför att en allmän jakttid
            på skarv vore bra från såväl förvaltningssynpunkt som naturvårdande
            perspektiv. De senaste åren har även antalet sälar ökat utmed
            Sveriges kustlinje, vilket vållar allvarliga skador för kustfisket.
            En licensjakt på säl, som utformas på liknande sätt som dagens
            regionala skyddsjakt, skulle inte hota sälbestånden. Däremot skulle
            licensjakt på säl kunna vara ett sätt att minska konflikterna
            mellan sälar och fiskenäringen, som känner av ökade skador på
            fiskeredskap och fångster. Reglerna för jakt på säl bör ses över
            generellt, vilket inkluderar reglerna för att sälja sälprodukter
            som idag försvårar handel med skinn, kött eller olja från säl.
          </p>
          <head xml:id="i-YXr3NhcYeqDRhqHQxkcnzV" type="h2">
            Gynna kustnära fiske, reglera bottentrålning
          </head>
          <p xml:id="i-2Y2DaDEAyWffd7yt8w3Vmy">
            Det ska vara möjligt att bedriva såväl storskaligt som småskaligt
            yrkesfiske i Sverige, även om det slutligen är den enskilda entreprenören
            som väljer typ av båt, redskap och hamn att landa sin fångst.
            Det bör, emellertid, utredas om antalet hamnar där fisk kan landas
            kan utökas, till förmån för lokal livsmedelsindustri utmed Östersjökusten.
            Ett aktivt fiske med livskraftiga fiskeentreprenörer skapar levande
            kustsamhällen längs våra svenska kuster vilket skapar arbetstillfällen
            i skärgården. Bottentrålning kan skada de marina ekosystemen.
            Trålning bör därför regleras hårdare än idag i vissa områden,
            detta för att gynna bestånden och den marina miljön. Det kan gälla
            val av redskap i vissa geografiska områden som bör skyddas under
            känsliga perioder. Härvidlag är Sverigedemokraterna dock anhängare
            av måttliga förändringar samt att man utreder vilka effekter dessa
            har innan man går vidare. Forskning kring vilka fiskeredskap som
            både tillfredsställer entreprenörens behov av effektivitet och
            samtidigt tar marinekologisk hänsyn pågår och bör även fortsättningsvis
            bedrivas. Vi ser att dialogen mellan yrkesfiskare och forskare
            inom detta område även fortsättningsvis är oerhört viktig.
          </p>
          <head xml:id="i-Y1xGcFBgHpcSk2DhSz2JmZ" type="h2">
            Kustkvot och passiva redskap
          </head>
          <p xml:id="i-TCS5keyvaaZvVoUsAn36Vv">
            Sverigedemokraterna vill arbeta vidare med systemet med kustkvoter
            för att optimera dess funktionalitet för ett livskraftigt kustnära
            fiske. Genom att freda vissa områden från trålning kan fisket
            med passiva redskap utökas, vilket bör innebära mindre åverkan
            på den marina miljön. Denna utveckling kan drivas parallellt med
            större möjligheter för fiskaren att freda sin verksamhet från
            säl. På samma sätt som trålar och vissa andra nätredskap är selektiva
            med avseende på fångst kan fiskare genom val av krok fiska selektivt.
            Det är Sverigedemokraternas uppfattning att regelverket bör ses
            över så att det harmonierar med möjligheten att fiska selektivt
            med krok. Havs- och vattenmyndigheten bör sålunda ges i uppdrag
            att anpassa regelverket därefter.
          </p>
          <head xml:id="i-XMKt4zF8AUS9TK9bWRt1La" type="h2">
            Fiskodling
          </head>
          <p xml:id="i-RNCmJZopCrFus5SM952GUj">
            Sverige har mycket goda förutsättningar för matfiskproduktion
            genom fiskodling och då särskilt i de norra delarna av landet
            där de näringsfattiga regleringsmagasinen finns. Fiskodling i
            dessa vatten kan vara ett sätt att återskapa livskraftiga ekosystem
            eftersom detta tillför näring till näringsfattiga vatten. Odlad
            fisk är en resurseffektiv proteinkälla och hälsosam mat och näringen
            kan ge positiva regionalpolitiska effekter och varaktiga arbetstillfällen
            på landsbygden. Vidareförädling ger ytterligare både direkta och
            indirekta arbetstillfällen. Regeringens utredning ”Det växande
            vattenbrukslandet” (SOU 2009:26) har tydligt belyst potentialen
            med ett växande vattenbruk.
          </p>
          <p xml:id="i-76KYNNiCsgksoE74ntndq9">
            Sverigedemokraterna vill utreda hur kostnaderna för näringsidkare
            i branschen kan sänkas. Lägre kostnader för näringsidkare skulle
            öka lönsamheten och bidra till förutsättningar för en varaktig
            och ekonomiskt bärkraftig industri. Till exempel är tillsynsavgifterna
            väsentligt högre än för annan verksamhet som kräver miljötillstånd.
            Vi vill även underlätta för etablering av nya fiskodlingar samt
            förbättra förutsättningarna för befintliga odlingar att expandera.
          </p>
          <head xml:id="i-RyhTvgYQrJMT6WtzsLR9mN" type="h2">
            Fiskutsättning
          </head>
          <p xml:id="i-S96BvobSH4hc6N5fhE9SSn">
            Hav, sjöar och vattendrag med tillhörande fauna är viktiga att
            bevara och skydda och vi måste även stimulera utkomstmöjligheter
            för människor som bor i dessa områden. Vi ska vara rädda om den
            art- och miljörikedom som finns i våra vatten. Som ett led i detta
            arbete vill Sverigedemokraterna uppmuntra den fiskutsättning som
            sker. De arter som främst sätts ut i dag för bevarande av naturliga
            arter är lax och öring. Den för sportfisket vanligast utplanterade
            arten är regnbåge.
          </p>
          <head xml:id="i-Msk6GFEV67CiTP6a6YcECa" type="h2">
            Sportfisket
          </head>
          <p xml:id="i-TQm9uoM3i4Ci324gMrYdzG">
            Sportfisket av lax, öring, och regnbåge samt andra arter bidrar
            till motion, naturupplevelser och avkoppling. Fisketurismen har
            under senare tid vuxit och omfattar besök vid sjöar och älvar,
            stugbyar, båtuthyrningsfirmor, fiskekurser och mycket annat, vilket
            i sin tur bidrar till regional tillväxt. Sportfisket innebär en
            stor potential för turism och landsbygdsutveckling och främjar
            sysselsättning, en levande landsbygd och biologisk mångfald. Samtidigt
            bör man inte blunda för intressekonflikten mellan sportfisket
            och andra aktörer som nyttjar vattnet som resurs. Mycket av den
            flora och fauna som etablerats under århundraden av mänsklig verksamhet
            lever i och gynnas av de förhållanden som råder i vattenkraftsdammarna.
            Dammarna utgör viktiga flödesbegränsningar och slamfällor i vattendragen
            vilket jordbruket annars uppmuntras att anlägga. Dessutom bidrar
            dammarna till viktiga miljöer för rekreation och ett rikt friluftsliv.
          </p>
          <p xml:id="i-RYtT7sjdkh9UF9V42PwvkN">
            Sverigedemokraterna ser positivt på frivilliga initiativ hos
            olika intressegrupper och vattenkraftsägare runt vattendrag gällande
            fiske- och miljöförbättrande åtgärder. Dessa åtgärder kan till
            exempel vara att just underlätta för ålens och fiskens vandringar.
            Vi föreslår att en utredning tillsätts kring hur ett samordnat
            investeringsstöd för att underlätta fiskens vandringar kan utformas.
            I vissa områden har kommersiell fiskeriverksamhet med stöd av
            allemansrätten blivit allt vanligare. Detta ökar antalet konflikter
            och minskar ägarnas incitament för att investera i fiskevårdsåtgärder.
            Därför bör man utreda möjligheten att förenkla bildandet av fiskevårdsområden
            i sådana vatten där fritt handredskapsfiske nu råder. Ett ökat
            antal fiskevårdsområden kan bidra till en utveckling av fisketurismen
            och annat småskaligt fiskeföretagande.
          </p>
          <head xml:id="i-UzVNzCYHCgjrkWgyM2UGVV" type="h2">
            Ålfiske
          </head>
          <p xml:id="i-SzRyQ2UbiMrpos7fz5qg32">
            Enligt en nyligen publicerad rapport från SLU (”Är ålen på väg
            upp?” – 28 sep 2016) håller bestånden av ål på att återhämta sig,
            förmodligen ett resultat av koordinerade insatser på EU-nivå som
            initierades 2007. Detta innebar bland annat ett starkt reglerat
            ålfiske i Sverige. Under de senaste åren har dock glasålsinvandringen
            till Europa ökat kraftigt liksom ålyngeletableringen i Sverige,
            där blankålbeståndet också ökar. Regleringen gav möjlighet för
            Havs- och vattenmyndigheten att tillåta fiske på dispens genom
            så kallade ålfisketillstånd. Ett krav för att få ålfisketillstånd
            var att fiskaren fiskat en viss minsta mängd ål under åren 2003–2005.
          </p>
          <p xml:id="i-NPxcMAXkg8xQda8BUNjvwA">
            Alla bör vara överens om att ålfisket behöver vara reglerat.
            Emellertid föreligger ett nytt hot mot svenskt ålfiske, att kunskaper
            och flerhundraåriga traditioner håller på att gå förlorade. Innehavare
            av ålfisketillstånd kan inte överlåta sina företag och därtill
            nödvändiga licenser för att bedriva ålfiske till annan person
            eller företag. Detta innebär att dagens ålfiskeföretag inte kan
            fortsätta sin verksamhet när innevarande tillståndshavare upphör
            med sin verksamhet.
          </p>
          <p xml:id="i-FZNh6tmnpk7QoEKbQPSdM9">
            Sverigedemokraterna vill, som ett första steg, skyndsamt underlätta
            för överlåtelser av ålfisketillstånd. Nyligen har EU-kommissionen
            föreslagit ett förbud för allt ålfiske i Östersjön från 2018.
            Ett flertal både nationella och internationella forskare riktar
            skarp kritik mot detta förslag. De menar att förslaget är illa
            underbyggt och att det endast kan uppnås marginella positiva effekter
            för ålbeståndet. Som skäl till sitt beslut så hävdar EU-kommissionen
            bland annat att 57 procent av havsfisket av europeisk ål i EU
            sker i Östersjön. Detta är en irrelevant uppgift då den absolut
            största delen europeisk ål fiskas i sjöar och vattendrag. I Östersjön
            har vi ett kraftigt reglerat fiske, som bedöms påverka ålbeståndet
            i Östersjön med ca 2 procent (Willem Dekker, Aqua Reports 2015:11,
            SLU, Assessment of the eel stock in Sweden, spring 2015, s. 4).
            Ett förbud mot ålfisket i Östersjön skulle leda till att kultur
            och kunskap av unikt slag längs med Ålakusten försvinner, samtidigt
            som det leder till kraftiga återverkningar för Ålfondens viktiga
            utsättning av ålyngel, en fond som delfinansieras genom ålfiskarna
            själva.
          </p>
        </div>
        <div xml:id="i-TLh85tDdGibeaPtZ5cP5eL" type="signatureBlock">
          <list xml:id="i-38ySnxLhTszhEtvtsvAVoa">
            <item xml:id="i-7qqng9F6KPKoz2DbHTobF1" type="signature">
              Martin Kinnunen (SD)
            </item>
            <item xml:id="i-LpF7rf7LBdsfaE2xYW8poJ" type="signature">
              Runar Filper (SD)
            </item>
          </list>
        </div>
      </div>
    </body>
  </text>
</TEI>
