<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01316">
  <teiHeader>
    <fileDesc>
      <titleStmt>
        <title>om åtgärder för att främja innovationer inom teknik, m. m.</title>
        <author>av herr Gernandt</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för att främja innovationer inom teknik, m. m.</title>
          <idno type="rdwebb">FV021316</idno>
          <rs type="number">1316</rs>
          <ref type="dokument_url_text">http://data.riksdagen.se/dokument/FV021316/text</ref>
          <ref type="dokument_url_html">http://data.riksdagen.se/dokument/FV021316</ref>
          <ref type="dokumentstatus_url_xml">http://data.riksdagen.se/dokumentstatus/FV021316</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7oBpdKNLc3LYD8YF1233E6</idno>
            <name>ANDERS GERNANDT</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8ttxQUrK5MxfhaVtpT9NXQ" type="signed"/>
        <correspContext corresp="i-8ttxQUrK5MxfhaVtpT9NXQ">
          <note type="signatory" corresp="i-7oBpdKNLc3LYD8YF1233E6"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1316/mot_1972__1316-001.pdf"/>
      <fw xml:id="i-U5NfkXUWrqs6AGDYhi7eVU">
        Mot. 1972: 1316 15
      </fw>
      <div xml:id="i-7i4qeuhFGEc8jZ9mEkHEnm" type="motHeader">
        <div xml:id="i-5LgfHsQFa41DVqypxSQj5d" type="motTitle"/>
        <div xml:id="i-QPJYaRQGdZ7Uj9mUDZgcqn" type="motSubmissionInfo"/>
      </div>
      <div xml:id="i-Wc2QpVqJW1zMgWN7gw5DtR" type="motBody">
        <div xml:id="i-PyMLswbUZuEZri1fwSTwLh">
          <p xml:id="i-KxQHxU4SyU4AJBVcaCQrDh">
            Nr 1316
          </p>
          <p xml:id="i-T2FVAt6N2Gc2T2bqzFX6m">
            av herr Gernandt om åtgärder för att främja innovationer inom
            teknik, m. m.
          </p>
          <p xml:id="i-WWeW6Kr4Z3HDN9Piahvt1P">
            Vissa indikationer tyder på att den fantasifullhet och skaparkraft
            som en gång genom en hel rad epokgörande uppfinnarinsatser lade
            grunden för de nuvarande stora svenska exportindustrierna inom
            den mekaniska verkstadsindustrin under senare årtionden i praktiken
            tycks ha upphört att lämna några mer väsentliga bidrag till utvecklingen.
            Sedan många år upplever vi en minskning av det årliga antalet
            pa- tentansökningar från i Sverige bosatta uppfinnare samtidigt
            som antalet ansökningar från utländska uppfinnare fortsätter att
            stiga. Sverige har tidigare varit ett av de mest utpräglat »uppfinnarproduk-
            tiva» länderna i världen och har även stått högt i anseende för
            detta samtidigt som det har givit ett avsevärt bidrag till vår
            välståndsutveck- ling. Det är därför att betrakta som en larmsignal
            att vi nu har en negativ bytesbalans i fråga om licenshandel;
            vi betalar årligen till ut- landet omkring 10 mkr. mer i licensavgifter
            än vi själva tar in. I samma mån har även de lågförädlande — traditionellt
            råvarubase- rade — exportföretagen kommit i ett allt sämre konkurrensläge,
            i det att andra länder nu kan producera trämassa, stål m. m. till
            lägre priser än de svenska företagen. Svenska företag inom olika
            branscher söker i rådande läge uppnå konkurrensjämvikt genom rationalisering,
            omstrukturering m. m. och stora förhoppningar knyts alltjämt till
            att pågående forskningsverksam- het skall leda till nya lösningar
            av näringslivets problem. Inom nationalekonomin kom man ungefär
            vid tiden för andra världs- kriget underfund med att förändringarna
            i produktionsfaktorerna ar- bete och kapital inte ensamt kunde
            förklara den ekonomiska tillväxten. I stället fann man att den
            s. k. teknikfaktorn var avgörande, och bland faktorer ingående
            i teknikfaktorn trodde man sig kunna identifiera forskningen som
            den främsta drivande kraften i välståndsutvecklingen. Detta ledde
            i många länder till en kraftigt ökad satsning på forskning, bl.
            a. genom nyetablering av stora statliga forskningsorganisationer,
            så även i vårt land. Den fortsatta ekonomiska forskningen, särksilt
            den gren som faller under rubriken innovationsforskning, har emellertid
            senare klarlagt att sammanhanget är mer komplicerat än man tidigare
            förstått.
          </p>
          <pb facs="riksdagen-motions-pdf/data/1972/mot_1972__1316/mot_1972__1316-002.pdf"/>
          <fw xml:id="i-4rFPv7nQcgSSSNySV7LJLU">
            Mot. 1972: 1316 16
          </fw>
          <p xml:id="i-ADK6xeFZpN1PGY4MeqUPYx">
            Det har nämligen allt tydligare framkommit att forskningen —
            för att över huvud få någon rimlig samhällsekonomisk verkan —
            måste kompletteras med en specifikt behovsinriktad innovationsaktivitet,
            vil- ken ej kan rubriceras som forskning utan snarast faller under
            vad som brukat kallas uppfinnarverksamhet. De mycket skickliga
            och kunniga personer som sysslar med grund- forskning är av flera
            skäl sällan innovatörer. Grundforskningen är som regel hårt specialiserad
            till smala fält inom vetenskapen, medan de mest intressanta innovationsuppslagen
            tillkommer genom kombination av vetande från helt skilda fält.
            Forskningens såväl interna som externa effektivitet är dessutom
            förhållandevis låg, och genomslagstiden fram till försäljningsbar
            produkt är relativt lång. Den externa effektiviteten kunde höjas
            om innovatörer på tidigt stadium kunde ges möjligheter att samverka
            med forskarna. I nuläget har vi i Sverige en situation där både
            samhälle och närings- liv satsar betydande belopp på forskning,
            medan satsningen på uppfin- narverksamhet är så obetydlig att
            den knappast kommer fram i stati- stiken. Det råder därför intet
            tvivel om att här finns en mycket kraftig obalans mellan vad som
            satsas på forskning och vad som satsas på upp- finnarverksamhet
            — en obalans vilken alltså leder till att forskningen i dag snarast
            blir en kostnadsbelastning när den i stället borde och kunde vara
            en lönsam investering. Saken kan i stället uttryckas positivt
            genom påpekandet att vi i den hittills knappast — och i varje
            fall inte systema- tiskt — nyttiggjorda uppfinnarverksamheten
            har en ny, oförbrukad re- surs till fortsatt och eventuellt ökad
            välståndsutveckling. Det torde knappast vara möjligt att ur tillgängliga
            data räkna fram något exakt värde på vad denna resurs skulle kunna
            avkasta, om den kom att utnyttjas effektivt. Däremot är det möjligt
            göra kvalificerade gissningar, och sådana pekar på att ett effektivt
            nyttiggörande av landets potential för uppfinnarverksamhet skulle
            komma att på ett högst mar- kant sätt avspegla sig i den ekonomiska
            utvecklingen och utvecklingen av livsnivån. En för det svenska
            näringslivet tillfredsställande innovationsutveck- ling — åtminstone
            med avseende på möjligheten att skapa nya arbets- tillfällen för
            de många arbetslösa inom landet — synes inte föreligga inom de
            stora börsnoterade företagen. Där råder vanligen företrädes- vis
            en strävan att rationalisera och automatisera tillverkningsproces-
            serna för de konventionella produkterna i syfte att uppnå bättre
            kon- kurrensmöjligheter inom aktuell bransch. Att för vårt lands
            industri konkurrera på världsmarknaden med låga försäljningspriser
            är förhållandevis svårt. Däremot bör den svenska in- dustrin framgångsrikt
            kunna tillföra världsmarknaden nya unika in- dustrialster, processer
            och metoder genom en generösare satsning på små men innovationsstarka
            företag.
          </p>
          <pb facs="riksdagen-motions-pdf/data/1972/mot_1972__1316/mot_1972__1316-003.pdf"/>
          <fw xml:id="i-Hyvttk4LvG5CjZybjZTev5">
            Mot. 1972: 1316 17
          </fw>
          <p xml:id="i-XcmU1ZUJpokcXoYqQqhUum">
            Det finns inom landet åtskilliga sådana för en större allmänhet
            okända företag, som i dag kämpar med stora svårigheter men som
            har de fruktbara idéerna och uppslagen, vilka med tillgång till
            riskvilligt kapital skulle kunna utvecklas och växa sig starka
            — även i världskon- kurrensen. Framför allt finns den tändande
            gnistan till en sådan utveck- ling hos uppfinnarna, de tekniskt
            kreativa personerna (innovatörerna) som har en mängd radikala
            uppslag, ofta mycket lovande framtids- värde. Kreativitet betyder
            i detta sammanhang förmågan att finna nya, ori- ginella kombinationer
            — gärna av de element som tillkommit genom forskning. Men i vissa
            fall leder det genom kreativiteten uppnådda inno- vationsuppslaget
            till behovet av viss kompletteringsforskning, och på detta sätt
            bör forskning och kreativitet inom samhällets alla områden kunna
            samverka till det bästa. Att i betydligt högre grad än hittills
            upp- muntra och utnyttja samhällets kreativa begåvningar — inte
            minst inom det tekniska området — skulle verkligen vara något
            av en kultur- revolution. Inom kretsen av kunniga och seriösa
            tekniska nyskapare finns troligen den guldgruva som samhället
            och näringslivet åter bör förstå att bear- beta. Man har uppskattat
            att det finns mellan 10000 och 30 000 upp- finnarbegåvningar i
            Sverige, vilka i realiteten är utestängda från varje rimlig möjlighet
            att utexperimentera och utveckla sina uppfinningar och från möjligheten
            att få pröva sin uppfinningsförmåga på alla de problem som samhället
            i dag står inför. I motsats till forskarna saknar uppfin- narna
            utbildningsmöjligheter anpassade till deras begåvningstyp. I mot-
            sats till forskarna saknar också de flesta uppfinnare möjligheter
            att er- hålla avlönade befattningar med frihet att arbeta med
            sina uppfin- ningar, med tillgång till alla de resurser i fråga
            om lokaler, medarbetare, instrument etc. som krävs för att de
            liksom forskarna skall kunna ut- föra sitt landsgagneliga arbete.
            När det nu omsider blivit fullt tydligt — med all den vetenskapliga
            stringens som kan vara nödvändig — att det i mycket hög grad är
            upp- finnarnas prestationer som ligger till grund för välståndsutvecklingen
            bör samhället med kraft gripa in för att snarast kunna utnyttja
            den till- gång som landets uppfinnare otvivelaktigt är. Här kan
            naturligtvis in- vändas att svårigheten att välja ut de värdefullaste
            kreativa förmågorna kan vara mycket stor. Erfarenheten från seriöst
            innovationsarbete visar emellertid att denna utgallring sker förhållandevis
            automatiskt då ett antal innovatörer förs samman till gemensamma
            arbetsplatser och -upp- gifter. Slutsatsen av det sagda blir dels
            den principella, att samhället nu måste börja ägna ett seriöst
            intresse åt innovationsfrågorna i syfte att utveckla en genomtänkt,
            rationell innovationspolitik för landet, dels den praktiska, att
            samhället nu snabbt måste undanröja de föreliggande,
          </p>
          <pb facs="riksdagen-motions-pdf/data/1972/mot_1972__1316/mot_1972__1316-004.pdf"/>
          <fw xml:id="i-MBmdy5uBSmXks3YRqfL1Mu">
            Mot. 1972: 1316 18
          </fw>
          <p xml:id="i-FSn53egCSGYrgb6ESVdo6E">
            mycket starka hindren för en effektivt och samhällsnyttigt fungerande
            uppfinnarverksamhet i landet. Som ett första steg till att underlätta
            verksamheten för landets inno- vatörer är det av största värde
            att man inrättar något som kan be- nämnas kollektiva industrihus
            — helst i varje län — i samarbete med företagarföreningarna och
            i nära samråd med landets uppfinnarförening, som har nödvändig
            expertis till förfogande. Dessa innovationscentra — som organisatoriskt
            blir något helt nytt, även om äldre, lediga lokaler kan utnyttjas
            — bör omfatta experiment- verkstäder för uppfinnare, tillgång
            till kvalificerad personal för viss råd- givning till uppfinnare
            rörande bedömning av uppfinningsidéer, utveck- ling och exploatering
            av uppfinningar, patentskydd och finansierings- hjälp m. m. Självfallet
            kan inte all nödvändig expertis finnas samlad i varje län, utan
            den lokale rådgivarens funktion blir ofta att föra upp- finnarens
            speciella problem vidare till lämplig centralinstans. Det väsentliga
            är att uppfinnare med värdefull kreativ förmåga på detta sätt
            får möjlighet att med verkstadsresurser åstadkomma en funge- rande
            demonstrationsmodell. Ifrågavarande experimentverkstad kan vara
            någon nedläggningshotad verkstad inom länet, någon verkstad för
            handikappad verkstadspersonal eller av annan art som inte medför
            så stor, extra ekonomisk belastning för samhället. Bokföring,
            administra- tion m. m. bör ske centralt, och de olika experimentavdelningarna
            bör endast ge begränsad verkstadstid för respektive försöksprojekt,
            vilket snarast efter färdigställandet bör utbjudas till landets
            industri. Mot hela det i motionen skisserade förslaget kommer
            sannolikt att från flera håll resas anmärkningen att ifrågavarande
            möjligheter för uppfinnare redan existerar genom landets företagarföreningar
            — men så är långt ifrån fallet. Företagarföreningarna lämnar företrädesvis
            sin hjälp till tillverkningsföretag som kan sysselsätta arbetskraft
            och kan under rådande förhållanden endast i någon mån hjälpa uppfinnare,
            under förutsättning att deras uppfinningsidé kan erhålla förankring
            i någon industri. Detta är vanligen oerhört svårt, om uppfinnaren
            inte har möjlighet att förevisa en fungerande modell och helst
            även har pa- tentskyddet ordnat. Uppfinnarstödet genom styrelsen
            för teknisk utveckling (STU) redo- visas för åren 1969—1971 till
            avsevärt under en procent av totalbelop- pet. Denna låga andel
            bör begrundas mot bakgrunden av att en god innovationsidé av världsmarknadsklass
            kan ge årsarbeten åt tusentals människor inom landet.
          </p>
          <pb facs="riksdagen-motions-pdf/data/1972/mot_1972__1316/mot_1972__1316-005.pdf"/>
          <fw xml:id="i-EMuwuFgUo3FaJRcyGtGtUo">
            Mot. 1972: 1316 19
          </fw>
          <p xml:id="i-EUpguEVS4TVdtGvcrMMXrw">
            Med hänvisning till det ovan anförda hemställs att riksdagen
            hos Kungl. Maj:t anhåller om skyndsam utredning om möjligheterna
            att bättre utnyttja kreativa personer som en påtaglig produktionsfaktor
            huvudsakligen enligt de i motionen anförda grundtankarna.
          </p>
          <p xml:id="i-GLMkq9ZMvEaz1JLMdvopro" type="date">
            Stockholm den 26 januari 1972
          </p>
          <p xml:id="i-PgVhDUdh6cBJpzWcNKw7Nv" type="signatureBlock">
            ANDERS GERNANDT (c)
          </p>
          <pb facs="riksdagen-motions-pdf/data/1972/mot_1972__1316/mot_1972__1316-006.pdf"/>
          <p xml:id="i-SXZ4QELwWPtcTNcxyaZAfY">
            TRYCKERIBOLAGET IVAR H/EGGSTRÖM AB, STOCKHOLM 1972
          </p>
        </div>
      </div>
    </body>
  </text>
</TEI>
