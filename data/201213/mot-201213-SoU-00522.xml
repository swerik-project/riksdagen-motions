<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00522">
  <teiHeader>
    <fileDesc>
      <titleStmt>
        <title>Förbud av icke medicinsk omskärelse av omyndiga pojkar</title>
        <author corresp="i-TKwDinNn4twnLieK52EXRu i-XRXtPdXG8Ahj3n8huVdjCn">av Björn Söder och Per Ramhorn (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbud av icke medicinsk omskärelse av omyndiga pojkar</title>
          <idno type="rdwebb">H002So522</idno>
          <rs type="number">So522</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So522/text</ref>
          <ref type="dokument_url_html">http://data.riksdagen.se/dokument/H002So522</ref>
          <ref type="dokumentstatus_url_xml">http://data.riksdagen.se/dokumentstatus/H002So522</ref>
          <ref type="doc">http://data.riksdagen.se/fil/5397FBB7-5220-404E-80C7-61C762F13E05</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-31UMGCMz4fGo4rcbTxgRoj" type="signed"/>
        <correspContext corresp="i-31UMGCMz4fGo4rcbTxgRoj">
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-XRXtPdXG8Ahj3n8huVdjCn"/>
        </correspContext>
        <correspAction xml:id="i-VY1HTBMcXLVkfCk113bStQ" type="numbering">
          <date when="2012-10-08"/>
        </correspAction>
        <correspAction xml:id="i-SBKw5DJvaphikqTB73Rmmw" type="submission">
          <date when="2012-10-05"/>
        </correspAction>
        <correspAction xml:id="i-5qWP9Y76rp52QXdn8LVU1i" type="transfer">
          <date when="2012-09-24"/>
        </correspAction>
        <correspAction xml:id="i-EVPfU6ebuaBbjnb62qnr8B" type="assigned"/>
        <correspContext corresp="i-EVPfU6ebuaBbjnb62qnr8B">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XZarW8VtBkZia3YV4bZpNg" type="motHeader"/>
      <div xml:id="i-Ht6eB1KJWUuDYaGNQKbKwn" type="motBody">
        <div xml:id="i-F8N47kJwrCtCRk1DEgZX5j" type="motProposal" subtype="förslag">
          <head xml:id="i-3b7VjDFs9a2kxbLtMDjfW5">
            Förslag till riksdagsbeslut
          </head>
          <list xml:id="i-CU52SuBSiSCzqMuzB4659c" style="ol">
            <item xml:id="i-FYyjfkRKJ6e9rnacXNw67M">
              Riksdagen tillkännager för regeringen som sin mening vad som
              anförs i motionen om att förbjuda icke medicinsk omskärelse av
              omyndiga pojkar.
            </item>
            <item xml:id="i-MzESbY9XDwqfFvy7sMEeWs">
              Riksdagen tillkännager för regeringen som sin mening vad som
              anförs i motionen om att könsneutralisera lagen om könsstympning.
            </item>
          </list>
        </div>
        <div xml:id="i-FZ9Ptw4AscW2Q7pmZk85Q1" type="motContent">
          <head xml:id="i-5EMQcLSh7pCtwJHVJtFUGW" type="h1">
            Motivering
          </head>
          <p xml:id="i-9UQ1nvdo9Wd15JknGdSAve">
            Omskärelse av pojkar legaliserades 2001 i Sverige. Som en följd
            av detta rekommenderar idag Socialstyrelsen landets landsting
            att erbjuda tjänsten som en service för de vårdnadshavare som
            önskar se sina barn omskurna. Den 1 oktober 2011 trädde lagen
            (2001:499) om omskärelse av pojkar (OmskL) i kraft där Socialstyrelsen
            i enlighet med sitt bemyndigande har meddelat föreskrifter och
            allmänna råd (SOSFS 2001:14) om omskärelse av pojkar en lag som
            omfattar pojkar upp till 18 års ålder.
          </p>
          <p xml:id="i-S2CEtaceLGxFFN5uFZ5G4X">
            Anledningen till att den särskilda lagen om omskärelse togs fram
            var att man ville kunna garantera att ingrepp tillämpas på ett
            säkert sätt i enlighet med vad hänsyn till barns bästa kräver.
            Enligt riksdagens utredningstjänst (RUT) resonerades det inför
            lagstiftningsärendet kring om omskärelse kunde inskränka barnens
            religionsfrihet, någonting som regeringen inte verkade anse, enligt
            RUT.
          </p>
          <p xml:id="i-Ff1LvkRu2yUZQRtDNDosAP">
            Trots att religiös omskärelse i sig inte är medicinskt motiverat
            sker det idag oftast på små barn som inte är stora nog att uttrycka
            egna uppfattningar i frågan. För dessa barn räcker det enligt
            lagen med begäran eller medgivande från vårdnadshavare. Trots
            att ingreppen oftast praktiseras på små barn är det paradoxalt
            nog inte tillåtet att utföra dessa på en pojke som inte vill.
            Uppenbart är därmed att man inte anser små barn ha en egen vilja
            och rätt till sina egna kroppar trots vad FN:s mänskliga rättigheter,
            FN:s barnkonvention och Nobabs kriterier för barnsjukvård säger.
            Dessa integritetskränkande ingrepp kan jämföras med dem den svenska
            staten historiskt låtit genomföra på oskyldiga människor i form
            av exempelvis tvångssteriliseringar. Utgångspunkten har i båda
            fallen varit att vissa av samhällets gruppers normer över människor
            fått styra vilka som legitimt kan utsättas för tvångsmässiga och
            bestående fysiska ingrepp.
          </p>
          <p xml:id="i-9rcBPZbebofoP6LBwkK2mk">
            Istället för att helt och hållet förbjuda omskärelse av omyndiga
            pojkar var motivet till lagstiftningen om omskärelse att regeringen
            hellre ville se landstingen som aktörer till övergreppen än att
            vårdnadshavare eventuellt kunde ta till illegala metoder för att
            få sina barn omskurna. Denna argumentation är mycket vansklig
            och signalerar att kriminella handlingar kan legaliseras så länge
            tillräckligt många människor väljer att bryta mot lagen. I praktiken
            skulle denna utgångspunkt kunna få långtgående konsekvenser på
            många områden. Exempelvis skulle barnaga kunna vara näst på tur
            då det i många länder är accepterat både lagmässigt och kulturellt.
            Frågan bör därför ställas hur långt man är beredd att offra barns
            rättigheter i kulturens eller religionens namn?
          </p>
          <p xml:id="i-QyaEirpUS91jhCRXeksjpP">
            Den rimliga utgångspunkten är istället att ett beslut om omskärelse
            endast kan fattas av den berörda individen själv. I slutet på
            juni 2012 fick vi ta del av det faktum att en regional domstol
            i Köln beslutat om förbud för religiös omskärelse. Detta gjordes
            efter att en 4-årig pojke hade drabbats av kraftiga blödningar.
            Beslutet hade man grundat på att övergreppet strider mot tysk
            lag och att det är att likställa med misshandel eller allvarlig
            kroppsskada. Utöver det slog man fast att religiös omskärelse
            är en kränkning av barnets rätt. Att de gamla och förlegade religiösa
            traditionerna som går ut på att stympa små pojkar och flickor
            (lagligt som olagligt) inte hör hemma i ett rättssäkert och modernt
            samhälle är inte alla överens om. Med hänvisning till religionsfriheten
            förespråkar man omskärelse, vilket i sig får anses obegripligt
            eftersom offret ofta är så litet att han inte haft möjlighet att
            ännu bilda sig en uppfattning om han är beredd att offra kroppsdelar
            i religionens namn. Det bör i detta sammanhang poängteras att
            så länge svenska politiker fortsätter att tillåta dessa ingrepp
            på omyndiga pojkar, är man också själva ansvariga för varje pojke
            som i lagens namn för all framtid fråntas sin kroppsdel och integritet
            med tillhörande komplikationer.
          </p>
          <p xml:id="i-39fZvgxD27ifeLEvXmpV2m">
            Kvinnlig omskärelse (könsstympning) är i Sverige som specifikt
            fenomen förbjudet sedan 1982. I 1 § lagen (1982:316) med förbud
            mot könsstympning av kvinnor står detta: Ingrepp i de kvinnliga
            yttre könsorganen i syfte att stympa dessa eller åstadkomma andra
            bestående förändringar av dem (könsstympning) får inte utföras
            oavsett om samtycke har lämnats till ingreppet eller inte. Vid
            brott av normalgraden är straffet fängelse upp till fyra år. Vid
            grova brott kan straffet bli fängelse upp till tio år.
          </p>
          <p xml:id="i-Kr5M2j88fS5ehZ2YgpyF3u">
            Vidare kan man i 5 § brottsbalken (1998:392) ytterligare läsa:
            Den som tillfogar en annan person kroppsskada, sjukdom eller smärta
            eller försätter honom eller henne i vanmakt eller något annat
            sådant tillstånd, döms för misshandel till fängelse i högst två
            år eller, om brottet är ringa, till böter eller fängelse i högst
            sex månader. Denna lag bör i allra högsta grad uppfattas som könsneutral,
            och bara det faktum att den finns gör att legaliseringen av omskärelse
            av pojkar framstår som mycket tveksam.
          </p>
          <p xml:id="i-GSkTzDBoKDtKg4nvoXjt2i">
            Att samhället ser allvarligt på kvinnlig könsstympning är positivt
            och allt arbete som syftar till att förebygga fenomenet är bra.
            Stympningen av flickor är allt som oftast synnerligen råare och
            mer omfattande än densamma på pojkar. Dock är det i detta avseende
            viktigt att understryka att mänskliga rättigheter är universella
            och varken tar hänsyn till kultur, religion, tradition eller kön.
          </p>
          <p xml:id="i-H93GVcAgTt3fxUhDKYuLGV">
            Pojkar bör ha samma rätt att slippa dels komplikationer som nedsatt
            känslighet i könsorganen, smärtsamma erektioner, ökade risker
            för njurskador och psykisk påfrestning genom att för all framtid
            sakna en kroppsdel, dels den oerhörda kränkning av integriteten
            som omskärelse faktiskt innebär.
          </p>
          <p xml:id="i-DVYn4iCU7Swwg7iAGuPuRr">
            I och med att Sverige förbundit sig till barnkonventionen har
            man också förbundit sig att vidta alla effektiva och lämpliga
            åtgärder i syfte att avskaffa traditionella sedvänjor som är skadliga
            för barns hälsa. Alla barn bör ha rätt till sina egna kroppar
            och likhet inför lagen. Det är inte värdigt något friskt barn
            som bör anses duga bra som han eller hon är född, att läggas under
            kniven med statens samtycke. Därför bör lagen om könsstympning
            snarast könsneutraliseras.
          </p>
        </div>
        <div xml:id="i-Js9QwPwZdMVXbCrDah8VXi" type="motSignatures">
          <list xml:id="i-5AvSiqJ8VquYdNJCsxpyYU">
            <item xml:id="i-FKFwcuPqEUw5GRoSnn4UgY">
              Björn Söder (SD)
            </item>
            <item xml:id="i-Pb9PGHrwhF5HuZ4jBk2s9c">
              Per Ramhorn (SD)
            </item>
          </list>
        </div>
      </div>
    </body>
  </text>
</TEI>
