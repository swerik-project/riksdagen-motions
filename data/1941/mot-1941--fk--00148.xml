<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1941--fk--00148">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941__fk__148/mot_1941__fk__148-001.pdf"/>
      <fw xml:id="i-VvLKyCFe24nXQfZdgvK5QM">
        Motioner i Första kammaren, Nr 148. 1
      </fw>
      <div xml:id="i-EeBFH2eY5ZsQzRCMG1s6Sb" type="motHeader">
        <div xml:id="i-Mi4REXBWrr63oGTxgL3RXU" type="motTitle"/>
        <div xml:id="i-H1A7DAxL2oFHpeg1QR9uuC" type="motSubmissionInfo"/>
      </div>
      <div xml:id="i-MoXA2t1znzfpAAiXb9RVYW" type="motBody">
        <div xml:id="i-WfLbdGbuqjcDq5fPaUoCy6">
          <p xml:id="i-AoLTCybf8SuBeGmcZ6YT1f">
            Nr 148.
          </p>
          <p xml:id="i-81xcjox8uwywU4UAGFDVnj">
            Av herr Ström, Fredrik, och herr Wagnsson, angdende viss ändring
            i förordningen om allmän omsättnings- skatt.
          </p>
          <p xml:id="i-KRaM5kS2b4qM1JoqPwH5uo">
            Boken har vissa egenskaper, som den icke har gemensamt med några
            andra butikshandelsvaror. Det är dess karaktär av en så att säga
            andlig, kulturell vara, som skapar denna undantagsställning. Boken
            är nämligen icke avsedd för materiell förbrukning i samma mening
            som föda, drycker av olika slag, kläder, redskap, möbler och andra
            husgeråd. Den har i stället större likhet, skulle man kunna säga,
            med en biljett, som berättigar till åhörandet av en föreläsning,
            konsert eller teaterföreställning. Ett bevis på denna bokens sär-
            ställning är också, att stater och kommuner världen runt offrat
            betydande kostnader på att inrätta bibliotek, vari böcker kostnadsfritt
            utlämnas till studier på stället eller till hemlån. I vårt land
            har man också gjort gällande, att denna möjlighet att ställa böckerna
            till allmänhetens kostnadsfria disposi- tion är av sådan vikt
            och betydelse, att deras upphovsmän, författarna, icke kunna kräva
            särskild ersättning för denna utlåning. I dessa tider ha böckerna
            överallt visat sig äga ökad betydelse för folken. Läslusten i
            Sverige, som tidigare icke varit i och för sig särskilt anmärknings-
            värt hög eller låg och som i stor grad tillfredsställts genom
            tidskrifter av skiftande värde, har nu sökt sig till böckerna,
            och det har ännu en gång visat sig att i tider av betryck söka
            sig människorna till de mer givande källorna för skapande av möjligheter
            till förståelse av tiden, till ökad utbildning och till förströelse
            av mer givande slag. Våra författares, biblioteks, bokförlags
            och bokhandlares insatser i svenskt odlingsliv och för svensk
            intellektuell utveckling torde vara så välkända, att de ej behöva
            särskilt påpekas. Men fördyras boken just nu, i det ögonblick
            den börjar att allmännare efterfrågas och att fylla en än betydelsefullare
            upp- gift i vår andliga beredskap, äventyras dessa insatser just
            som de börja att göra sig verkligt gällande. Man har anledning
            befara att den av 1940 års urtima riksdag beslutade omsättningsskatten
            genom sin fördyring av böcker, såväl skolböcker, vetenskapliga
            verk, handledningar och utredningar av olika slag som skönlitteratur,
            skall verka återhållande på bokköpen, och den all- männa sparsamhet,
            som är ett av målen med omsättningsskatten, torde knappast vara
            avsedd att på detta sätt gå ut över vår andliga beredskap, så
            mycket mindre som det statsfinansiella läget tvingat till minskning
            på flera punkter av kulturanslagen över huvud. I klar insikt om
            bokens betydelse i tider som dessa ha också utomlands stora ansträngningar
            gjorts för att hindra, att böckerna alltför mycket för- dyras.
            Icke minst har därvid förekommit, att böcker undantagits från
            be- Bihang till riksdagens protokoll 1941. 3 saml. Nr 148—153.
            219 41
          </p>
          <pb facs="riksdagen-motions-pdf/data/1941/mot_1941__fk__148/mot_1941__fk__148-002.pdf"/>
          <fw xml:id="i-UhRtBX7ZWXNbVRbCXiPSPQ">
            2 Motioner i Första kammaren, Nr 148.
          </fw>
          <p xml:id="i-8bTWq3pYwAA2z9VkvPNaLv">
            skattning i olika former. Enligt en av Sveriges Författareförening
            gjord ut- redning har sålunda i England boken undantagits från
            all extra beskattning. I The Times Literary Supplement för den
            24 augusti i fjol bekantgöres, att engelska undervisningsministeriet
            utsänt ett memorandum, riktat till samtliga inom bokvärlden verksamma
            och ansvariga, vari de påminnas om vikten av att alldeles särskilt
            i nuvarande tid hålla verksamheten i gång. De största ansträngningar
            böra göras till förmån för biblioteksrörelsen och bokhandeln.
            All hjälp, som från enskilda eller det allmänna kan skänkas för
            spridning av vanan att läsa, utlovas. Biblioteken skola, heter
            det, betraktas såsom en all- mänhetens tjänare av högsta betydelse.
            Inte heller i Frankrike, där s. k. lyxskatt i många former som
            bekant före- kommit, har boken drabbats av sådan, försåvitt detta
            inte skett under allra senaste tid, varom uppgifter inte stått
            att få. Utöver de ovan antydda omständigheter, som ur kulturell
            synpunkt tala emot böckers beläggande med omsättningsskatt, finnas
            även andra skäl, av mer teknisk men därför icke alldeles oviktig
            art. Varje särskild boks pris är icke som andra varors underkastat
            konjunk- turernas växling, så att detaljhandlaren efter dessa
            växlingar kan höja eller sänka priset. Boken prissättes en gång
            för alla i samband med utgivandet, priset tryckes å boken och
            upprätthålles tiderna igenom, så länge osålda exemplar ännu finnas
            å förlaget tillgängliga, med undantag naturligtvis för eventuella
            prisnedsättningar. Det på boken anbragta tryckåret är på samma
            gång en garanti för priset som det anger hur gammal boken-varan
            är. En ommärkning med anledning av omsättningsskatten kan naturligtvis
            mycket väl göras — ehuru med stora kostnader — såväl av förlag
            som bokhandel, men denna ommärkning är med hänsyn till allmänhetens
            inställning inte lika lätt att göra å böcker med det gamla priset
            utsatt som på varor där intet pris står angivet. Vidare, och väsentligare,
            förekommer det gamla priset på en bok dels i förlagens inventarieförteckningar,
            med vilka bokhandlarna arbeta för att återsända de i kommission
            bekomna böcker, som ej sålts, det förekommer i års- och femårskataloger,
            som utgivas genom Svenska Bokförläggareför- eningens försorg och
            ha bestående värde inte minst för biblioteken, i olika förlags
            specialkataloger etc. Att genomföra en ommärkning i dessa av bok-
            priserna är självklart en omöjlighet. Bokförlag och bokhandlare
            ha för den skull beslutat att tills vidare gå in för en synlig
            skatt, men denna vållar dock stora svårigheter och irritation
            i förhållandet till allmänheten, vilket jämte fördyrandet kan
            avskräcka från bokköp. En kalkylering av nyutkommande böckers
            pris med omsättningsskatten upptagen i det å boken tryckta priset
            skulle en gång i framtiden, när skatten eventuellt inte längre
            uttages, åter- igen vålla svårigheter beträffande katalogerna,
            om man, som ju riktigt vore, återginge till ett lägre pris. Under
            hänvisning till vad här ovan sagts om de stora farorna för stunden
            av en fördyring av böckerna och de besvär, som för lång tid framåt
            kan vållas
          </p>
          <pb facs="riksdagen-motions-pdf/data/1941/mot_1941__fk__148/mot_1941__fk__148-003.pdf"/>
          <fw xml:id="i-QKf72vAxn5PuKL9so3HsyJ">
            Motioner i Första kammaren, Nr 148. 3
          </fw>
          <p xml:id="i-MFL4jdD3qnUkx2n3ZuuRpx">
            biblioteksmän och andra med kataloger arbetande personer, hemställes
            härmed, att riksdagen efter skedd utredning måtte besluta sädan
            änd- ring av $ 2 mom. 1 i förordningen om allmän omsättningsskatt
            av den 13 december 1940 (Sv. förf.-saml. nr 1000), att bland de
            i nämnda paragraf upptagna undantagen för varor, varå omsätt-
            ningsskatt ej utgår, upptagas även böcker.
          </p>
          <p xml:id="i-D1rqbFbLR4LGAFs74SEfaX" type="date">
            Stockholm den 23 januari 1941.
          </p>
          <div xml:id="i-HEGdQgYgRqAy2EVsawCahE" type="signatureBlock">
            <list xml:id="i-QmHHErwA6kWkiU29Q3tHGj">
              <item xml:id="i-FbR9ZPh61oLSfXDLDwhJC4" who="i-7yzcmgHgwvdw4zkJiWVkhj" type="signature">
                Fredrik Ström
              </item>
              <item xml:id="i-2P283oC5YtrJLYtDRBSXDA" who="i-7h8oALVXjuheXj6Zv4VA5g" type="signature">
                Ruben Wagnsson
              </item>
            </list>
          </div>
        </div>
      </div>
    </body>
  </text>
</TEI>
