<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__25/mot_1958_a_ak__25-001.pdf"/>
      <div type="motHeader" xml:id="i-J4TejRjX6mDtNaSnNSmLow">
        <div type="motTitle" xml:id="i-WgJGwVmJ9akYHRb4epn7HQ"/>
        <div type="motSubmissionInfo" xml:id="i-X5aubsQVaGJDTFip8Uz716"/>
      </div>
      <div type="motBody" xml:id="i-PkqA2NnPdBArWuT4wggiHq">
        <div xml:id="i-Wn9MM57bdVWLw2HFYYkXdH">
          <p xml:id="i-7LpXqLySDQ4QraAbXtpJt5">
            2 Motioner i Andra kammaren, nr 25 år 1958
          </p>
          <p xml:id="i-FBW6GUm8FLRHguDj74CuW6">
            Nr 25
          </p>
          <p xml:id="i-V4nzpTt6zX53bXDvLfktuV">
            Av herr Rimås, om översyn rörande formerna för kungl. utrikes-
            dedepartementets förvaltning av anförtrodda medel.
          </p>
          <p xml:id="i-AswSVkWdNakNKeED7cdhvp">
            I sin berättelse över den år 1957 verkställda granskningen angående
            stats- verket har riksdagens revisorer under 8 2 berört vissa
            förhållanden inom kungl. utrikesdepartementet samt på anförda
            skäl och i om förmält syfte föreslagit en skyndsam översyn av
            departementets organisation, exempelvis genom statens organisationsnämnd.
            Riksdagens revisorer har till stöd för sitt förslag särskilt berört
            den om- ständigheten, att departementets ekonomibyrås möjligheter
            till sakprövning av olika medelsdispositioner starkt beskurits,
            och revisorerna har dessutom genom återgivna exempel visat, att
            resor och personalomflyttningar icke alltid planlägges eller kommer
            till utförande under tillräckligt beaktande av de ekonomiska synpunkter,
            som med hänsyn till utrikesförvaltningens betydande kostnader
            därvidlag måste tillmätas stor vikt. Även andra förhållanden inom
            departementet synes mig emellertid vara av den art, att en blivande
            översyn borde utsträckas att omfatta jämväl for- merna för departementets
            förvaltning av åt detsamma anförtrodda medel, varmed förstås medel
            som tillkommit på annat sätt än genom anslag över statsbudgeten,
            samt kontrollen och revisionen beträffande denna förvalt- ning.
            I samband med särskilt tre nu avslutade civila rättegångar, varav
            två emot departementet självt och en emot en av dess tjänstemän,
            har fram- kommit sådana omständigheter att kontrollen och revisionen
            beträffande förvaltningen av medel under departementets disposition
            inte synes vara betryggande. Advokaten Carl Patric Ossbahr, vilken
            varit ombud för käran- dena i dessa mål, har i slutet av föregående
            år för annat ändamål upprättat en promemoria, ur vilken material
            kan hämtas till komplettering av de upp- lysningar som framkommit
            vid rättegången. Med hänsyn till promemorians omfång torde den
            lämpligtvis under hand få ingivas till vederbörande utskott. Av
            handlingarna i ärendet samt av pro- memorian torde framgå, att
            vissa skyddsmakts- och personalmedel förval- tats på ett sätt,
            som ej synes stå i överensstämmelse med de Principer, som i Övrigt
            torde vara normgivande vid medelsförvaltning genom statliga organ.
            Sålunda har enligt promemorian en ensam befattningshavare kunnat
            prak- tiskt taget fritt disponera över tillgodohavanden, som tillhört
            förutvarande befattningshavare, och denna förvaltning har icke
            blivit föremål för vare sig revision eller verklig kontroll av
            överordnad tjänsteman. Betryggande revi- sions- och kontrollmöjligheter
            har med andra ord saknats.
          </p>
          <pb facs="riksdagen-motions-pdf/data/1958/mot_1958_a_ak__25/mot_1958_a_ak__25-002.pdf"/>
          <p xml:id="i-N5EGqyj1rjRnoRyNrT86J3">
            Motioner i Andra kammaren, nr 25 år 1958 3
          </p>
          <p xml:id="i-Vu8Qgtm566Ly5e3MJsMk5U">
            Efter berörda rättegångars anhängiggörande har departementet
            ålagts att utgiva sammanlagt omkring 28 000 kronor. I detta sammanhang
            må även framhållas de betydande kostnader, som varit förenade
            med utredningar inom departementet och icke minst med justitiekanslersämbetets
            utredning, för vilken särskild personal tagits i anspråk under
            en tid av nära ett år. Med anledning av det anförda hemställes,
            att riksdagen måtte besluta att i skrivelse till Kungl. Maj:t
            hemställa om översyn rörande formerna för kungl. utrikesdepartementets
            medelsförvaltning i vad den avser åt departementet anförtrodda
            medel i syfte att åstadkomma en sådan organisation beträffande
            denna förvaltning, att garantier erhålles för en effektiv kontroll
            och revision av densamma.
          </p>
          <p xml:id="i-FiMKbR2ay6HfVNsdNTwuZd">
            Stockholm den 17 januari 1958
          </p>
          <p xml:id="i-MYJQMMEaXCS1meYBgW8e7A">
            S. Rimås
          </p>
        </div>
      </div>
    </body>
  </text>
</TEI>
