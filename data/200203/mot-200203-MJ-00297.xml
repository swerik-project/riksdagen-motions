<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0297/mot_200203_MJ_0297-0001.pdf"/>
      <div type="motHeader" xml:id="i-3igbVpuR5nHU9vQQruhLQR">
        <div type="motTitle" xml:id="i-GgvPTACuRqPfbmQNBsW4iB"/>
        <div type="motSubmissionInfo" xml:id="i-PU3xMCkzGQh9gWxqy2mUgd"/>
      </div>
      <div type="motBody" xml:id="i-AZrJJAD6G4x3oPJF5A7nff">
        <div xml:id="i-Enzk8odwLDQZuqUx7X4dVk">
          <p xml:id="i-7HexujjBXg8hPkPrm676nN">
            24
          </p>
          <p xml:id="i-DKHeWYpiLAhhT9d1LLP6bL">
            2002/03 mnr: MJ297 pnr: s9601
          </p>
          <p xml:id="i-GNnXHv7qFzoSHaeKU7R4Pr">
            Motion till riksdagen 2002/03:MJ297
          </p>
          <p xml:id="i-CCicMDBdov67QR789aU71f">
            av Kjell Nordström (s)
          </p>
          <p xml:id="i-VftPDoJYxzYPsxYYSiGSwA">
            Djurskyddsmyndigheten
          </p>
          <p xml:id="i-CA1SppenxHkiJpvpmzeuQL">
            Förslag till riksdagsbeslut
          </p>
          <p xml:id="i-DMr1WGC6PNS9ZbD7FSRPt7">
            Riksdagen tillkännager för regeringen som sin mening vad i motionen
            anförs om den nya djurskyddsmyndighetens lokalisering.
          </p>
          <p xml:id="i-GEL8CfAWwipMa7QmT6HVtW">
            Motivering
          </p>
          <p xml:id="i-Q1jZnsCfZTpYkxwkP5hSTG">
            I prop. 2001/02:4 föreslog regeringen att djurskyddsmyndigheten
            skall lokaliseras till Skara. I prop. 2001/02:189 redogör regeringen
            för vad djurskyddsmyndigheten skall ha för arbets- och ansvarsområde.
            Efter det att prop. 2001/02:189 presenterats har Socialdemokraterna,
            Miljöpartiet och Vänsterpartiet träffat en överenskommelse om
            att den nya djurskyddsmyndigheten även skall ha ansvar för de
            livsmedelsproducerande djuren. Detta är bra och ger den nya myndigheten
            hela ansvaret för alla djur i hela landet. är regeringen föreslog
            att den nya djurskyddsmyndigheten skulle placeras i Skara var
            det främsta skälet närhet till Sveriges lantbruksuniversitets
            institution för husdjurens miljö och hälsa som är placerad i Skara
            liksom att utbildningen av landets djurskyddsinspektörer är förlagd
            till SLU i Skara. Vid institutionen för husdjurens miljö och hälsa
            (HMH-SLU-Skara) finns mer än 35 forskare, vilkas forskning är
            inriktad på sambandet djurmiljö, djurhälsa och djurskydd. Denna
            forskargrupp torde storleksmässigt och vad gäller kompetensbredd
            ha få internationella motsvarigheter. Institutionens professor
            i husdjurshygien är den enda i Sverige som har djurskydd inskrivet
            i ämnesbeskrivningen. Här finns också landets enda professur i
            husdjursetologi. I vintras tillsatte SLU dessutom en professur
            i produktionssjukdomar vid institutionen och i våras tillsatte
            SLU ytterligare en professur, denna gång i djurskydd, vid institutionen
            i Skara.
          </p>
          <pb facs="riksdagen-motions-pdf/data/200203/mot_200203_MJ_0297/mot_200203_MJ_0297-0002.pdf"/>
          <p xml:id="i-WJaLrjPkpjuix6YUJiJbaQ">
            2002/03:MJ297
          </p>
          <p xml:id="i-ARtXky9r4yHh9XXw4faJuA">
            25
          </p>
          <p xml:id="i-6ZCeMH8MaTxZKsqyDX2Nrt">
            SLU har kraftsamlat i Skara för att ytterligare utveckla kompetensområdet
            djurmiljö, djurhälsa och djurskydd. SLU i Skara har idag 180 anställda.
            Vid en lokalisering till Skara får myndigheten en stor kunskapsfördel
            genom möjlighet till daglig kontakt med dessa forskare vilka har
            insikt i vad som sker inom internationell forskning och vilka
            har ett brett internationellt kontaktnät. Ett exempel på ett område
            där kompetens i Skara snabbt kunnat tas i anspråk för att hantera
            en komplicerad djurskyddsfråga är hanteringen av djur i samband
            med slakt. För närvarande pågår med hjälp av kompetens från SLU
            i Skara, utbildning av djurskyddsinspektörer inom området slakt
            och utveckling av undervisningsmaterial för användning vid utbildning
            av slakteripersonal, samtidigt som expertis medverkar för att
            se hur förordningar skall kunna förändras så att de på ett bättre
            sätt än nu skall kunna reglera djurhanteringen på slakteri. Skara
            ligger centralt placerat i Skaraborg, och inom en radie av tre
            mil från domkyrkan bor 160 000 människor. De som kommer att arbeta
            på djurskyddsmyndigheten kan välja att bosätta sig i någon av
            de fyra medeltidsstäderna Skara, Skövde, Falköping eller Lidköping.
            Ett brett och varierat bostads- och kulturutbud är kännetecken
            i Arns bygder.
          </p>
          <p xml:id="i-6JQSmC2RCKv3HdwYBQbRPb">
            Stockholm den 16 oktober 2002
          </p>
          <p xml:id="i-6TaL1VzVG4TPpV66PeQJAh">
            Kjell Nordström (s)
          </p>
        </div>
      </div>
    </body>
  </text>
</TEI>
