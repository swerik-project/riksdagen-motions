<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-NU-02453">
  <teiHeader>
    <fileDesc>
      <titleStmt>
        <title>Kreativa näringar</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2453 av Lars Hjälmered m.fl. (M)</title>
          <idno type="rdwebb">H3022453</idno>
          <rs type="number">2453</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H3022453/text</ref>
          <ref type="dokument_url_html">http://data.riksdagen.se/dokument/H3022453</ref>
          <ref type="dokumentstatus_url_xml">http://data.riksdagen.se/dokumentstatus/H3022453</ref>
          <ref type="docx">http://data.riksdagen.se/fil/9955BF02-7563-4762-B2AB-E8F43BACFD67</ref>
          <ref type="pdf">http://data.riksdagen.se/fil/3539530C-51B1-4509-BE43-79154FD62F79</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord-Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-4fjwccvGrtcBzgdzdxhXhs</idno>
            <name>Jörgen Warborn</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ETa7G9j9afnBi9jEjBXMxG" type="signed"/>
        <correspContext corresp="i-ETa7G9j9afnBi9jEjBXMxG">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-4fjwccvGrtcBzgdzdxhXhs"/>
        </correspContext>
        <correspAction xml:id="i-SCBRSVaWzwovv897aPCx8j" type="submitted">
          <date when="2015-10-06"/>
          <time when="13:08:13"/>
        </correspAction>
        <correspAction xml:id="i-W9pox2p8q8yFiHJXM6pDme" type="referred">
          <date when="2015-10-13"/>
        </correspAction>
        <correspAction xml:id="i-QHAQh9nGMuS4SAWwmxv3rt" type="assigned">
          <date when="2016-06-10"/>
          <time when="14:02:31"/>
        </correspAction>
        <correspContext corresp="i-QHAQh9nGMuS4SAWwmxv3rt">
          <ref type="assignedTo">Näringsutskottet</ref>
        </correspContext>
        <correspAction xml:id="i-TGMzwmscX4Wdpv3LNqV4kq" type="behandlas_i"/>
        <correspContext corresp="i-TGMzwmscX4Wdpv3LNqV4kq">
          <ref type="uppgift">2015/16:NU12</ref>
          <ref type="ref_dok_id">H301NU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU12</ref>
          <ref type="ref_dok_titel">Politik för hållbart företagande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3QEju7Emr25ZhNiutPVQYU" type="behandlas_i"/>
        <correspContext corresp="i-3QEju7Emr25ZhNiutPVQYU">
          <ref type="uppgift">2015/16:NU11</ref>
          <ref type="ref_dok_id">H301NU11</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU11</ref>
          <ref type="ref_dok_titel">Genomförande av mätinstrumentdirektivet och direktivet om icke-automatiska vågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KEinARa4xeaobnG43v13nW" type="behandlas_i"/>
        <correspContext corresp="i-KEinARa4xeaobnG43v13nW">
          <ref type="uppgift">2015/16:NU22</ref>
          <ref type="ref_dok_id">H301NU22</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU22</ref>
          <ref type="ref_dok_titel">Ökad rättssäkerhet i det enhetliga patentsystemet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MGzePuZCHMGLtE4k5AsfUi" type="behandlas_i"/>
        <correspContext corresp="i-MGzePuZCHMGLtE4k5AsfUi">
          <ref type="uppgift">2015/16:NU13</ref>
          <ref type="ref_dok_id">H301NU13</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU13</ref>
          <ref type="ref_dok_titel">Exportstrategin</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TNVnnh5QMS6zNqVA7i6KfC" type="behandlas_i"/>
        <correspContext corresp="i-TNVnnh5QMS6zNqVA7i6KfC">
          <ref type="uppgift">2015/16:NU15</ref>
          <ref type="ref_dok_id">H301NU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU15</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6DA1A5NpGpooAhMG4Lonh5" type="behandlas_i"/>
        <correspContext corresp="i-6DA1A5NpGpooAhMG4Lonh5">
          <ref type="uppgift">2015/16:FiU25</ref>
          <ref type="ref_dok_id">H301FiU25</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning och statistikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:2453 av Lars Hjälmered m.fl. (M)
          Kreativa näringar
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-C2Fok6Gz5tj4HFeSYHT1im">
            Förslag till riksdagsbeslut
          </head>
          <list style="ol">
            <item xml:id="i-7Rus26cC5LSsBf2Gb5VpPy">
              Riksdagen ställer sig bakom det som anförs i motionen om att
              ta fram bättre statistik över de kreativa näringarna och tillkännager
              detta för regeringen.
            </item>
            <item xml:id="i-UYgYS4xaDesvXtjnSboLQc">
              Riksdagen ställer sig bakom det som anförs i motionen om att
              värna och stärka upphovsrätten och tillkännager detta för regeringen.
            </item>
            <item xml:id="i-NEonDUyRSN2p8BfPQrPxUv">
              Riksdagen ställer sig bakom det som anförs i motionen om en nationell
              strategi för den kreativa sektorn och tillkännager detta för regeringen.
            </item>
            <item xml:id="i-VVrXUzWYPxhkYdjJRejPHz">
              Riksdagen ställer sig bakom det som anförs i motionen om att
              ge Business Sweden i uppdrag att ytterligare uppmärksamma de kreativa
              näringarna i sin exportfrämjande verksamhet och tillkännager detta
              för regeringen.
            </item>
            <item xml:id="i-6CcoPbukrFZ7jH7urvmPPU">
              Riksdagen ställer sig bakom det som anförs i motionen om att
              erfarenheterna av den s.k. Främjarkalendern och Symbio Create-konceptet
              bör tas till vara och tillkännager detta för regeringen.
            </item>
            <item xml:id="i-8w6xES7oYm3SShWwS42x8A">
              Riksdagen ställer sig bakom det som anförs i motionen om att
              ge Almi i uppdrag att se över hur rådgivning och stöd till företag
              inom de kreativa näringarna kan förbättras och utvecklas och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-UMs2zCFB3fJuYSw9uQzqhw" type="h1">
            Fortsatt satsning på kreativa näringar skapar framtidens jobb
          </head>
          <p xml:id="i-GP5DezMv91ekta615zQcHx">
            Med en ambitiös politik för företagande och innovationer kan
            jobben bli fler och komma fler till del. Jobb skapas av företag
            som startar, växer och anställer. Det skapar också grunden för
            fler jobb i offentlig sektor. Det var därför alliansregeringen
            gjorde det mer lönsamt att driva företag och minskade krångel
            för företagare och entreprenörer. Jobben blir fler när fler människor
            vill och kan arbeta, när fler företag startar och växer och när
            arbetsgivare vågar anställa.
          </p>
          <p xml:id="i-G9f75bYdUL5Trqyq7Lchko">
            Sverige byggs starkt genom fler i arbete. Vårt mål är att alla
            som vill och kan arbeta ska ha ett jobb att gå till. Att ha ett
            arbete och en inkomst ger människor makt över sina liv, liksom
            en känsla av gemenskap och av att vara behövd. När vi är många
            som jobbar hjälps vi åt att skapa mer resurser till det som är
            gemensamt. På så sätt skapar vi förutsättningar för ett mer jämlikt
            och jämställt samhälle och stärker sammanhållningen i vårt land.
            Alliansregeringen har visat att det är möjligt då utanförskapet
            har minskat med närmare 200 000 personer sedan 2006. Vi har idag
            högst sysselsättningsgrad och högst arbetskraftsdeltagande i hela
            EU. Utmaningarna är dock alltjämt stora.
          </p>
          <p xml:id="i-AiFMDth9s8sBEydZt223Bk">
            Det är genom öppenhet och handel vi bygger vårt välstånd. Samtidigt
            utmanas företag och jobb i Sverige ständigt av entreprenörer och
            innovationer från hela världen. För att kunna konkurrera på den
            globala marknaden behöver vi förbättra villkoren för företagsamhet
            och entreprenörskap. Mycket kan göras för att främja svensk export
            och skapa ett gott näringslivsklimat. Bland annat föreslår vi
            moderater att kravet på aktiekapital för bildandet av nya aktiebolag
            halveras till 25 000 kronor samt att vi underlättar för företag
            att exportera. På sikt vill vi även se en harmonisering av momsen
            på digitala böcker och andra bokformat. Sverige rankas högt i
            internationella jämförelser när det gäller företagsklimatet, men
            vi kan fortfarande bli bättre. Därför måste vi också använda oss
            av de resurser vi har på ett bättre sätt.
          </p>
          <head xml:id="i-522HxirA7g7141NRBvy3kW" type="h1">
            Kreativa näringar skapar framtidens jobb
          </head>
          <p xml:id="i-VTzh31LMjud4vqqbQg1Zig">
            De kreativa näringarna växer allt snabbare i Sverige och sysselsätter
            idag fler personer än vad exempelvis fordonsindustrin gör. Det
            handlar om allt ifrån arkitektur, dataspel, design, film, fotografi,
            konst, konsthantverk, bibliotek, museum, kulturarv, media, musik,
            reklam och tryckt media. Det är dessutom framtidssektorer som
            spås växa ytterligare de kommande åren. En huvuduppgift för vår
            ekonomiska politik är att fortsätta stärka förutsättningarna för
            att nya jobb ska växa fram. Det är därför nu dags att ta nästa
            steg.
          </p>
          <p xml:id="i-9AgH2qvDpdeJm6kxDdWrvt">
            I detta arbete är inte minst de kreativa näringarna av stor betydelse.
            Totalt omsätter kreativa näringar cirka 285 miljarder kronor per
            år och stod 2010 för drygt 3 procent av BNP. Hela 117 000 företag
            är verksamma inom området och antalet företag ökade dessutom med
            i genomsnitt drygt 5 procent per år mellan 2008 och 2010.
          </p>
          <p xml:id="i-Rsd38LM6ZTazx6Pok5eXzX">
            Sverige betraktas idag som ett av världens mest kreativa länder,
            i vissa mätningar som det mest kreativa. Orsaker som ofta nämns
            är öppenhet och tolerans. Detta är viktiga värden i sig, men forskning
            visar dessutom att de är avgörande för länders förmåga till ekonomiska
            framsteg.
          </p>
          <p xml:id="i-nH4sgGRtSWxyN4313Gznd">
            Alliansregeringen har genomfört flera reformer som på olika sätt
            gynnar de kreativa näringarna. En särskild handlingsplan för de
            kulturella och kreativa näringarna har tagits fram. Det nyligen
            införda investeraravdraget underlättar tillgång till kapital i
            tidiga skeden. Genom arbetskraftsinvandringen har det blivit lättare
            att rekrytera spetskompetens från länder utanför EU. De halverade
            arbetsgivaravgifterna har gjort det billigare att ge unga kreativa
            människor jobb.
          </p>
          <p xml:id="i-4iMSYQMknZxCTfUfSXxSzB">
            Kulturella och kreativa näringar skapar varumärken för Sverige.
            ABBA, Robyn och Astrid Lindgren är några exempel på detta. Staten
            bör, bland annat via Business Sweden, i ännu högre utsträckning
            se på näringen som en viktig exportmöjlighet som genererar jobb,
            skatteinkomster och skapar en positiv bild av landet Sverige.
            För att långsiktigt säkerställa branschens utveckling, och inte
            minst den svenska musikindustrin, måste upphovsmäns rätt till
            ersättning värnas oavsett det sätt deras verk förmedlas på. Teknikneutralitet
            är i detta sammanhang en självklarhet.
          </p>
          <p xml:id="i-4vT4QP61cnE3SxkXg92mwh">
            Bättre statistik
          </p>
          <p xml:id="i-XWq19ZRkVRLGc98hwgZjHp">
            De kreativa näringarna är viktiga branscher för exporten, jobben
            och för bilden av Sverige utomlands. Dock är det svårt att få
            en samlad bild av omsättning, antal jobb och tillväxt. Detta är
            något som har uppmärksammats av branscherna. Det är en fråga som
            andra länder redan löst. Det är viktigt att synliggöra potentialen
            och att kunna sätta gemensamma mål för branscherna. Eventuella
            insatser från statens sida ska även kunna utvärderas och då är
            statistiken avgörande. Vi vill därför att det görs en översyn
            av SNI-koder och att man tar fram en gemensam definition på kulturella
            och kreativa näringar.
          </p>
          <head xml:id="i-AYrHp18pi5AntwAprHus55" type="h1">
            Värna och stärk upphovsrätten
          </head>
          <p xml:id="i-7mFLVmRUqsY2uc58PntMUK">
            Den nya tekniken, särskilt bredbandsutvecklingen, har förändrat
            villkoren för dagens upphovsmän. Men grundtanken bakom upphovsrätten
            är fortfarande densamma: att upphovsmän ska kunna leva på och
            få bestämma över sitt skapande. Det finns inte siffror från alla
            kreativa branscher över hur hårt den illegala publiceringen –
            och nedladdningen – drabbar dem i ekonomiska termer. Mediavisions
            senaste rapport visar att piratkopieringen av film och tv i Sverige
            (streaming och nedladdning) har ökat med drygt 30 procent sedan
            förra mätningen för ett år sedan. Under 2015 piratkopierades cirka
            290 miljoner filmer och tv-avsnitt jämfört med 220 miljoner filmer
            och tv-avsnitt år 2014. Detta är inte bara en stor förlust för
            upphovsmännen, det är dessutom ett stort problem för företagen
            och för staten. När allt försvinner ut i en svart marknad försvinner
            även moms och andra skatteintäkter som väl kan behövas för att
            öka resurserna till skola, vård och omsorg. Det är också problematiskt
            för den allmänna rättsmoralen att det idag är mer eller mindre
            socialt accepterat att bryta mot upphovsrättslagen. När människor
            bryter mot en lag, utan att staten reagerar, uppstår risk för
            att även andra lagar kan tillåtas att brytas. Moderaterna vill
            därför att man ska se över ett förtydligande i lagstiftning avseende
            streaming av film. Men även möjligheten till skärpta straffskalor,
            införandet av grovt upphovsrättsbrott, möjlighet att efter domstolsbeslut
            blockera sajter som olovligen sprider upphovsrättsligt material,
            samt att ta fram statistik som visar hur immateriella rättighetsintrång
            och hur det påverkar jobben.
          </p>
          <p xml:id="i-9EDRTg1utwEJwLaBMKptnv">
            Dessa insatser kan minska den brottslighet som tjänar pengar
            på att sprida upphovsrättsskyddat material olovligt. Vi vill se
            över möjligheten att ge PRV ett uppdrag att informera människor
            om upphovsrätten. För att lyckas måste informationsinsatsen vara
            en långsiktig satsning för att påverka människors kunskap, attityd
            och beteende när det gäller upphovsrätten. Redan idag har PRV
            uppdrag att informera företag om immateriella rättigheter som
            en strategisk resurs för att utveckla deras företag. Detta syftar
            till att underlätta för upphovsmännen att kunna leva på sitt yrke.
          </p>
          <p xml:id="i-4kH16pWPvNRBy1xdeXmo6y">
            Betydelsen av att attrahera intellektuella investeringar är stor,
            på grund av övergången mot en alltmer kunskapsbaserad ekonomi
            samt en global konkurrens där immateriella investeringar flödar
            över gränserna. Därför verkar många länder för att införa strategier
            för att främja immateriella investeringar. Sverige bör se över
            möjligheten att ta fram en nationell strategi för att främja immateriella
            investeringar.
          </p>
          <head xml:id="i-81m4Hs5ovFziB5bnJNv37V" type="h1">
            Stor exportpotential
          </head>
          <p xml:id="i-Kro9Tek1S6BWdvDpjmYQs2">
            Den inhemska marknaden för musik, mode och dataspel är liten.
            Därför har de kreativa näringarna varit prioriterade i Sveriges
            export- och handelspolitik. Bland annat genom kommunikationsstrategin
            Symbio Create och den så kallade Främjarkalendern som är ett initiativ
            för att främja exporten av de kreativa näringarna.
          </p>
          <list style="ul">
            <item xml:id="i-UZhRHpdKXfxrJMrNVx1Dgz">
              Symbio Create
            </item>
          </list>
          <p xml:id="i-PZpp6irtW8yDznBWbgamQB">
            För att underlätta exporten av kreativa näringar används kommunikationskonceptet
            Symbio Create. Det är en gemensam plattform med idéer, verktyg
            och goda exempel. Syftet är att samla Svenska resurser för att
            maximera möjligheterna till ökad export för kulturella och kreativa
            näringar.
          </p>
          <list style="ul">
            <item xml:id="i-QpCK5DHJdGyiZfM836ewB9">
              Främjarkalendern
            </item>
          </list>
          <p xml:id="i-BahCjkHtM5p8DYzPjz7XJm">
            Alliansregeringen tog initiativ till Främjarkalendern. Syftet
            är att, via utlandsmyndigheterna, marknadsföra sju kreativa näringar
            – musik, film, gaming, marknadskommunikation, mode, design och
            litteratur. Varje näring lyfts fram en månad i taget på ett rullande
            schema. Urvalet av branscher baseras på deras exportpotential.
            Det är en del av visionen att fördubbla exporten.
          </p>
          <head xml:id="i-DYaMgv41EwDyRTTse6SSJ2" type="h1">
            Nationell strategi för den kreativa sektorn
          </head>
          <p xml:id="i-X2rkHpa23boV83AmKozZm2">
            Det har gått flera år sedan alliansregeringen tog fram en särskild
            handlingsplan för den kulturella och kreativa näringen. Det finns
            anledning att utvärdera hur implementeringen av handlingsplanen
            har fallit ut. Fram för allt finns den anledning till att skapa
            förutsättningar för att den kreativa sektorn kan lyfta sig till
            ytterligare en nivå, med fler företag och fler jobb som resultat.
            Det är många olika aktörer som kan skapa det fundament som behövs
            för att Sverige ytterligare ska bli världens bästa land för kreativa
            näringar. För att få alla aktörer att dra åt samma håll föreslår
            Moderaterna att vi ser över möjligheten att ta fram en nationell
            strategi för den kreativa sektorn.
          </p>
        </div>
        <div type="motSignatures">
          <list>
            <item xml:id="i-Aq5f8SYWfxy62a4AfsZGr8" who="i-9118KyeHJPwjSm2gBg9zwB">
              Lars Hjälmered (M)
            </item>
            <item xml:id="i-HiL2wBXqenNHVVs3WjFDyK" who="i-J6HemNwzcYVLs5m9EZ9Tmt">
              Hans Rothenberg (M)
            </item>
            <item xml:id="i-1959bGrhJz6Gkf2eYwVVm" who="i-LGuxQcep33nPWKPbzHtqsR">
              Cecilie Tenfjord-Toftby (M)
            </item>
            <item xml:id="i-9YEuxC2KW1srcH71qGzokj" who="i-BNPcdNmACXycfvLR8wqbHp">
              Ann-Charlotte Hammar Johnsson (M)
            </item>
            <item xml:id="i-88WuPaPCFDjscoS4nUwgV7" who="i-4fjwccvGrtcBzgdzdxhXhs">
              Jörgen Warborn (M)
            </item>
          </list>
        </div>
      </div>
    </body>
  </text>
</TEI>
