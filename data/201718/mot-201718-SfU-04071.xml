<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SfU-04071">
  <teiHeader>
    <fileDesc>
      <titleStmt>
        <title>med anledning av prop. 2017/18:150 Ändrade regler om retroaktivitet avseende efterlevandestöd</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4071 av Johan Forssell m.fl. (M, C, L, KD)</title>
          <idno type="rdwebb">H5024071</idno>
          <rs type="number">4071</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H5024071/text</ref>
          <ref type="dokument_url_html">http://data.riksdagen.se/dokument/H5024071</ref>
          <ref type="dokumentstatus_url_xml">http://data.riksdagen.se/dokumentstatus/H5024071</ref>
          <ref type="docx">http://data.riksdagen.se/fil/BEF4ADC0-BB34-4354-9F0B-7FD4AA2A7A00</ref>
          <ref type="pdf">http://data.riksdagen.se/fil/4EE0E335-40D9-407A-B207-D8AA40F9A48D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-UT1ponddSVxoVpn779syr7</idno>
            <name>Solveig Zander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-YSKeLiTp6e1eVBrTwK4cRX</idno>
            <name>Aron Modig</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-7ds6HTYTPRUzAHqZKRFfCS" type="basedOn"/>
        <correspContext corresp="i-7ds6HTYTPRUzAHqZKRFfCS">
          <ref>Proposition 2017/18:150</ref>
        </correspContext>
        <correspAction xml:id="i-EmB9xtHCns11R17x47NGgH" type="signed"/>
        <correspContext corresp="i-EmB9xtHCns11R17x47NGgH">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-UT1ponddSVxoVpn779syr7"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-YSKeLiTp6e1eVBrTwK4cRX"/>
        </correspContext>
        <correspAction xml:id="i-UXXip1541rkCawZe4dqLMS" type="submitted">
          <date when="2018-04-04"/>
          <time when="16:33:50"/>
        </correspAction>
        <correspAction xml:id="i-CrbPErX5gw8RZC3cRwNxMe" type="reviewed">
          <date when="2018-04-05"/>
          <time when="11:29:28"/>
        </correspAction>
        <correspAction xml:id="i-5WW6TjcEwuhBrznAABi5LG" type="dismissed">
          <date when="2018-04-10"/>
        </correspAction>
        <correspAction xml:id="i-388afb5qY1EBiB5vjapgvG" type="referred">
          <date when="2018-04-11"/>
        </correspAction>
        <correspAction xml:id="i-3RR2T3mzaY3RbBmiNUTcee" type="assigned">
          <date when="2018-05-30"/>
          <time when="18:00:40"/>
        </correspAction>
        <correspContext corresp="i-3RR2T3mzaY3RbBmiNUTcee">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-7RN4sG1cEwQBkRgt2VWYQE" type="behandlas_i"/>
        <correspContext corresp="i-7RN4sG1cEwQBkRgt2VWYQE">
          <ref type="uppgift">2017/18:SfU27</ref>
          <ref type="ref_dok_id">H501SfU27</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU27</ref>
          <ref type="ref_dok_titel">Ändrade regler om retroaktivitet avseende efterlevandestöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:4071 av Johan Forssell m.fl. (M,
          C, L, KD) med anledning av prop. 2017/18:150 Ändrade regler om
          retroaktivitet avseende efterlevandestöd
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-GRrhP4KmkiohPed9jYdfEM">
            Förslag till riksdagsbeslut
          </head>
          <list>
            <item xml:id="i-ERq5B2kBH3KZEmwJstu3v2" sortKey="Yrkande 1">
              Riksdagen ställer sig bakom det som anförs i motionen om att
              skärpa regelverket för efterlevandestöd och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-BZeiKmu57Pofg5B1D84RDT" type="h1">
            Bakgrund
          </head>
          <p xml:id="i-LTW6nU3s1gUqoQUa9wi7R">
            Efterlevandestödet är en bosättningsbaserad förmån som syftar
            till att barn som förlorat en av, eller båda, sina föräldrar ska
            garanteras en viss lägsta ekonomisk nivå. Rätten till efterlevandestöd
            gäller även barn vars förälder är försvunnen om det kan antas
            att denne har avlidit. Stödet får betalas ut utan ansökan, men
            om barnets avlidna föräldrar inte var bosatta i Sverige vid tiden
            för dödsfallet måste barnet ansöka om stöd.
          </p>
          <p xml:id="i-G77aQeLyeo6uwESdbGAaaV">
            När efterlevandestödet konstruerades var utgångspunkten att barn
            till en avliden förälder i princip ska få samma grundskydd som
            barn till särlevande föräldrar (som får underhållsstöd). På senare
            år har prognosen för efterlevandestöd ökat, dels till följd av
            fler nyanlända barn vars ena eller båda föräldrar saknas, men
            också beroende på ändrad praxis sedan våren 2014 som innebär att
            intyg från andra länder inte längre är ett absolut krav för att
            beviljas efterlevandestöd. Men anledning av denna utveckling gav
            regeringen, genom regleringsbreven, år 2016 Försäkringskassan
            och Pensionsmyndigheten i uppdrag att kartlägga hur nyanlända
            flickor och pojkar, vars ena eller båda föräldrar är avlidna eller
            saknas, söker och får underhållsstöd respektive efterlevandestöd.
            I kartläggningen framhåller dessa myndigheter att det föreligger
            skillnader vad gäller rätt till underhållsstöd respektive efterlevandestöd.
            Myndigheterna framhöll vidare att detta kan ifrågasättas då de
            båda stödformerna har samma syfte, och en harmonisering av vissa
            regler ansågs därför påkallad.
          </p>
          <p xml:id="i-NSzMUcHSyiKwF52ZdwqVAj">
            Två punkter där förmånerna skiljer sig åt är med avseende på
            möjligheten att få respektive stöd utbetalat retroaktivt och huruvida
            det finns rätt att erhålla respektive stöd för den som bor i familjehem,
            stödboende eller HVB-hem och därmed har sin omsorg och försörjning
            tillgodosedd av kommunen enligt socialtjänstlagen.
          </p>
          <head xml:id="i-EQPn2hqRDdrqWkLG7A5weD" type="h1">
            Retroaktivitet i efterlevandestödet
          </head>
          <p xml:id="i-3gjxg7jp2zKUo9wGjdkNAf">
            I den hänvisade kartläggningen föreslår Försäkringskassan och
            Pensionsmyndigheten att det ska utredas om efterlevandestöd, i
            de fall barnet inte har rätt till någon barnpension, inte ska
            betalas ut för längre tid tillbaka än en månad före ansökningsmånaden.
            Detta kan jämföras med hur det ser ut i dag, då efterlevandestöd
            kan beviljas som längst 24 månader före ansökningsmånaden samtidigt
            som underhållsstöd kan beviljas retroaktivt som längst en månad
            tillbaka.
          </p>
          <p xml:id="i-9F5skcE4ULBBrHWshnyGY2">
            Med anledning av förslagen i Pensionsmyndighetens och Försäkringskassans
            kartläggning tillsatte regeringen en arbetsgrupp inom Socialdepartementet
            som fick i uppdrag att genomföra en översyn av regelverket för
            efterlevandestöd. Utredningen konstaterade (Ds 2017:11) att det
            under de senaste åren skett en oförutsedd kraftig ökning av antalet
            beviljade efterlevandestöd till barn, framför allt gällande retroaktivt
            utbetalt efterlevandestöd för den grupp där ansökan krävs. Utredningen
            lämnade ett förslag som innebär att retroaktiviteten för utbetalning
            av efterlevandestöd, i de fall ansökan krävs, inte får lämnas
            för längre tid tillbaka än en månad före ansökningsdatum. Promemorian
            hänvisade till Pensionsmyndighetens och Försäkringskassans kartläggning,
            vilken alltså drog samma slutsats.
          </p>
          <p xml:id="i-UYCaVVQ58nCWqhP2NSucVr">
            I proposition 2017/18:150 har regeringen valt att inte gå vidare
            med denna arbetsgrupps förslag. Regeringen hänvisar till att en
            månads retroaktivitet skulle innebära att det efterlevande barnet
            skulle vara tvungen att ansöka om efterlevandestöd i relativt
            nära anslutning till att rätten till förmånen inträder för att
            inte gå miste om ersättning. Regeringen föreslår i stället en
            lagstadgad retroaktivitet om sex månader.
          </p>
          <head xml:id="i-RrvySGnBF1htNxBoY5gvuF" type="h1">
            Ytterligare skärpning av regelverket
          </head>
          <p xml:id="i-Ma8gh6ZLGnpTRnF5jj1Nn9">
            Allianspartierna menar att regeringen här gör en felaktig avvägning
            och anser att retroaktiviteten i stället bör kortas till en månad,
            i enlighet med vad som föreslagits såväl av Försäkringskassan
            och Pensionsmyndigheten som i departementsskrivelsen 2017:11.
            Allianspartierna instämmer i vad dessa instanser framfört vad
            gäller att en längre retroaktivitet i efterlevandestödet skulle
            kunna vara ett incitament för att lämna felaktiga uppgifter för
            att få efterlevandestöd. Utöver detta finns det en klar poäng
            i att harmonisera regelverket för efterlevandestödet med det som
            gäller för underhållsstödet.
          </p>
          <p xml:id="i-2eyMNi2AbRxZSE1XSJ7NoZ">
            I sin gemensamma kartläggning föreslog Försäkringskassan och
            Pensionsmyndigheten även att det bör utredas om efterlevandestöd
            inte ska betalas ut när barnet bor i familjehem, stödboende eller
            HVB-hem. Även här gör myndigheterna en jämförelse med de regler
            som gäller för underhållsstödet, vilket inte ska betalas ut om
            barnet vårdas i familjehem, stödboende eller HVB-hem inom socialtjänsten
            (106 kap. 8 § SFB) eftersom barnet då i stället får sin försörjning
            tillgodosedd av kommunen.
          </p>
          <p xml:id="i-RiwENjmeoejjdZ9bs5Vcj7">
            I Ds 2017:11 berörs detta bara kortfattat. Dock konstateras dels
            att det till Socialdepartementet har inkommit förfrågningar om
            klargöranden från kommuner där man särskilt lyfter fram problemet
            med de barn som beviljats efterlevandestöd när kommunen samtidigt
            står för barnets hela omvårdnad, eftersom detta ”kan leda till
            att stat och kommun betalar ut medel för samma sak två gånger”.
            Dels uttalar arbetsgruppen bakom skrivelsen att det behövs ytterligare
            analys för att kunna bedöma om förändringar av efterlevandestödet
            krävs för de barn som beviljas efterlevandestöd och som får sin
            omsorg och försörjning enligt socialtjänstlagen. Allianspartierna
            menar att ovanstående problembeskrivning behöver få ett snabbt
            svar och att regeringen därför snarast måste gå vidare med denna
            analys och utreda om efterlevandestöd inte ska betalas ut när
            barnet bor i familjehem, stödboende eller HVB-hem.
          </p>
        </div>
        <div type="motSignatures">
          <list>
            <item xml:id="i-EWoLaHMx8Yy8UVfgpiVmzr">
              Johan Forssell (M)
            </item>
            <item xml:id="i-4rMX7v5WJhso6sCsS3U2i7">
              Solveig Zander (C)
            </item>
            <item xml:id="i-8q3qkodrBWxgxuWws8GvAd">
              Emma Carlsson Löfdahl (L)
            </item>
            <item xml:id="i-QhZ24PMmWERRr5uk8anMjQ">
              Aron Modig (KD)
            </item>
          </list>
        </div>
      </div>
    </body>
  </text>
</TEI>
