<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00003">
  <teiHeader>
    <fileDesc>
      <titleStmt>
        <title>med anledning av prop. 2006/07:124 Abort för utländska kvinnor och förebyggande av oönskade graviditeter</title>
        <author corresp="i-SZKUTdtCrCo58yNCQsH76">av Ylva Johansson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:124 Abort för utländska kvinnor och förebyggande av oönskade graviditeter</title>
          <idno type="rdwebb">GV02So3</idno>
          <rs type="number">So3</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So3/text</ref>
          <ref type="dokument_url_html">http://data.riksdagen.se/dokument/GV02So3</ref>
          <ref type="dokumentstatus_url_xml">http://data.riksdagen.se/dokumentstatus/GV02So3</ref>
          <ref type="doc">http://data.riksdagen.se/fil/0B50E4A9-DF30-42F9-B2B0-CA5C326BF7FF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Tm6CkqvW55XWkdqUgBH82</idno>
            <name>Marina Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LzTEdVdf1xwBggoSshMrHP</idno>
            <name>Per Svedberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KsrGtkDVgqDBV89bk9dKCy" type="basedOn"/>
        <correspContext corresp="i-KsrGtkDVgqDBV89bk9dKCy">
          <ref>Proposition 2006/07:124</ref>
        </correspContext>
        <correspAction xml:id="i-NU5Rs7FcYgDgv6grfBesVm" type="signed"/>
        <correspContext corresp="i-NU5Rs7FcYgDgv6grfBesVm">
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-MMa2PA7yJ45qkfsEkcFqYb"/>
          <note type="signatory" corresp="i-TZHBPDEfPriGgMd5y7LfJG"/>
          <note type="signatory" corresp="i-6Tm6CkqvW55XWkdqUgBH82"/>
          <note type="signatory" corresp="i-2Bind9dyirGQ1UMwS9XjsT"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-LzTEdVdf1xwBggoSshMrHP"/>
          <note type="signatory" corresp="i-YHze8naQ3VfThjRidPfYK7"/>
        </correspContext>
        <correspAction xml:id="i-JkFrDioNQcHDDHCe7HTzQt" type="referral">
          <date when="2007-09-26"/>
        </correspAction>
        <correspAction xml:id="i-SQdjJ3ZFEU7fH7nmPqjHZh" type="dismissal">
          <date when="2007-09-25"/>
        </correspAction>
        <correspAction xml:id="i-7qZadar6m8NfR1ymY8mYTE" type="dismissal">
          <date when="2007-09-25"/>
        </correspAction>
        <correspAction xml:id="i-KDNTiqdsnHHMNZCGDUgNQS" type="transfer">
          <date when="2007-09-20"/>
        </correspAction>
        <correspAction xml:id="i-MEZZRG7CuBSKkxw3RNSKs6" type="submission">
          <date when="2007-09-20"/>
        </correspAction>
        <correspAction xml:id="i-WMhTHjbyDbbCG73C25Yr1P" type="assigned"/>
        <correspContext corresp="i-WMhTHjbyDbbCG73C25Yr1P">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KinomjamrbNqjtkWUazzNo" type="motBody">
        <div xml:id="i-TxFA4HiCEJuxg66Bq9PR7U" type="motProposal" subtype="förslag">
          <head xml:id="i-Ti1K81KX1aj1PrGnGKm1fb">
            Förslag till riksdagsbeslut
          </head>
          <p xml:id="i-QqsqSpAk6ygo2PCvpfuGDg">
            Riksdagen begär att regeringen lägger fram förslag till ändring
            i abortlagen (1974:595) så att barnmorskor ges rätt till att utföra
            medicinsk abort.
          </p>
        </div>
        <div xml:id="i-RY9grtV3aJpGVjp7ub65ay" type="motContent">
          <head xml:id="i-A5Ko3x6RbYsauHe5yBJ1fR" type="h1">
            Motivering
          </head>
          <p xml:id="i-Vb6SJcds5vV5z92i9df2Qf">
            Rätten till säker och trygg abort är både en hälsofråga och en
            grundläggande rättighetsfråga. Den svenska abortlagstiftningen
            från 1975 betydde att svenska kvinnor fick möjlighet till säker
            abort inom landets gränser. Före 1975 var det svårare att få abort
            beviljad och en omfattande illegal abortverksamhet förekom. I
            dag sker inga illegala aborter i Sverige och de metoder som används
            innebär att aborter är säkra med få medicinska komplikationer.
            Men lagstiftningen har blivit otidsenlig på en viktig punkt. Enligt
            nuvarande bestämmelser i abortlagen från 1974 får abort endast
            utföras om kvinnan är svensk medborgare eller bosatt i Sverige
            eller om Socialstyrelsen av särskilda skäl lämnar tillstånd till
            åtgärden. Abort har varit det enda medicinska ingrepp i Sverige
            som är förbjudet för utländska medborgare. Det är i grunden naturligt
            och följdriktigt att denna särbehandling, på just detta enda område,
            nu tas bort.
          </p>
          <p xml:id="i-857NynyMoN6zjjvVLHsvEP">
            Vi socialdemokrater stöder förslagen i propositionen om att ge
            utländska kvinnor rätt till abort i Sverige. Vi har under riksdagsåret
            2006/07 efterfrågat en proposition från regeringen i denna fråga.
            Det är därför utmärkt att propositionen nu lagts fram. Förslaget
            bygger helt på den utredning (Abort i Sverige, SOU 2005:90) som
            den socialdemokratiska regeringen tillsatte 2003. Alla har rätt
            till en trygg och säker sexualitet.
          </p>
          <p xml:id="i-BZRSK1wGhaNcJEsKY6wwE4">
            Det är bra att propositionen tydligt anger att utländska kvinnor
            som genomgår abort i Sverige ska erbjudas samma omhändertagande
            som svenska kvinnor. Vidare gäller de generella reglerna för ersättning
            av kostnader för hälso- och sjukvård när en utländsk person får
            vård i Sverige. När det gäller frågan om hur stort antal utländska
            kvinnor som kan förväntas vilja göra abort i Sverige anger utredningen
            (SOU 2005:90) att det inte kommer att öka i någon nämnvärd utsträckning.
            Flertalet remissinstanser delade denna bedömning och i propositionen
            ansluter sig regeringen till denna uppfattning. Vi har inga skäl
            att göra någon annan bedömning. Det finns redan i dag problem
            med väntetider för abort som behöver åtgärdas. Socialstyrelsen
            har redovisat att de totala väntetiderna för tidiga aborter varierar
            stort i landet och att det på många håll är orimligt långa väntetider.
            Vi anser att detta är allvarligt. För kvinnor som efter överväganden
            kommit fram till att de vill genomgå en abort är varje dags ytterligare
            väntan på ingreppet svår. När en kvinna är oönskat gravid och
            har bestämt sig för abort måste ingreppet av både medicinska och
            etiska skäl utföras så snabbt som möjligt.
          </p>
          <p xml:id="i-F8V9PywhJxP4h9VbiwJEb4">
            När 1974 års abortlag infördes var inte medicinska aborter aktuella
            utan lagstiftningen baserades på kirurgisk abort. I lagtexten
            står det därför att abortingreppet alltid ska utföras av läkare.
            Även denna reglering bör omprövas nu när det finns även andra
            abortmetoder att tillgå. Abortsökande har rätt att välja mellan
            kirurgisk och medicinsk abort. I de föreskrifter som finns om
            abort står att när kvinnan bestämt sig för abort bör den utföras
            snarast möjligt. Medicinsk abort framkallas med hjälp av läkemedel
            och metoden används i ungefär hälften av aborterna. Ett växande
            antal kvinnor avslutar sin medicinska abort i hemmet. Men för
            att medicinsk abort ska kunna göras krävs att det sker tidigt
            under graviditeten.
          </p>
          <p xml:id="i-WYJN1saNvwwNZPsYqmfyuf">
            Dagens väntetider kan alltså innebära att en del kvinnor inte
            har reell möjlighet att välja abortmetod eftersom reglerna föreskriver
            att en läkare ska utföra en medicinsk abort och det hinner gå
            för lång tid. Detta problem skulle kunna minska betydligt om barnmorskor
            fick utföra medicinska aborter. Det är inte rimligt att en frisk
            kvinna som önskar abort ska behöva vänta på ett läkarbesök när
            kompetensen för att utföra en medicinsk abort finns tillgänglig
            hos barnmorskor i närområdet. Många kvinnor har en etablerad kontakt
            med en barnmorska och det är oftast dit man vänder sig vid ett
            positivt graviditetstest. Barnmorskor skulle efter lämplig vidareutbildning
            kunna ta ett större ansvar än i dag och utföra medicinska aborter.
            Det skulle kunna förkorta väntetiderna och göra att fler kvinnor
            skulle kunna välja medicinsk abort om de vill samtidigt som omvårdnadskvaliteten
            skulle kunna förbättras. Riksdagen bör begära att regeringen återkommer
            till riksdagen med ett förslag till ändring abortlagen (1974:595)
            så att barnmorskor ges rätt att utföra medicinsk abort.
          </p>
          <p xml:id="i-C1ZhBKy8uDBK4k3Sdrtmza">
            I arbetet med att minska antalet oönskade graviditeter ingår
            en bred förebyggande verksamhet. Tillgänglighet och upplysning
            är A och O i detta arbete. Ungdomsmottagningar har en viktig roll
            i detta sammanhang. En annan viktig del i det förebyggande arbetet
            är preventivmedelsrådgivning och säkra och lättillgängliga preventivmedel.
            Det är också viktigt att det finns en bra sex- och samlevnadsundervisning
            i skolan, ett ämne där många skolor i dag har brister. Även för
            vuxna behövs det stöd och här spelar bland annat sjukvårdens insatser
            en viktig roll. Propositionen innehåller några åtgärder för att
            stärka det förebyggande arbetet och vi har inget att erinra mot
            de förslagen. Socialstyrelsen får i uppdrag att redovisa konsekvenserna
            av den föreslagna lagändringen. En arbetsgrupp tillsätts med uppgift
            att överväga hur arbetet med att förebygga oönskade graviditeter
            kan utvecklas bland vuxna, unga vuxna och ungdomar. Socialstyrelsen
            får i uppdrag att kartlägga det arbete med att förebygga oönskade
            graviditeter som pågår vid ungdomsmottagningarna, studenthälsomottagningarna
            och liknande verksamheter. I uppdraget ingår att beskriva och
            analysera hur arbetet fungerar och vid behov föreslå konkreta
            förbättringsåtgärder. Vi socialdemokrater välkomnar dessa initiativ.
          </p>
        </div>
        <div xml:id="i-LxeQtpVbjQgNaqu5Y3pG1K" type="motSignatures">
          <list xml:id="i-RkvcC75HtVd1hbP97iP31V">
            <item xml:id="i-NXx6Rg45HkJCpkxChEocsG" who="i-SZKUTdtCrCo58yNCQsH76">
              Ylva Johansson (s)
            </item>
            <item xml:id="i-61RZfsktJFj1j8BnuG3kSJ" who="i-MMa2PA7yJ45qkfsEkcFqYb">
              Christer Engelhardt (s)
            </item>
            <item xml:id="i-6sXGz3L1xjEc2DuyyYdnRs" who="i-TZHBPDEfPriGgMd5y7LfJG">
              Lars U Granberg (s)
            </item>
            <item xml:id="i-S22StweAqMjq7rF7XZmbrM" who="i-6Tm6CkqvW55XWkdqUgBH82">
              Marina Pettersson (s)
            </item>
            <item xml:id="i-7kzGTNZoaQP42UPUjxDYDA" who="i-2Bind9dyirGQ1UMwS9XjsT">
              Lennart Axelsson (s)
            </item>
            <item xml:id="i-2YaSY2MWyxxi7SUPdi6R2Q" who="i-H4Edsjz4cmdv9sJHCLVnfS">
              Catharina Bråkenhielm (s)
            </item>
            <item xml:id="i-F1Cg8zKmAYhoBhBuY64Rmm" who="i-LzTEdVdf1xwBggoSshMrHP">
              Per Svedberg (s)
            </item>
            <item xml:id="i-DLN1WWd39E1BLgDMM2H3Zs" who="i-YHze8naQ3VfThjRidPfYK7">
              Ann Arleklo (s)
            </item>
          </list>
        </div>
      </div>
    </body>
  </text>
</TEI>
