<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00267">
  <teiHeader>
    <fileDesc>
      <titleStmt>
        <title>Åtgärder mot narkotikamissbruket</title>
        <author>Sten Svensson och Björn Körlof</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot narkotikamissbruket</title>
          <idno type="rdwebb">G602267</idno>
          <rs type="number">267</rs>
          <ref type="dokument_url_text">http://data.riksdagen.se/dokument/G602267/text</ref>
          <ref type="dokument_url_html">http://data.riksdagen.se/dokument/G602267</ref>
          <ref type="dokumentstatus_url_xml">http://data.riksdagen.se/dokumentstatus/G602267</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-UdeDQyYWBKwQC4gtSJz6UW</idno>
            <name>BJÖRN KÖRLOF</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FyUFEDybCtKykc9EW1V7MW" type="signed"/>
        <correspContext corresp="i-FyUFEDybCtKykc9EW1V7MW">
          <note type="signatory" corresp="i-GTDxf4NudVQ4es4EhotQR1"/>
          <note type="signatory" corresp="i-UdeDQyYWBKwQC4gtSJz6UW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__267/mot_198283__267-001.pdf"/>
      <fw xml:id="i-HePrVt1ykFKEqePQNRGBH3">
        Motion 1982/83:267
      </fw>
      <div xml:id="i-HWnBoDrVfUBy4tBR39rwJ" type="motHeader">
        <div xml:id="i-5aQGzNbRmo2L5tu3mLKwR6" type="motTitle"/>
        <div xml:id="i-Us9o8xFMXubeHE15Ts8Qdg" type="motSubmissionInfo"/>
      </div>
      <div xml:id="i-FkZJc595tP4h7rmRVg7sm3" type="motBody">
        <div xml:id="i-VaaCfKZgikNbTGXCGKJZ59">
          <p xml:id="i-PvwdViqQrKzufYAmhtQF7">
            Sten Svensson och Björn Körlof Åtgärder mot narkotikamissbruket
          </p>
          <p xml:id="i-GbmcNS1XaLXTEPSBTdo3FZ">
            Drogmissbruket har blivit en allvarlig kräftsvulst i vårt svenska
            samhäl- le. När drogproblemen bara växer, är det skrämmande att
            höra vissa länders nonchalans mot dessa missförhållanden. Det
            är inte bara en legaliserad export av narkotika som är oroande,
            utan även den ”flumkultur” som sprids över världen. I filmer görs
            öppen propaganda för sprit och narkotika. Internationella och
            även svenska artister har propagerat på scen och på skivomslag
            för narkotika. Det måste till krafttag för att få bukt med denna
            situation. Viss modifiering av den nya sekretesslagen måste ske.
            En människa som med berått mod förstör livet för andra kan inte
            påräkna samma skydd för den personliga integriteten som andra.
            Det gäller att här skydda tredje person. Polisen bör även få ökade
            möjligheter att gå in i narkotikaträsken för att säkra bevis.
            Det är politikernas ansvar att ge polis och andra myndigheter
            de nödvändiga förutsättningarna och besluten måste komma snabbt
            — medan det ännu finns tid att göra något åt problemen. Narkotikaproblemets
            svårighetsgrad och omfattning leder till att åtgärder måste vidtas
            inom ett mycket brett spektrum av samhällslivet. Vidare har det
            internationella och nordiska samarbetet avgörande betydelse för
            att förhindra införseln av narkotika i vårt land. Ekonomisk brottslighet
            i samband med narkotikahandel måste bestraffas lika hårt som grova
            narkotikabrott. T. ex. bör ett bedrägeribrott som ingår som ett
            direkt led i handeln med narkotika bestraffas lika hårt som den
            mest förslagna narkotikalangare och inte som andra bedragare.
            Att sprida narkotika är i dag ett lindrigare brott än att sprida
            miljögifter. Det finns ingen rim och reson i detta, utan det är
            nu dags att jämställa dessa brott — med andra ord — straffen för
            grovt narkotikabrott skall vara minst fyra års fängelse. Jakten
            på narkotikan måste intensifieras. Vi måste ingripa på ett så
            tidigt stadium som möjligt. Insatserna kan emellertid inte enbart
            riktas mot produktion eller distribution. En framgångsrik narkotikapolitik
            måste få alla missbrukare att sluta med sitt missbruk och ge upp
            sin roll som kunder och medlöpare till narkotikasyndikaten och
            den organiserade brottsligheten. Såväl de små innehaven, som konsumtionen
            av narkotika, måste bestraffas för att försvåra langning och fortsatt
            missbruk. Gränsdragningen mellan innehav och straffri konsumtion
            (rökning av hasch) har åter kommit i blickpunkten genom ett överprövningsbeslut
            av riksåklagaren (RÅ:s beslut
          </p>
          <pb facs="riksdagen-motions-pdf/data/198283/mot_198283__267/mot_198283__267-002.pdf"/>
          <fw xml:id="i-2eFGBXmzvvxhbAFLkbz42Y">
            Mot. 1982/83:267 4
          </fw>
          <p xml:id="i-LoiZJ2cHvApKr4GJ544981">
            82-11-05, ÅD 714-82). Innebörden av nämnda beslut visar att en
            översyn av gällande lagstiftning är nödvändig. Vårdfrågorna är
            viktiga. Vi måste även få en fungerande eftervård. Beslutet om
            den nya LVM-lagen var som politisk kompromiss en fullträff, men
            som vårdlagstiftning är den näst intill oduglig. I länsrätterna
            tenderar dessa ärenden att få karaktär av brottsmålsprocesser,
            där vårdbehovet nära nog måste överdokumenteras för att dylik
            vård skall få komma i fråga. Långa och ambitiösa socialutredningar
            äger knappt pappersvärdet om missbruka- ren i fråga direkt förklarar
            sig beredd till ”frivillig vård”. LVU-lagen är inte mycket bättre.
            Frånvaron av klart formulerade, tvingande och förebyggande styrmedel
            bidrar på ett olyckligt sätt till en växande förtroendeklyfta
            mellan domstolar och socialtjänst. Frivården är redan överbelastad
            och behovet av fängelseplatser ökar. Man borde ha följt våra råd
            och tagit fasta på ”alternativutredningens” förslag på vård upp
            till ett års tid, inkluderande adekvat eftervård. Vad som hänt
            — eller rättare sagt: vad som inte hänt — bekräftar att vår bedömning
            var mera riktig än den mittenregeringen gjorde. Det kan inte vara
            förenligt med samhällets intressen att fler popgrupper och enskilda
            musiker mer eller mindre öppet propagerar för narkotika i olika
            former. Ungdomen är mycket oskyddad. Vad vi här måste kräva är
            att inga former av samhällsstöd får gå till grupper, som i den
            ena eller andra formen gör reklam för narkotika eller bagatelliserar
            haschmissbruket. Vi skall inte tumma på tryckfriheten, men vi
            kan i alla sammanhang påpeka vilka enskilda och grupper, som har
            narkotikan i sitt budskap. Då tvingas de hela tiden in i en försvarsposition,
            som blir alltmer ohållbar med tiden. Vi måste få ett stopp på
            ”flumkulturen” — nästa steg för ungdomar blir annars en utveckling
            där narkotikabrottslighet och drogmissbruk i förening med arbetslöshet
            och utslagning och där bristen på livsinnehåll skapar en social
            och kulturell misär. Kort sagt: ett slags ”slumkultur”. Faran
            är att vi låter det gå så långt att blott två vägar återstår:
            antingen ger vi upp och får erkänna att problemen vuxit oss över
            huvudet, att Sverige är och kommer att förbli ett narkotikasamhälle,
            eller också tvingas vi till så hårda och drastiska ingrepp att
            grundläggande demokratiska värden äventyras. Slutsatsen kan därför
            bara bli en: Vi måste redan nu på alla fronter slå tillbaka mot
            narkotikan — medan det ännu finns tid att göra något!
          </p>
          <p xml:id="i-KFZ7CtdkB7K2FtFqbN6jc">
            Narkotikakommissionen
          </p>
          <p xml:id="i-VHu2xNUQwkSd9LVg9Gw9DD">
            Den nya socialdemokratiska regeringen har tillsatt en narkotikakommis-
            sion. Det är bra att socialdemokraterna vaknat till liv i dessa
            frågor. Det har varit skralt med intresset tidigare. I motion
            1981/82:207, väckt under den allmänna motionstiden i januari 1982,
            föreslog vi att en narkotikakommission skulle tillsättas. Men
            då fanns det inget socialdemokratiskt intresse för saken.
          </p>
          <pb facs="riksdagen-motions-pdf/data/198283/mot_198283__267/mot_198283__267-003.pdf"/>
          <fw xml:id="i-K8nYPu3ovZuMUBozN2u4dj">
            Mot. 1982/83:267 3
          </fw>
          <p xml:id="i-TLoK9YsSWMW3AgWZBE1619">
            Nu är det emellertid inte kommissionen som sådan som är det viktiga
            — utan vilka arbetsuppgifter och befogenheter som man konkret
            är beredd att ge den. Vi har för vår del angett några riktlinjer
            för ett sådant arbete. Vid jämförelse med de direktiv som regeringen
            givit kommissionen, finner vi att arbetet inte kommer att kunna
            bedrivas på den höga ambitionsnivå som vi förordat i den nyssnämnda
            motionen. Narkotikakommissionens arbete är således angeläget,
            men i sig otillräck- ligt. Kommissionen fyller en stor uppgift
            som uppsamlare av basfakta och som opinionsförmedlare. För att
            upplysningen bland allmänheten skall få ällräcklig effekt, måste
            bakgrunden tecknas noga så att rätta angreppspunk- ter kan varseblivas.
          </p>
          <p xml:id="i-FfATvtLhzfkAedWoPedduV">
            Opinionsutvecklingen
          </p>
          <p xml:id="i-SyCToj4jMXDSh2pb51BMMe">
            Den svenska utvecklir-gen under 1960- och 1970-talens ”liberala
            syn” på missbruksproblematiken innehåller ohyggligt dyrköpta erfarenheter
            som måste analyseras omedelbart. Fakta i ärendet är fortfarande
            tillgängliga och de inblandade kan aiitså nås med utfrågning.
            De lärdomar som då kan hämtas fram kan få ::irekt betydelse för
            en saklig narkotikapolitik under 1980-talet. Vidare framstår det
            mot bakgrunden av allt mänskligt lidande i narkoti- kans spår
            som ett ofrånkomligt etiskt krav att den defaitistiska (knarklibe-
            rala) linjens företrädare moraliskt inser sitt ansvar. (Man kan
            här jämföra med de successivt skärpta straffsatserna för kommersiella
            narkotikabrott.) Ett samhälle, som ej vill försvara sina inre
            linjer, kan ej bestå. I sin tur medför en uppgörelse av detta
            slag att ett motstånd mot en seriös narkotikapolitik undanröjs.
            En första framgång har dock vunnits men skall konsolideras. Allmänna
            opinionen och myndigheters attityder har skärpts. Bäst belyses
            detta av inställningen till cannabis (hasch och marijuana). Länge
            kunde obskyra element utnyttja den utbredda aningslösheten för
            att propagera för att cannabis var oskyldigt och borde legaliseras.
            Den svenska tillnyktringen har satt spår utomlands. T. o. m. i
            Holland och USA är det nu etablerad kunskap att cannabis är farligt.
            Kampen mot narkotikahandeln, särskilt dess grövre former, är numera
            sanktionerad som ett viktigt samhällsintresse av de flesta instanser.
            Den skall föras vidare. Polis och tull skall ha tillräckliga resurser,
            bl.a. fler narkotikahundar. Ändå vet vi att vi ej når tillräcklig
            effekt enbart på dessa vägar. Risk finns att svenska folket köper
            sig fritt från direkt ansvar genom att se detta enbart som en
            ekonomisk fråga. Lika viktigt är att polisen får moraliskt stöd
            och aktiv hjälp till spaning av allmänheten. Det senare kan synas
            vanskligt att lansera men är egentligen ett prov på halten i engagemanget
            för ett narkotikafritt samhälle.
          </p>
          <pb facs="riksdagen-motions-pdf/data/198283/mot_198283__267/mot_198283__267-004.pdf"/>
          <fw xml:id="i-8TPSziu3MyNFxSYAvVWfCK">
            Mot. 1982/83:267 6
          </fw>
          <p xml:id="i-TJBkZxdxBiBwjGKnmWyyoN">
            För att ge detta verklig trovärdighet bör vi förankra det även
            i tiden: en narkotikafri generation redan på 1980-talet. Nu kommer
            så sakteliga grupp efter grupp vandrande in på dessa vägar och
            tack vare förstärkningseffekter kan processen påskyndas. Senast
            har kända estradartister ställt upp. Målsättningen är inte utopisk.
            Nästa steg blir att omsätta engagemanget i handling. Detta sker
            bäst genom att gå på småhandeln. Toleransgränsen kan där ej tillåtas
            gå mellan ”litet och mer”. Den måste dras mellan ”intet och något”.
            Allmänhetens svar på frågan, om vi skall ha ett narkotikafritt
            samhälle, måste prövas i dess egen närmiljö. Lokala program av
            typen: ett narkotika- fritt X-stad bör stödjas. Samhällsreaktionen
            är viktig. Den skall vara obligatorisk och komma prompt. Varje
            övertramp skall beivras. Det är därvid viktigast att alltid något
            sker, som uttrycker samhällets avvisande. Åtgärdesregistret bör
            bli föremål för en översyn.
          </p>
          <p xml:id="i-CM8VFmbvPjCHaH43DbqaGY">
            Vård och behandling
          </p>
          <p xml:id="i-PLhUtPgVJhu4WnskYtnmTw">
            Påträffande behandlingsfall skall snabbt åtgärdas. I princip
            skall behand- lingsskyldighet åvila missbrukaren. Självklart skall
            alla behandlingsmiljöer vara narkotikafria (undantag endast på
            medicinska grunder och strängt kontrollerade). Även kriminalvårdsanstalter
            skall hållas narkotikafria. Eljest motverkas själva syftet med
            behandlingen, vars mål just måste vara narkotikafrihet. Mycket
            viktigt för behandlingsmöjligheterna i den slutna vården är att
            tillräckligt differentierade vårdresurser finns; avseende program,
            vårdstruk- tur, patienturval och vårdtider m. m. Stöd bör alltjämt
            ges åt seriöst ideellt arbete, men med motsvarande skyldighet
            att redovisa resultat. Däremot behövs ej centraldirigering av
            vårdinnehållet. Effektivisering av stödet åt högriskgrupper påfordras.
            Dessa skall alltid kartläggas på resp. orter och insatser skräddarsys
            i varje särskilt fall. Särskild omsorg bör ägnas åt missbrukarnas
            familjer. Dessa bär nämligen ofta ett tungt lidande och de behöver
            verkligen ett positivt stöd. Tendensen att främst söka syndabockar
            är inhuman och motverkar ett konstruktivt behandlingsarbete. Narkotikautvecklingen
            i vår omvärld måste aktivt bevakas. Detta gälller särskilt i fråga
            om missbruksmedel (nya sådana dyker upp och äldre etablerade får
            ny spridning, t. ex. kokain). Preventions, bekämpnings- och behandlingsmetoder
            som etableras utomlands bör studeras.
          </p>
          <p xml:id="i-Sw1MY4HQMyWFsFfSew6UrA">
            Åtgärdsprogram
          </p>
          <p xml:id="i-94hhC1T9MKnFgyESBeqDai">
            I våra motioner 1981/82:207-210 har vi givit en utförlig bakgrundsbeskriv-
            ning av narkotikaproblemen. Vi skall inte upprepa den här, utan
            hänvisar till
          </p>
          <pb facs="riksdagen-motions-pdf/data/198283/mot_198283__267/mot_198283__267-005.pdf"/>
          <fw xml:id="i-7NUTQAF9qqi11Dng81EBEX">
            Mot. 1982/83:267 17
          </fw>
          <p xml:id="i-LJLzPY849v7JXT6sUYRXzr">
            motionerna i fråga. Däremot skall vi återge och vidareutveckla
            åtgärdsdelen i det följande. Narkotikamissbruket måste bekämpas
            målmedvetet och beslutsamt. Den i USA och Västeuropa utbredda
            debatten om legalisering av narkotika som cannabis, kokain och
            heroin kräver förebyggande lagstiftning. Därför måste även svensk
            lagstiftning skärpas. Generellt sett måste åtgärderna nå missbrukarna
            på ett tidigare stadium. Den hittillsvarande narkomanvårdspolitiken
            har icke kommit till rätta med problemen. Med en fastare hållning
            från statsmakternas sida hade sannolikt många ungdomar i tid kunnat
            få hjälp mot missbruket och dess följder. Spridningen av narkotikamissbruket
            hade också hejdats. För att komma till rätta med narkotikamissbruket
            och den brottslighet som har samband därmed fordras nu samlade
            samhällsinsatser under lång tid mot alla grenar av narkotikaproblemet.
            På kort sikt måste samhällets resurser inriktas på främst följande
            åtgärder:
          </p>
          <p xml:id="i-BB3efTRswmkzLBr8rFJVvw">
            1. Påföljdsfrågorna bör omarbetas (krav skall kunna ställas på
            missbru- karen). 2. Narkotikastrafflagen måste skyndsamt ses över
            (straffet för grovt narkotikabrott höjs till minimum 4 års fängelse
            och jämställs med straffnivån för grovt spridande av gift). 3.
            Allt innehav och bruk av narkotika beivras. 4. Polisens spaningsmetoder
            och resurser förbättras. 5. Gränsbevakningen skärps. Samarbetet
            mellan de nordiska länderna byggs ut med avsikt att stoppa införseln
            av narkotika till Norden. 6. Aktiva åtgärder som syftar till en
            narkotikafri kriminalvård. 7. Vårdlagstiftningen LVM och LVU omarbetas
            (frånvaron av klart formulerade styrmedel bidrar till en förtroendeklyfta
            mellan domstolar och socialtjänst).
          </p>
          <p xml:id="i-6Bn7AQEvUL4mHUCWtiYBMQ">
            På lång sikt måste åtgärder vidtas för en effektiv attitydpåverkan:
          </p>
          <p xml:id="i-YUBRmAV4g5kpvAgwejfnRJ">
            1. Föräldrarnas och övriga vuxnas ansvar för det uppväxande släktet
            måste slås fast. 2. Betydelsen av en god fostran av barn och ungdom
            i hem och skola måste uppmärksammas mer. 3. Positiv normbildning,
            grundad på värderingar som har sin grund i en kristen livssyn
            måste främjas. 4. Intensifierade informations- och utbildningsinsatser
            i förebyggande syfte. 5. Positiva förebilder måste skapas. Alla
            tendenser till att förhärliga negativa förebilder skall bekämpas.
          </p>
          <p xml:id="i-9mkG52n4rDcmvY8LAZb7CS">
            Vi skall i det följande närmare utveckla dessa åtgärdsförslag.
          </p>
          <pb facs="riksdagen-motions-pdf/data/198283/mot_198283__267/mot_198283__267-006.pdf"/>
          <fw xml:id="i-7sKt2CBuFRE3qZj4i1As4J">
            Mot. 1982/83:267 8
          </fw>
          <p xml:id="i-TM4Fo6Duj7hJQBBmMQKMAx">
            Ökade resurser till polis och kriminalvård
          </p>
          <p xml:id="i-2NkXfNSyGMy8cyLB7ucFwv">
            Om narkotikapolisen inte förenas med en fast kriminalpolitik
            förblir den verkningslös — och tvärtom — om kriminalpolitiken
            inte får ett intimt stöd av 21 narkotikapolitik med buffert i
            form av tillämpad sociallagstiftning, kov.umer de redan överbefolkade
            fängelserna att behöva bli ännu fler för att ta sig an offren
            för en utbredd narkotikamarknad. Utan samordnad politik kommer
            missbruket att nå sådan omfattning att avkriminalisering av vissa
            narkotikabrott samt legalisering av vissa narkotis- ka preparat
            kan framstå som en sista oundviklig åtgärd för att i någon mån
            vidmakthålla respekten för lag och rätt i ett narkotikaöversvämmat
            samhälle som vill undå rättssystemets sammanbrott till följd av
            överbelastning. Erfarenheterna från kriminalvården både när det
            gäller anstaltsvård och frivård ger vid handen att möjligheterna
            att rehabilitera narkotikamissbru- kare är mycket begränsade och
            att resultatet av vården trots en ofta engagerad insats av personal
            och frivilliga övervakare inte är godtagbart. Ökade resurser i
            form av personalförstärkning och andra åtgärder inom kriminalvården
            torde visserligen kunna förbättra behandlingsresultatet. Det framstår
            likväl som tveksamt om resultatet skulle stå i rimlig proportion
            till de kostnadsökningar som i så fall blir nödvändiga. Detta
            ger anledning att betona vikten av att narkotikahanteringen stoppas
            på ett så tidigt stadium som möjligt. Erfarenhetsmässigt införs
            den största delen av narkotikan till fängelserna genom besök till
            de intagna. Restriktivare regler måste därför tillämpas för besökande
            till interner med narkotikabrott i domen eller med pågående narkotikamissbruk
            och framför allt på de slutna anstalterna. Man bör begränsa penningbehovet
            för internerna. I dag är gränsen 300 kr. , men det cirkulerar
            hundratusentals kronor på anstalterna. Bestämmelserna vad gäller
            brevgranskning liksom rätten att utnyttja telefonautomater måste
            skärpas för interner med narkotikabrott i domen eller med pågående
            narkotikamissbruk. Regelbunden permission bör inte heller medges
            för intagna i sluten anstalt som använt eller innehaft narkotika.
            Obligatorisk identitetskontroll av besökare till de intagna bör
            också införas. Narkotikan styr i dag inte bara internerna på anstalterna
            utan dessa har i dag möjlighet att kunna fortsätta sin verksamhet
            inifrån anstalten. Det är därför viktigt att förstärka visitationspatrullerna
            som faktiskt än så länge endast är på prov. Visitationspatrullerna
            har hittills visat ett mycket gott resultat inne på anstalterna.
            Det är ett mycket rimligt krav att första försvarslinjen måste
            gå genom att stänga ute langarna. Det är ett oeftergivligt krav
            att kriminalanstalterna skall vara narkotikafria. Den som vårdas
            på anstalt måste rimligen kunna garanteras att få vård i en drogfri
            miljö!
          </p>
          <pb facs="riksdagen-motions-pdf/data/198283/mot_198283__267/mot_198283__267-007.pdf"/>
          <fw xml:id="i-FbEszVYM88K5p3FEQZ7k2K">
            Mot. 1982/83:267 9
          </fw>
          <p xml:id="i-9hjVjEgHN8DcsrSgRLM7XQ">
            När det gäller straffavtjänandet för personer som dömts för grovt
            narkotikabrott till fängelse i två år eller mera måste särskild
            restriktivitet iakttas i fråga om permissioner och villkorlig
            frigivning. Det kan ifrågasättas om inte samma restriktivitet
            bör tillämpas i fråga om alla intagna som dömts för grovt narkotikabrott
            även om strafftiden är kortare än två år. Med tanke på de förfinade
            metoder narkotikalangarna numera ofta använder och den förslagenhet
            de visar ställs stora krav på de polismän som deltar i narkotikaspaningen.
            Polisens utrednings- och spaningsmetoder måste anpassas till den
            verklighet som råder. Narkotikahandlare och smugglare använder
            sig av distributionsmetoder som gör det nödvändigt för polisen
            att nödsakas använda lika avancerade metoder. Det erfordras en
            ny straffprocessuell lagstiftning, bättre möjligheter att kvarhålla
            och öppna postförsändelser, att vidta husrannsakan och beslag,
            telefonavlyssning och i vissa fall vid grova brott avlyssning
            av rum. I dessa sammanhang är behovet av andra tekniska hjälpmedel
            av fototeknisk art, specialutrustning för spaningsfordon också
            nödvändiga. Det är de professionella storhandlarna som polisen
            genom att ges dylika resurser och befogenheter skall avslöja.
            Därigenom ökar möjligheterna att framför allt de ungdomar som
            av nyfikenhet, allmän vilsenhet, tristess eller annan anledning
            hänger sig åt bruk av narkotika snabbt uppmärksammas och att skyndsamma
            konsekventa åtgärder kan vidtas beträffande dem.
          </p>
          <p xml:id="i-FysPNtrZpcbcQEHwvpzcJe">
            Den ekonomiska brottsligheten måste stoppas
          </p>
          <p xml:id="i-JjKZ6pnf8dUpP3baGtUz4R">
            Narkotikalagstiftningens inriktning möjliggör i dag bekämpning
            av själva varutransaktionerna, dvs. införsel, produktion, försäljning
            osv. av själva varan narkotika. Penningtransaktioner för att sköta
            narkotikahandel bekäm- pas i den mån dess olaglighet som affärstransaktioner
            kan bevisas såsom häleri, bedrägeri, skattebrott osv. Trots detta
            är den delen en lika nödvändig länk i narkotikahandeln som själva
            varuhanteringen. Straffsatserna på dessa olika brott skiljer sig
            väsentligt från varandra, vilket leder till en snedvridning av
            bekämpningsinsatserna mot de lägre nivåerna i narkotikahandeln
            där själva varuhanteringen sker och bort från de mer kontrollerande
            nivåerna. Ekonomisk brottslighet i samband med narkotikahandel
            kan till sin skada på samhället inte jämföras med samma brott
            inom legal handel. Därför bör ekonomisk brottslighet som uppenbart
            kan bindas till narkotikahandel bestraffas lika hårt som langningen
            av de största förekommande mängderna narkotika. T. ex. bör ett
            bedrägeribrott som ingår som ett led i handel med narkotika bestraffas
            lika hårt som den mest förslagne narkotikalangare och inte som
            andra bedrägerier.
          </p>
          <pb facs="riksdagen-motions-pdf/data/198283/mot_198283__267/mot_198283__267-008.pdf"/>
          <fw xml:id="i-SgFqTCsxG79Pob2oceGk9P">
            Mot. 1982/83:267 10
          </fw>
          <p xml:id="i-R78gvFM6TMRjxkMg32u4D7">
            Skärpt gränsbevakning
          </p>
          <p xml:id="i-7s7XQbxr3CVf5ZBBHkrNJi">
            Erfarenhetsmässigt är det väl känt att en stor del av den smugglade
            narkotikan förs in av personer som tejpar fast narkotikapreparat
            direkt på kroppen. På samma sätt är känt att narkotikan stoppas
            upp i kroppens håligheter och således icke kan anträffas i samband
            med kroppsvisitationer. I november 1980 påminde generaltullstyrelsen
            i en rundskrivelse om den aktuella lagstiftningen, vilken innebär
            att titta under fötter, armhålor och i håret, är att jämställa
            med kroppsbesiktning. Enligt rättegångsbalken (RB 23:11) får kroppsvisitation
            äga rum endast om det förekommer anledning misstänka att narkotika
            skall anträffas. På samma sätt enligt RB 28:12 får kroppsbesiktning
            endast utföras efter beslut av åklagare och skall utföras av läkare.
            Det är viktigt med tanke på narkotikabrottslighetens konsekvenser
            för samhälle och enskilda att tullens effektivitet inte minskar.
            Tullen måste enligt vår mening kunna kontrollera en misstänkt
            person. Det är nödvändigt att polis, tull och kustbevakning har
            moderna hjälpmedel till sitt förfogande. På senare tid har emellertid
            tullen fått utökade befogenheter på detta område — men motsvarande
            befogenheter bör även komma polisen till del. Det finns känsliga
            moment i tullens och polisens narkotikaspaning vid kontrollerad
            införsel av narkotika över olika länders gränser. Därför är ett
            vidgat samarbete i Norden och mellan övriga länder i Europa nödvändigt
            för att tull och polis skall kunna finna smuggelvägar och komma
            huvudmännen och finansiärerna på spåren. Det är angeläget med
            en skärpt uppmärksamhet på den internationella brottslighetens
            förgreningar till Sverige. Detta gagnar inte minst det stora flertalet
            utlänningar som är här i legitimt syfte och som genomför värdefulla
            insatser för den svenska välfärden. Ågärder måste vidtas för att
            bättre kunna kontrollera och stoppa den illegala invandringen.
          </p>
          <p xml:id="i-4e8Ww9XS1mXFbTvTzLtQWX">
            Föräldransvaret måste betonas starkare
          </p>
          <p xml:id="i-MTMwVewb7DpeK8G3awnYCL">
            Ansvaret för barnens uppfostran och utbildning vilar enligt allmänt
            rättsmedvetande och svensk lagstiftning ytterst på föräldrarna.
            Hemmets och kärnfamiljens centrala roll måste betonas. Där grundläggs
            individens värderingar. Samhället måste främja den positiva, fostrande
            föräldrarollen. Det är viktigt att föräldrarna kommer med i all
            planering där barnen berörs. Samhället måste räkna med föräldrarna
            som en resurs, och ställa krav på att föräldrarna tar sitt ansvar.
            Ingen skall kunna strunta i var tonåringen håller hus. Ensam kan
            det vara svårt som förälder. Barnen kan säga att kamraten får
            vara ute. Då måste föräldrarna agera tillsammans. I organisationer,
            främstinom Hem och Skola, bör det vara ett huvudmål att sträva
            efter en god
          </p>
          <pb facs="riksdagen-motions-pdf/data/198283/mot_198283__267/mot_198283__267-009.pdf"/>
          <fw xml:id="i-8qR6xSmguJgtk92mpYbN6v">
            Mot. 1982/83:267 JE
          </fw>
          <p xml:id="i-428LV1qLb9rmXrcwNr3eeN">
            totalmiljö för barnen. Det är angeläget att alla generationsmotsättningar
            överbryggas. Då fritidsaktiviteter och fester anordnas, bör man
            eftersträva att barn och föräldrar deltar tillsammans. Om barnen
            inte själva kan ta ansvar, bildar de lätt egna sociala mönster,
            som kan vara förödande för framtiden. Goda traditioner och värderingar
            överfördes i bondesamhället från äldre genera- tioner till yngre.
            Vi måste återuppta det sociala samarbetet igen, så långt detta
            är möjligt. Stabila föräldrar har större förutsättningar att hjälpa
            de som har svårigheter. Alla, både föräldrar och barn, måste få
            visa att de behövs och att alla kan göra sin insats. Många av
            dagens ungdomar har inte från början fått lära sig att ta ansvar
            — för sig själva, för andra, för omvärlden. Framtidstron har naggats
            allvarligt i kanten, man ser ingen egentlig mening med att satsa
            på någonting. För att stötta självkänslan kan olika former av
            drogmissbruk bli den verklighetsflykt som man eftersträvar. Då
            dagens ungdomar i vårt samhälle känner sig önskade, värdefulla
            och efterfrågade, när de inser att de kan göra en insats för att
            förändra både sin egen och andras situation, när ett samhällsansvar
            blir något som känns riktigt och naturligt — då har vi nått en
            bra bit i narkotikabekämpningen.
          </p>
          <p xml:id="i-C6nkmUbzbd9Lc2wTuaXTnp">
            Stoppa ”flumkulturen””
          </p>
          <p xml:id="i-9DHgUaygNyqzWxc9ZWv8Bx">
            Förbudet mot försäljning av illegal narkotika förhindrar regelrätt
            annon- sering och skyltning vid narkotikalangning. Icke desto
            mindre kan narkotika- organisationer nå ut med sitt budskap via
            massmedia genom indirekt marknadsföring. Mycket av den s. k. flumkulturen
            spelar en aktiv roll som marknadsförare av narkotika. I Västsverige
            har t. ex. distribuerats ett postorderhäfte, vari man saluförde
            de tillbehör som narkotikabrukaren behöver. Postorderhäftets illustration
            bär tydliga spår av flumkulturpåver- kan. Det är framför allt
            inom ramen för den omfattande s. k. alternativkulturen som rockmusiker,
            profeter för mysteriereligioner m. fl. kunnat förespråka en livsstil
            där narkotika spelar en större eller mindre roll. Denna indirekta
            marknadsföring är den synliga delen av narkotikaorganisationernas
            verk- samhet vilket ger dem den breda kontaktyta som är nödvändig
            för att den illegala narkotikahandeln skall blomstra och accepteras.
            Öppet förespråkan- de för narkotika genom att förhärliga missbruket
            eller förringa dess skadeverkningar måste aktivt bemötas, och
            i grövre fall bör man överväga kriminalisering. Den opinion som
            vill motarbeta en sådan lagstiftning genom att dra igång en gränsdragningsdiskussion
            mellan vad som är konst, dokumentation eller vetskap å ena sidan
            och öppet förhärligande å den andra sidan måste bemötas. Det borde
            vara möjligt att skilja ut seriösa konstnärer och deras skildringar
            av drogupplevelser från regelrätta uppmaningar till missbruk och
          </p>
          <pb facs="riksdagen-motions-pdf/data/198283/mot_198283__267/mot_198283__267-010.pdf"/>
          <fw xml:id="i-TVgKqbWmnHcqMRo1bmpZvA">
            Mot. 1982/83:267 12
          </fw>
          <p xml:id="i-K2VVmPxfyEtmLv29uWttva">
            deltagande i narkotikabaserade livsmönster som förekommer t.
            ex. på skivomslag. En satsning på att ”avglamourisera” drogkulturen
            som helhet måste göras. Ökad information parad med en intensiv
            propaganda är en väg att gå. En jämförelse kan göras med den intensiva
            anti-rök-kampanj som pågått några år och som lett till ett minskat
            rökande både bland vuxna och bland ungdomar. Det är inte längre
            tufft att röka — det får inte heller vara tufft att ”knarka”.
            Det kan inte vara förenligt med samhällets intressen att flera
            popgrupper och enskilda musiker mer eller mindre öppet kan propagera
            för narkotika i olika former. Ett exempel härpå är den internationella
            artisten Nina Hagens framträdande i Sverige. Gruppen Black Uhuru,
            som lanserats hårt i Sverige, sjöng nyligen på måndagsbörsen i
            TV sången ”Sinsemella” som är namnet på en marihuanasort. På skivomslag
            har propagandan blivit alltmer vanlig. Svenska Dag Vag har givit
            ut skivan ”Palsternacka Sativa”, en direkt anspelning på det latinska
            namnet ”Cannabis Sativa” — Cannabis! På liknande sätt distribueras
            budskapet i form av smycken formade som cannabisblad eller rakblad,
            symbol för kokain. Ungdomen är därvidlag mycket oskyddad. Idoldyrkan
            och oförmåga att inse riskerna med att leva som vissa ”musikanter”
            gör många ungdomar till ett ”lättfångat byte”. Vi måste skapa
            garantier för att inga former av samhällsstöd får gå till grupper,
            som i den ena eller andra formen gör reklam för narkotika. Vidare
            bör inga lokaler, som uppbär anslag från det allmänna, få tillåtas
            ta emot musiker, som propagerar för eller förhärligar narkotika.
            Samma sak måste gälla det övriga kulturlivet, som t. ex. bildkonsten.
            Detta behöver inte innebära någon inskränkning i tryckfriheten,
            men vi skall i alla sammanhang påpeka vilka enskilda och grupper,
            som förhärligar narkotika i sitt budskap. Då tvingas de hela tiden
            ini en försvarsposition, som blir alltmer ohållbar med tiden.
          </p>
          <p xml:id="i-3XAjGTZZDfjaMGFGNrp8ba">
            Vårdinsatserna måste effektiviseras
          </p>
          <p xml:id="i-TjsaX6tNFXqddogP3pNkey">
            Samhället måste självfallet ta hand om dem som drabbas av missbruks-
            skador. Ofta är det alkoholproblemet som är narkotikamissbrukarens
            inkörsport. I vart fall skjuter vederbörande oftast skulden härpå.
            De pengar som narkotikabrukaren får från försäkringskassan går
            oftast direkt till nya inköp av narkotika. Vägras man sjukskrivning
            hos en doktor går man till nästa. Efter ett par års sjukskrivningar
            har missbrukaren eventuellt besökt något av rehabiliteringsalternativen,
            arbetsvård eller behandlingshem. Efter en tid, då man uttömt hela
            den terapeutiska arsenalen utan resultat, är det icke ovanligt
            att vederbörande förtidspensioneras. En framgångsrik narkotikapolitik
            kan inte enbart ha motivet ”dålig uppväxtmiljö” som utgångspunkt.
            Missbruket representerar snarare ett inlärt tillstånd. Det är
            det inlärda beteendet som skall förändras och först då
          </p>
          <pb facs="riksdagen-motions-pdf/data/198283/mot_198283__267/mot_198283__267-011.pdf"/>
          <fw xml:id="i-XYn69gNVZ9E4Pv4uV5hpHy">
            Mot. 1982/83:267 13
          </fw>
          <p xml:id="i-Vnz959MAFs71idFMf7ESBL">
            kan individen få en annan attityd och kan frigöra sig från sitt
            beroende. Det måste således bli fråga om en behandling där man
            lär missbrukaren en ny livsstil — ett nytt beteende! Den nya lagstiftningen
            — LVM — är, som vi redan påpekat, behäftad med betydande brister.
            Behandlingstiden — två månader (!) - är alldeles för kort. Att
            förändra ett inlärt beteende erfordrar minst ett års behandling
            för att kunna innefatta en framgångsrik rehabilitering av en missbrukare.
            Besluten om denna form av vård skall dessutom vara lokalt förankrade
            och fattas av socialnämnd. Erfarenheterna — och de är entydiga
            — visar att korttidsavgiftning, vare sig den sker på psykologiska
            eller sociala grunder, omgående leder till återfall i missbruk.
            Avgörande för om insatserna skall bli framgångsrika är att rehabiliterings-
            kedjan kan hållas intakt till dess att en god återanpassning av
            missbrukarna kan konstateras. För detta ändamål måste åstadkommas
            en bättre fungeran- de eftervård. På detta sätt kan riskerna för
            återfall i förnyat missbruk elimineras. Vård- och övervakningsresurserna
            måste således få en sådan utformning att detta krav kan säkerställas.
            En framgångsrik vård av drogmissbrukare är den som kan sättas
            in på så tidigt stadium som möjligt. Det har förekommit att barn
            har kommit in i en missbrukssituation redan vid 12-15 års ålder.
            En uppsökande verksamhet och en uppföljning av alla omhändertagna
            är nödvändig. Fältsekreteraror- ganisationen måste effektiviseras,
            bl. a. genom aktiva utbildningsinsatser. Läkare och annan sjukvårdspersonal
            måste få bättre utbildning i att spåra bakom olika sjukdomar liggande
            missbruksproblem. Vi måste öka möjlig- heterna till tvångsingripanden
            mot dem som idkar grovt bruk av narkotika, då vederbörande riskerar
            att skada sig själv eller annan och då möjligheterna till frivilliga
            insatser uttömts.
          </p>
          <p xml:id="i-TKnzBEtgZvBvgpdNUkjnYb">
            Effektivare organisation
          </p>
          <p xml:id="i-2VCkscjSsuSgSK79VWUqeL">
            Om samhällets resurser skall kunna utnyttjas på ett riktigt sätt
            måste två viktiga förutsättningar vara uppfyllda:
          </p>
          <p xml:id="i-6kHdKDPwM3zk9pbxGnEksw">
            1. Insatserna måste riktas mot den allvarligaste brottsligheten
            och särskilt mot dess svagaste länkar. 2. De resurser som utnyttjas
            måste mot bakgrund av vad de riktas mot vara allsidigt sammansatta.
            De måste kunna arbeta snabbt och effektivt utan hindrande byråkratiskt
            och administrativt krångel i form av t. ex. gränsdrag- ningen
            mellan myndigheter.
          </p>
          <p xml:id="i-31dPgC62iMBv72hnvwFs2b">
            Narkotikaproblemet har nu nått en sådan omfattning, oaktat ökade
            traditionella samhällsinsatser, att helt nya metoder och insatser
            erfordras. Många människor upplever detta problem som en allvarlig
            fara för vårt samhällsliv och rättssäkerhet. Fortsatt arbete inom
            de traditionella mönstren kommer att leda till risk för att tilltron
            till vårt samhälles möjligheter att på
          </p>
          <pb facs="riksdagen-motions-pdf/data/198283/mot_198283__267/mot_198283__267-012.pdf"/>
          <fw xml:id="i-7CteUUofFTNF8q4NaHc4yN">
            Mot. 1982/83:267 14
          </fw>
          <p xml:id="i-TTKWQGpn2iy2kPyLw85rxH">
            allvar komma åt narkotikabruket undergrävs med alla de risker
            och konsekvenser detta kan medföra. Samhället besitter i själva
            verket stora resurser för förebyggande och bekämpande åtgärder
            inom narkotikaområdet. Men dessa resurser är splittrade i vad
            gäller både organisation och ansvar. Myndigheter, såsom skola,
            socialvård, polis, domstolar och kriminalvård, arbetar med narkotikaproblemet
            efter olika förutsättningar med olika mål och tyvärr alltför sällan
            i samverkan. Samhället kan enligt vår uppfattning inte effektivt
            förebygga missbruket med nuvarande insatser genom olika sektorer.
            Samhället kan inte heller effektivt bekämpa narkotikabrottslighet
            genom en sektororganisation. Om detta allvarliga samhällsproblem
            skall kunna bekämpas fordras ett omtän- kande på flera plan. Enligt
            vår mening måste nya regler för samarbetet utarbetas, med avsikt
            att skapa en effektivare och längre gående samverkan mellan berörda
            myndigheter. Detta krav framstår än mera angeläget i belysning
            av de inskränkningar i möjligheten till informationsutbyte mellan
            myndigheter som den nya sekretesslagen leder till särskilt på
            det sociala området. I första hand måste kommunikationerna mellan
            polis och kommunernas sociala sektorer förbättras. Vad som krävs
            för bekämpning av narkotikaproblemet är en snabb och effektiv
            organisation som har överblick över hela strukturen och snabbt
            kan ingripa, utreda, lagföra och följa upp effekterna av sina
            insatser genom hela kedjan, från inledande insatser i skola, socialvård,
            polis m. m. till kriminal- vård eller narkomanvård och återanpassning
            i samhället. Organisationen skall inte strikt behöva följa myndighetsgränser.
            Den skall snabbt kunna på konsult- eller arvodesbas knyta till
            sig sakkunskap i form av t. ex. juridisk, medicinsk eller social
            expertis. Strävan skall vara att komma åt missbruket samtidigt
            och riktat mot alla delar av strukturens svaga punkter. Sådana
            insatser skulle snabbt kunna pressa ned bruket och återställa
            tilltron till samhällets förmåga att tillgodose medborgarnas krav
            Vi förordar därför att man snarast tillskapar samordnande organ,
            lokalt, regionalt och centralt, för ledning av förebyggande och
            bekämpande av narkotikabruk och narkotikabrottslighet. I varje
            kommun måste det bildas grupper, som kontinuerligt följer narkotikafrågan.
            Förutom polis och sociala myndigheter bör det finnas representanter
            för Hem och Skola, elevföreningar och så många aktiva ungdoms-
            och idrottsföreningar som möjligt. Det gäller att slå tillbaka
            mot narkotikan på bred front, när det ännu finns tid att göra
            något. På länsplanet bör motsvarande organisation samordna insatserna
            för narkotikabekämpning så att inga ärenden ”faller mellan stolarna”
            på grund av traditionella myndighetsgränser. Vi förordar därför
            att en sådan länsgrupp bestående av representanter för
          </p>
          <pb facs="riksdagen-motions-pdf/data/198283/mot_198283__267/mot_198283__267-013.pdf"/>
          <fw xml:id="i-RoGe42M5uzzdJfppRRTn3E">
            Mot. 1982/83:267 15
          </fw>
          <p xml:id="i-Aj2HC6B6Czs5JRdmWLQMuv">
            polis, åklagare, domstolar, länsstyrelsens socialvårdskonsulent,
            landstingets sjukvårdsstyrelse, länets hem- och skolaförening
            samt länsskolnämnden bildas. Enligt vår mening är de åtgärder
            som syftar till att samordna insatserna på lokalt och regionalt
            plan så viktiga att dessa bör prioriteras i särskild ordning.
            Regeringen bör genom tilläggsdirektiv till den nya narkotikakommissionen
            ålägga denna att snarast framlägga förslag på dessa områden. Riksdagen
            bör göra ett uttalande av denna innebörd. Utredningen om narkotikamissbrukets
            omfattning (UNO) har i sitt nyligen avlämnade betänkande föreslagit
            att en central myndighet bör få ansvaret för samordningen av olika
            åtgärder mot narkotikamissbruket. Detta förslag hälsas med tillfredsställelse.
            Riksdagen bör uttala sig för ett genomförande av utredningsförslaget.
            Med stöd av det anförda hemställer vi” 1. att riksdagen uttalar
            sig mot narkotikamissbruket, 2. att riksdagen uttalar sig för
            att missbruksvården förbättras i enlighet med vad som anförs i
            motionen.
          </p>
          <p xml:id="i-ajmK6j4unpa5D7Hkfnopc">
            Stockholm den 12 janauri 1983
          </p>
          <p xml:id="i-AYbQ6ChKx7s7KBcoeRXTBP">
            STEN SVENSSON (m) BJÖRN KÖRLOF (m)
          </p>
          <p xml:id="i-Qd1UWip6gAooq1UU6YAr1Y">
            " Se även motion 1982/83:268.
          </p>
          <pb facs="riksdagen-motions-pdf/data/198283/mot_198283__267/mot_198283__267-014.pdf"/>
          <p xml:id="i-R6fcB2AakXjkiMyHbPXkPd">
            minab/gotab Stockholm 1983 73350
          </p>
        </div>
      </div>
    </body>
  </text>
</TEI>
