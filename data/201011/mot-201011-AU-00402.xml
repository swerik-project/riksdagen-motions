<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00402">
  <teiHeader>
    <fileDesc>
      <titleStmt>
        <title>Jämställd arbetsmarknad</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jämställd arbetsmarknad</title>
          <idno type="rdwebb">GY02A402</idno>
          <rs type="number">A402</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A402/text</ref>
          <ref type="dokument_url_html">http://data.riksdagen.se/dokument/GY02A402</ref>
          <ref type="dokumentstatus_url_xml">http://data.riksdagen.se/dokumentstatus/GY02A402</ref>
          <ref type="doc">http://data.riksdagen.se/fil/939EE926-C098-47A7-9A56-925E8AE2FF7F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DnpQDzkros6Tc2Ao9ycTJL" type="signed"/>
        <correspContext corresp="i-DnpQDzkros6Tc2Ao9ycTJL">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-iThmkGNxBe7XUsT8b92pZ"/>
        </correspContext>
        <correspAction xml:id="i-UJeJaDCfr3eGGSF3gnU3Vo" type="numbering">
          <date when="2010-10-29"/>
        </correspAction>
        <correspAction xml:id="i-XgNRr6qaZZiCa5B4Tc8a8p" type="submission">
          <date when="2010-10-27"/>
        </correspAction>
        <correspAction xml:id="i-7yZ7jcqsQ2oVaa5mmL4Vz4" type="transfer">
          <date when="2010-10-26"/>
        </correspAction>
        <correspAction xml:id="i-WSachkcFNwauU7ncivJkDh" type="assigned"/>
        <correspContext corresp="i-WSachkcFNwauU7ncivJkDh">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6FZWfKuJVX1miF23LUDMFe" type="motBody">
        <div xml:id="i-9UPGLeKahFmLeXWVJqTAPF" type="motProposal" subtype="förslag">
          <head xml:id="i-K7ZJiJ6xnayhEQJEsgNH21">
            1 Innehållsförteckning
          </head>
          <p xml:id="i-A6Msdb6AQ8PxyMGLhkqECD">
            1 Innehållsförteckning 1
          </p>
          <p xml:id="i-VWNa9i6QouNjcQnkv34zQa">
            2 Förslag till riksdagsbeslut 2
          </p>
          <p xml:id="i-jtUy6ZkUNKGNgnXEpKde9">
            3 Jämställd arbetsmarknad och jämställt arbetsliv 3
          </p>
          <p xml:id="i-GRJePsqEvdbXcKXGKxaG8b">
            3.1 Lönekartläggningar ett effektivt medel för jämställda löner
            4
          </p>
          <p xml:id="i-SZs6zrDXr3T7qgULhFUHuQ">
            3.2 Rätt till heltid och möjlighet till deltid 4
          </p>
          <p xml:id="i-QLUMTqf6zXD3GJH1iEXRAf">
            3.3 Förbättra anställningsvillkor för kvinnor 5
          </p>
          <p xml:id="i-RtHgq4pQ8o4ApJWScUx16V">
            3.4 Avskaffa kvinnors obetalda arbete 6
          </p>
          <p xml:id="i-RNH3dADWeGGnoMZTMwbvFi">
            3.5 Bryt den könssegregerade arbetsmarknaden 7
          </p>
        </div>
        <div xml:id="i-NFuo1saTrdn2CoCmuUdtgE" type="motContent">
          <head xml:id="i-BRNDXmvNaE9bhnVEKXLLcW" type="h1">
            2 Förslag till riksdagsbeslut
          </head>
          <list xml:id="i-YQVToMDPure4AUfczDy6pu" style="ol">
            <item xml:id="i-9y7NyzkdyPEacbgzQTjq7i">
              Riksdagen tillkännager för regeringen som sin mening vad som
              anförs i motionen om att lönekartläggningar ska genomföras varje
              år.
            </item>
            <item xml:id="i-7amiXzTPWgJyhqoUzxBMGN">
              Riksdagen tillkännager för regeringen som sin mening vad som
              anförs i motionen om att planer för jämställda löner och jämställdhetsarbete
              ska genomföras och följas upp årligen på arbetsplatser med minst
              tio anställda.
            </item>
            <item xml:id="i-D1WsSGqH3zX9StFeR2UQ3L">
              Riksdagen tillkännager för regeringen som sin mening vad som
              anförs i motionen om att regeringen ska ta ett initiativ till
              handslag med de fackliga organisationerna och arbetsgivarorganisationerna
              för att få bort könsrelaterade löneskillnader.
            </item>
            <item xml:id="i-MTTv99pkZTVo3XgbifR86Y">
              Riksdagen tillkännager för regeringen som sin mening vad som
              anförs i motionen om att heltidsanställning ska vara norm på den
              svenska arbetsmarknaden.
            </item>
            <item xml:id="i-Jui91Wqn8v277gMzaPXk2d">
              Riksdagen tillkännager för regeringen som sin mening vad som
              anförs i motionen om att regeringen bör verka för att jämställda
              löner ska uppnås i första hand i den politiskt styrda offentliga
              sektorn men också på arbetsmarknaden i övrigt.
            </item>
            <item xml:id="i-NZsz5deFu8jVyqvh6gCvaK">
              Riksdagen tillkännager för regeringen som sin mening vad som
              anförs i motionen om att införa jämställdhetsintegrering i utbildningsmetodiken
              och pedagogiken. 1
            </item>
            <item xml:id="i-J35pMvjuLJnHAG2miqRgHp">
              Riksdagen tillkännager för regeringen som sin mening vad som
              anförs i motionen om att studie- och yrkesvägledarens roll måste
              uppgraderas och ges större utrymme för att stödja ungdomars utbildningsval
              i syfte att bryta den könssegregerade arbetsmarknaden. 1
            </item>
            <item xml:id="i-D1JXbdXyvwZQ6Xxee7PoDo">
              Riksdagen tillkännager för regeringen som sin mening vad som
              anförs i motionen om behovet av en lagstiftning som begränsar
              arbetsgivarnas möjligheter att använda sig av anställningsformen
              tidsbegränsad anställning.
            </item>
            <item xml:id="i-Pe4E2bRJVFUkePa9VPozv9">
              Riksdagen tillkännager för regeringen som sin mening vad som
              anförs i motionen om att införa en tredelad föräldraförsäkring.
              2
            </item>
            <item xml:id="i-7dNjBrdr1ar4cBKsKUh25C">
              Riksdagen tillkännager för regeringen som sin mening vad som
              anförs i motionen om införandet av avidentifierade anställningsansökningar.
            </item>
          </list>
          <p xml:id="i-LkpjCmkzPpXgVqCGx24GSW">
            1 Yrkandena 6 och 7 hänvisade till UbU.
          </p>
          <p xml:id="i-Ny8fX9Sop4USicLEW5u9E4">
            2 Yrkande 9 hänvisat till SfU.
          </p>
          <head xml:id="i-HuCHnE7MTHmR3S2szrwzwj" type="h1">
            3 Jämställd arbetsmarknad och jämställt arbetsliv
          </head>
          <p xml:id="i-8txXJmstYeu1hsDyubH2At">
            Egen lön och möjligheter till egen försörjning handlar i grunden
            om möjlighet till självständighet och frihet. En lägre värdering
            av kvinnors arbete och yrkesval gör att kvinnor begränsas i löneutveckling
            och karriärsmöjligheter och att de får lägre pension.
          </p>
          <p xml:id="i-LQQb611drdDuR2ggPCViYo">
            Kvinnors lägre lön och långsammare löneutveckling i kombination
            med huvudansvar för hem och familj är påtagliga faktorer i det
            icke jämställda samhället. Således är åtgärder för jämställda
            löner helt avgörande för att åstadkomma ett jämställt samhälle.
            Lönediskrimineringen är oacceptabel och ansvaret för hem och anhöriga
            bör delas jämställt.
          </p>
          <p xml:id="i-PbsNkNDUghuN51ursZVtyE">
            Enligt SCB är kvinnors löner, sett till hela arbetsmarknaden,
            84 procent av männens löner. Hälften av denna löneskillnad kan
            förklaras av att kvinnor och män har olika utbildning, befattningsgrad
            och arbetstid och finns inom olika sektorer. Olikheter består
            exempelvis av att män i högre grad finns i branscher med högre
            löneläge än kvinnodominerade branscher. Män finns på högre positioner
            än kvinnor och har därmed högre löner. Men om dessa skillnader
            räknas bort genom så kallad standardvägning av statistiken återstår
            fortfarande en löneskillnad mellan kvinnor och män på sju procentenheter
            som inte kan förklaras på annat sätt än att traditionellt kvinnliga
            arbeten värderas lägre och att lönesättande chefer bär på ojämställda
            värderingar.
          </p>
          <p xml:id="i-3A95a9w32AWBF5zv9dGfqN">
            Det politiska systemet, riksdagen och landets kommun- och landstingsfullmäktigen,
            har ett direkt arbetsgivaransvar för de anställda och arbetsvillkoren
            i den offentliga sektorn. Löneskillnaden i kommunerna är cirka
            en procent och i landstinget och staten handlar det om cirka sex
            procent.
          </p>
          <p xml:id="i-S6C67yuPG77TXXrJCJUask">
            Miljöpartiet verkar för att jämställda löner i offentlig sektor
            ska åstadkommas. Att vi känner ett särskilt ansvar för den offentliga
            sektorn är naturligt då denna sektor är politiskt styrd. För även
            om de politiska församlingarna inte är direkt avtalsslutande parter
            måste det ändå finnas ett arbetsgivaransvar för de människor som
            arbetar och verkar i vår sektor. Det kommer att krävas medel ur
            statens, kommunernas och landstingens budgetar för att klara uppdraget
            att säkerställa jämställda löner.
          </p>
          <p xml:id="i-QwN7pqN9Vkycu6VU2eFEvT">
            Samtidigt krävs det ett ansvar ute i den offentliga sektorns
            verksamheter. För lika viktigt som det är att skapa ekonomiska
            resurser är det att göra upp med attityder som innebär att män
            nästan alltid värdesätts mer än kvinnor. Varje lönesättande chef
            måste vidta konkreta åtgärder för att en gång för alla avskaffa
            könsrelaterad lönediskriminering.
          </p>
          <p xml:id="i-SBz5YCewE9CBUxqSFthrdy">
            Lönediskrimineringens avskaffande kommer dock aldrig att bli
            verklighet med ett ensidigt arbetsgivaransvar. Utan fackens aktiva
            medverkan är det omöjligt att få till stånd jämställda löner.
            Tyvärr har fackens engagemang för att åstadkomma en verklig förändring
            generellt sett varit svagt under lång tid, undantag finns dock.
            För den fackliga rörelsen innebär detta påfrestningar. Gamla mönster
            och traditioner måste rensas bort för att prioritera kvinnor framför
            män.
          </p>
          <p xml:id="i-GS95uTS7nRriq5VwfV1PzX">
            Såväl inom offentlig som privat sektor måste arbetsgivare ta
            sitt ansvar för jämställda löner. Miljöpartiet anser att regeringen
            ska ta ett initiativ till ett handslag med de fackliga organisationerna
            och arbetsgivarorganisationerna med målet att få bort könsrelaterade
            löneskillnader.
          </p>
          <head xml:id="i-J52cdamXr6vsfFYRyRkF3m" type="h2">
            3.1 Lönekartläggningar ett effektivt medel för jämställda löner
          </head>
          <p xml:id="i-5J12wYyPrhJCLDxr17nWcL">
            Offentlig och privat sektor måste upprätta lönekartläggningar
            för att påvisa, åtgärda och förhindra osakliga löneskillnader
            mellan män och kvinnor. Detta tillsammans med planer för jämställda
            löner och jämställdhetsarbete är några av våra viktigaste verktyg
            i Sverige för att åtgärda ojämställda löner.
          </p>
          <p xml:id="i-zwhbboLjrkmUq3Z5hKKZU">
            Den borgerliga regeringen ändrade ordningen för detta arbete
            genom att införa starka försämringar av lagens krav på upprättande
            av lönekartläggningar, planer för jämställda löner samt jämställdhetsarbete.
            Diskrimineringslagen (som bland annat ersätter jämställdhetslagen),
            trädde i kraft i januari 2009 och förändrar förutsättningarna
            för arbetsgivarna att utföra lönekartläggningar. Den borgerliga
            regeringen har ändrat regeln (3 kap. 10 § diskrimineringslagen)
            om lönekartläggning från att tidigare gälla alla arbetsgivares
            skyldighet att upprätta lönekartläggning varje år till att enbart
            behöva genomföra en sådan vart tredje år.
          </p>
          <p xml:id="i-FyoVthM6HM8WQf1br3eNJy">
            Dessutom förändrades kravet för upprättande av jämställdhetsplan
            (3 kap. 13 § diskrimineringslagen) samt handlingsplan för jämställda
            löner (3 kap. 11 § diskrimineringslagen) till att gälla enbart
            arbetsgivare med mer än 25 anställda där lönekartläggningen endast
            behöver genomföras vart tredje år. Innan förändringen skulle arbetsgivare
            med fler än tio anställda upprätta en jämställdhetsplan och handlingsplan
            för jämställda löner varje år. Denna försämring av jämställdhets­lagens
            krav på jämställdhetsplan och handlingsplan för jämställda löner
            innebär att 2025 procent av arbetstagarna inte omfattas av jämställdhetsinsatser.
          </p>
          <p xml:id="i-MdGoWs82fgcehUV1ZTQVnd">
            Detta innebär att 21 000 färre företag som har 300 000350 000
            anställda behöver upprätta en handlingsplan för jämställda löner
            och en jämställdhetsplan.
          </p>
          <p xml:id="i-UBLYgY17W5sxyQMzG4osSi">
            Miljöpartiet vill återgå till den tidigare jämställdhetslagens
            krav om att arbetsplatser måste upprätta lönekartläggningar varje
            år. Vi vill också att planer för jämställda löner och jämställdhetsarbete
            ska upprättas varje år på arbetsplatser med fler än tio arbetstagare.
          </p>
          <head xml:id="i-HiBZpNWWXt2C251jEdJdgY" type="h2">
            3.2 Rätt till heltid och möjlighet till deltid
          </head>
          <p xml:id="i-UApoGUeR1PUxJXaxJZcw8L">
            Ofrivilligt deltidsarbete är en kvinnofälla slår Gertrud Åström
            fast i utredningen Makt att forma samhället och sitt eget liv
            (SOU 2005:66). Det är också Miljöpartiets uppfattning. Det är
            orimligt att den samhälleliga normen för anställningsform utgår
            från kön. I många branscher är det fullständigt självklart att
            erbjuda heltidsanställning till män medan det är mycket vanligt
            att kvinnor är hänvisade till deltidsanställning.
          </p>
          <p xml:id="i-MtqshLZexpJQChiQX6RJPb">
            Deltidsarbetet är utbrett. Cirka 1 miljon personer arbetar deltid
            och tre fjärdedelar av dessa är kvinnor. Deltidsarbetet, och därmed
            också heltidsarbetet, är således ojämställt fördelat. Dessutom
            sammanfaller kvinnornas höga andel av deltidsarbetet med hög andel
            tidsbegränsade anställningar. Det ger dubbel negativ effekt, otrygghet
            och låg inkomst.
          </p>
          <p xml:id="i-PwqMVv94fAY1XsQzjhs4YX">
            Att Miljöpartiet står bakom kravet om allas rätt till heltid
            betyder inte att vi vill avveckla allt deltidsarbete. Men vår
            grundinställning är det i mycket högre grad än idag ska finnas
            en heltidsanställning i botten. Att det sedan finns många som
            av olika anledningar vill eller behöver arbeta deltid är en helt
            annan sak. Vår inställning kan således formuleras, rätt till heltid,
            med möjlighet till deltid.
          </p>
          <p xml:id="i-eJqYTEthMANKXEtHNmbby">
            Deltidsarbete innebär förstås lägre lön. Men inte bara det, då
            de flesta av ersättningarna inom socialförsäkringssystemet är
            inkomstrelaterade. Det gäller för sjukförsäkringen, föräldraförsäkringen
            och arbetslöshetsförsäkringen. På samma sätt är det med pensionsavsättningar.
            Deltidsarbetet och de lägre lönerna ger alltså negativa ekonomiska
            effekter livet ut.
          </p>
          <p xml:id="i-B6MqvM4mTBuwSkwG6rYnC4">
            Kvinnors deltidsarbete innebär inte bara ojämställda förhållanden
            på arbets­marknaden. Det skapar också ojämställdhet i hemmet och
            i förhållande till anhöriga. Det är kvinnor som i högre grad än
            män hand tar om barnen och andra anhöriga. Likaså är det kvinnor
            som i huvudsak utför hushållssysslorna. Så blir det när män tillåts
            lägga mer tid på det betalda lönearbetet.
          </p>
          <p xml:id="i-4Yb3gM2LtnpCTWHZhtGYKg">
            Enligt Miljöpartiets uppfattning är det hög tid att komma till
            rätta med problemet att olika normer, beroende av kön, gäller
            på svensk arbetsmarknad.
          </p>
          <p xml:id="i-Qk85ouTwDR3EAg4EAVB3bU">
            Miljöpartiet är tveksamt till att lagstiftningsinstrumentet är
            det mest effektiva verktyget för att åstadkomma fler heltidsanställningar.
            Arbetsmarknaden ser så olika ut och inom många mindre företag
            och verksamheter måste man också ha möjlighet att använda sig
            av deltidsanställningar. Vi vill hellre se ett huvudavtal för
            hela arbetsmarknaden där parterna, arbetsgivarna och facken ingår
            en överenskommelse där det fastställs att heltidsanställning är
            norm på den svenska arbetsmarknaden. Det betyder att arbetsgivarna
            tar på sig ansvaret att göra allt som är möjligt för att erbjuda
            heltidsanställningar.
          </p>
          <head xml:id="i-PcaPXyevqrqANtdiskG6uR" type="h2">
            3.3 Förbättra anställningsvillkor för kvinnor
          </head>
          <p xml:id="i-TSCUdRt9iZUwv42Dbm7ryG">
            Regeringen har underlättat användandet av tidsbegränsade anställningar.
            Detta trots att regeringen är medveten om jämställdhetsproblematiken.
          </p>
          <p xml:id="i-R4PRgqXe33ZGxeFg62qZWn">
            Det är idag främst kvinnor som har tidsbegränsad anställning,
            vilket kan ses som ett hinder för såväl ekonomiskt oberoende som
            utveckling och karriär. Förslaget att förbättra möjligheterna
            att träffa avtal om tidsbegränsad anställning kan därmed uppfattas
            medföra risk för att kvinnors position på arbetsmarknaden försämras
            ytterligare, skriver regeringen i proposition, 2006/07:111 Bättre
            möjligheter till tidsbegränsade anställningar.
          </p>
          <p xml:id="i-GgjSWpcpJ9wTJpyFB8huJd">
            De tidsbegränsade anställningarna har ökat drastiskt på svensk
            arbetsmarknad. Det var mot den bakgrunden den förrförra mandatperiodens
            rödgröna riksdagsmajoritet beslutade att olika typer av tidsbegränsade
            anställningar skulle föras samman till en gemensam fri visstidsanställning.
            Miljöpartiet ansåg, och anser fortfarande, att det var en bra
            ordning. Det behövde rensas upp bland allt för många tidsbegränsade
            anställnings­former. Det gäller särskilt då det främst är kvinnor
            som tvingas acceptera dessa otrygga anställningsformer.
          </p>
          <p xml:id="i-DwesVCJngqFxYABcF5rAW7">
            Sammantaget ökade de tidsbegränsade anställningarna med 236 000
            mellan 1990 och 2007, från 380 000 till 616 000, enligt uppgifter
            från arbetskraftsundersökningen (AKU).
          </p>
          <p xml:id="i-KG4NFCKcn3ojQRPn7FepPa">
            Den allra otryggaste formen för tidsbegränsad anställning, behovsanställning,
            har ökat mest. Behovsanställning innebär i princip att arbetsgivaren
            ringer och erbjuder arbete när behov uppstår. Det är inte ovanligt
            att sådana telefonsamtal kommer samma morgon under den dag då
            man vill att den anställde ska arbeta.
          </p>
          <p xml:id="i-QUPR5haKg3uuMPD2k88csX">
            Bland unga LO-kvinnor, i åldern 1624 år, har nästan hälften tidsbegränsade
            anställningar medan det handlar om en fjärdedel bland unga LO-män.
          </p>
          <p xml:id="i-2yMwt1XPeuwW55wfitKoSe">
            I en jämförelse mellan svenskfödda och utlandsfödda är förhållandet
            det samma. Fast med skillnaden att det för utlandsfödda är betydligt
            högre siffror för såväl kvinnor som män. Av detta kan vi dra slutsatsen
            att den genomsittliga personen med tidsbegränsad anställningsform
            är en ung invandrarkvinna som arbetar i hotell- och restaurang­branschen.
          </p>
          <p xml:id="i-A9j1WJZv7KK5n3KWm28DdX">
            Det var mot bland annat mot denna bakgrund, att de tidsbegränsade
            anställningarna ökar närmast okontrollerat bland unga kvinnor,
            som den förra rödgröna riksdagsmajoriteten bestämde sig för att
            använda lagstiftningsinstrumentet för att begränsa arbetsgivarnas
            överutnyttjande av tidsbegränsad anställning. Denna lagstiftning
            har nu rivits upp av den borgerliga alliansregeringen.
          </p>
          <p xml:id="i-PfKK79Hz6d7dka2mbfyBPX">
            Miljöpartiet menar att det behövs lagstiftning som begränsar
            arbetsgivarnas möjligheter att använda sig av anställningsformen
            tidsbegränsad anställning.
          </p>
          <head xml:id="i-58swciTn8FpL5pHjp2oLP2" type="h2">
            3.4 Avskaffa kvinnors obetalda arbete
          </head>
          <p xml:id="i-SvKRT4Rpe9Q6fAGGEu1zmo">
            Den borgerliga regeringen har infört stora skatteavdragsmöjligheter
            för hushållsnära tjänster. Ett motiv för detta är enligt dem själva
            att hjälpa kvinnor ut på arbets­marknaden. Miljöpartiet förnekar
            inte att skattedumpningar för hushållsnära tjänster också kan
            ge en sådan effekt. Men det har inget med jämställdhet att göra.
            Det som händer är bara att kvinnor fortsätter ta huvudansvar för
            hushållsarbetet, men nu köper tjänsterna.
          </p>
          <p xml:id="i-WaSVo9ogTffAfxRsUFYPFn">
            Miljöpartiet är av flera skäl motståndare till skatteavdraget
            för hushållsnära tjänster. Det handlar dels om att man inte löser
            det strukturella problemet, att männen inte tar tillräckligt ansvar
            för hemmet och anhöriga, dels gynnar skatteavdragets konstruktion
            ensidigt de högavlönade. Det krävs en inkomst på över 50 000 kronor
            i månaden för att det ska vara lönsamt att köpa tjänsten i jämförelse
            med att själv ta ledigt från jobbet för att utföra jobbet.
          </p>
          <p xml:id="i-RHG1rqiVZRChq24Vy1nXtD">
            Miljöpartiets väg är en annan. Vi vill sänka tjänstemomsen så
            att det blir billigare att konsumera tjänster snarare än saker,
            vilket också är bättre ur miljösynpunkt. Vi vill tredela föräldraförsäkringen
            samt på sikt förlänga den till 18 månader. Den ska vara tredelad
            så att en tredjedel disponeras av vardera föräldern och en tredjedel
            är överlåtbar mellan föräldrar eller annan nära vuxen. Det ger
            verkliga förutsättningar för männen att ta ett jämställt helhetsansvar
            för ett liv med både hem, anhöriga och arbete.
          </p>
          <head xml:id="i-4Zff66eCuE5Ub1Nnj8Mskz" type="h2">
            3.5 Bryt den könssegregerade arbetsmarknaden
          </head>
          <p xml:id="i-FAcd5uBGVsKqrGcx7Ghdo1">
            Den svenska arbetsmarknaden är starkt könssegregerad. Män väljer
            typiskt tekniska yrken och privat sektor och kvinnor väljer yrken
            inom vården och offentlig sektor. Detta bidrar starkt till att
            olika yrken värderas olika och typiska kvinnoyrken värderas lägre.
            Därför är det viktigt att vi kommer till rätta med denna könssegregerade
            arbetsmarknad.
          </p>
          <p xml:id="i-No6bgeKotSgzt4ZyPBc2eL">
            Det är tydligt att kvinnodominerade branscher och sektorer har
            lägre lön än mansdominerade branscher. Det är ingen tillfällighet.
            Dit männen söker sig, där stiger också lönerna. På motsvarande
            sätt stagnerar ofta löneutvecklingen när andelen kvinnor i en
            yrkesgrupp ökar. Det finns ett starkt samband mellan utbildning
            och arbete.
          </p>
          <p xml:id="i-NxZ3qj3TmUruWdqqvmowYV">
            Grunden till det framtida arbetslivet läggs i utbildningssystemet.
            Skillnaderna mellan mäns och kvinnors utbildningsval på gymnasie-
            och högskolan är stora. För att komma till rätta med detta måste
            de traditionella könsmönstren vid utbildningsvalen brytas. Det
            är värt att notera att kvinnors utbildningsnivå är högre än mäns.
            2007/2008 var cirka 66 procent av dem som utexaminerades från
            högskola eller universitet kvinnor. Trots det kommer inte kvinnor
            ikapp män lönemässigt. Detta har sin förklaring bland annat i
            att traditionella könsmönster gäller vid val av utbildning. Kvinnor
            är överrepresenterade inom pedagogiska utbildningar och inom omsorgsutbildning,
            medan män är överrepresenterade inom teknik och tillverkning.
            Av detta kan vi dra slutsatsen att hela sektorer är fel avlönade.
            Unga kvinnor söker sig i högre utsträckning till traditionellt
            mansdominerade branscher än vad unga män söker sig till traditionellt
            kvinnodominerade branscher. Det finns fler kvinnor i tillverkningsindustrin
            än det finns män inom vård och omsorg. Mot den bakgrunden bör
            det göras särskilda insatser redan i grundskolan för att få fler
            pojkar att intressera sig för vård och omsorg när det är dags
            att välja inriktning till gymnasiet.
          </p>
          <p xml:id="i-VV8hf8EHVunNK7P5jEq1Xw">
            Skolan har ett ansvar för att tillhandahålla pedagogik som stimulerar
            både flickor och pojkar att göra icke traditionella utbildningsval.
            Skolan skulle alltså dra nytta av att jämställdhetsintegrera den
            metodik och pedagogik som används.
          </p>
          <p xml:id="i-L51GTzisfYM9jVQmcFDKtL">
            Studie- och yrkesvägledarna har här en oerhört viktig roll. Med
            deras stöd kan många ungdomar våga välja utanför de traditionella
            yrkesvalen. Det har också gjorts stora särskilda satsningar för
            att väcka flickors intresse för manligt dominerade branscher,
            exempelvis på teknikområdet.
          </p>
          <p xml:id="i-HrT1cdsiu8RopS1nGUfna4">
            Miljöpartiet anser att det måste läggas minst lika mycket resurser
            på särskilda satsningar för att få pojkar intresserade av yrkesområden
            inom vård och omsorg.
          </p>
          <p xml:id="i-96Lpmh85iwtGgSqoYmFHPv">
            Genom att satsa ytterligare på studier och kvalificerade yrkesutbildningar
            för enskilda i vuxen ålder öppnas en möjlighet att skola om sig
            och därmed bryta könsnormativa yrkesval senare i livet.
          </p>
          <p xml:id="i-JNSn4L3zxP99D4mN1JosPX">
            Avidentifierade ansökningar bör införas för att frångå fördomsmässiga
            bedömningar av arbetssökande. Där försök har gjorts med avidentifierade
            ansökningar, bland annat i Göteborgs stad, har det visat sig att
            just kvinnor i högre grad både kallas till anställningsintervju
            och också anställs. Miljöpartiet ser därför positivt på att det
            utvecklas system med avidentifierade ansökningar vid anställningsförfaranden.
          </p>
        </div>
        <div xml:id="i-AC2Zot8tYgyE3Lse4XyA7r" type="signatureBlock">
          <list xml:id="i-FGjesVmXi5sfpY4yyFjQyu">
            <item xml:id="i-VWqsDfAm7i1LnqNvnTFwjF" who="i-7YbH6oTUwG4Qn94QEVE6as" type="signature">
              Gunvor G Ericson (MP)
            </item>
            <item xml:id="i-6mzaFe332YoWHwJRFUqp4D" who="i-SNtv8jZRB19Jr8oegj1mGK" type="signature">
              Esabelle Dingizian (MP)
            </item>
            <item xml:id="i-WFpgD1eFncpzwKuhC3xo62" who="i-9x2nw6aosA3pyEJfJTc1eD" type="signature">
              Ulf Holm (MP)
            </item>
            <item xml:id="i-LVfEU1mymoT1ZyXrdycT6V" who="i-FfCiJc8kVZcwio9wsCvVkH" type="signature">
              Mehmet Kaplan (MP)
            </item>
            <item xml:id="i-TV324kcH41zLWYva2hjsU7" who="i-UFTZBKNRWWLXUXAtcCcVfH" type="signature">
              Tina Ehn (MP)
            </item>
            <item xml:id="i-AhNe74m74MpxosEKtXTwT4" who="i-HsGsAzKWHQY5pjyAYNXAz7" type="signature">
              Maria Ferm (MP)
            </item>
            <item xml:id="i-Ni62ssUNc7jFc433eqqsR9" who="i-Xw3dNbwa4hjDiSrSfFCZsz" type="signature">
              Magnus Ehrencrona (MP)
            </item>
            <item xml:id="i-AnHvRjmkCZEnKrw5QuQPUj" who="i-iThmkGNxBe7XUsT8b92pZ" type="signature">
              Jabar Amin (MP)
            </item>
          </list>
        </div>
      </div>
    </body>
  </text>
</TEI>
