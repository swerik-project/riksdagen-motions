<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UbU-00731">
  <teiHeader>
    <fileDesc>
      <titleStmt>
        <title>Jämlik idrott</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:731 av Rossana Dinamarca m.fl. (V)</title>
          <idno type="rdwebb">H402731</idno>
          <rs type="number">731</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H402731/text</ref>
          <ref type="dokument_url_html">http://data.riksdagen.se/dokument/H402731</ref>
          <ref type="dokumentstatus_url_xml">http://data.riksdagen.se/dokumentstatus/H402731</ref>
          <ref type="docx">http://data.riksdagen.se/fil/4E330D8D-87F0-4689-99E4-6D7A465D33DE</ref>
          <ref type="pdf">http://data.riksdagen.se/fil/D86AC575-D66C-4A14-8993-C74B0B23BE96</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CyK2hmJ5MSvqVe9YiV6omt" type="signed"/>
        <correspContext corresp="i-CyK2hmJ5MSvqVe9YiV6omt">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-Y7fUn71AirafdEvfn2mmBp" type="submitted">
          <date when="2016-10-03"/>
          <time when="11:31:12"/>
        </correspAction>
        <correspAction xml:id="i-GfurxzjmFsunmjcEVyGuGD" type="reviewed">
          <date when="2016-10-03"/>
          <time when="15:29:18"/>
        </correspAction>
        <correspAction xml:id="i-YCdshhDXEQ2QnXZ7vkRMpm" type="referred">
          <date when="2016-10-14"/>
        </correspAction>
        <correspAction xml:id="i-MJU1c252ZniKb6eQC4MUFy" type="assigned">
          <date when="2017-08-03"/>
          <time when="08:15:08"/>
        </correspAction>
        <correspContext corresp="i-MJU1c252ZniKb6eQC4MUFy">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-N9dr4utPMkavmZjBpmv5Xk" type="behandlas_i"/>
        <correspContext corresp="i-N9dr4utPMkavmZjBpmv5Xk">
          <ref type="uppgift">2016/17:KrU4</ref>
          <ref type="ref_dok_id">H401KrU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KrU4</ref>
          <ref type="ref_dok_titel">Civila samhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Byp7hv13NXtULRYTbCQC2T" type="behandlas_i"/>
        <correspContext corresp="i-Byp7hv13NXtULRYTbCQC2T">
          <ref type="uppgift">2016/17:UbU15</ref>
          <ref type="ref_dok_id">H401UbU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU15</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TSHCEgu6SvpopzQgfMuURm" type="behandlas_i"/>
        <correspContext corresp="i-TSHCEgu6SvpopzQgfMuURm">
          <ref type="uppgift">2016/17:UbU18</ref>
          <ref type="ref_dok_id">H401UbU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU18</ref>
          <ref type="ref_dok_titel">Skolväsendet - lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AKzHwrFq8EYFPUuXLf7qjN" type="motHeader">
        <div xml:id="i-VHc3m17ZGx2UpYtjUqc5QC" type="motTitle">
          Motion till riksdagen 2016/17:731 av Rossana Dinamarca m.fl.
          (V) Jämlik idrott
        </div>
      </div>
      <div xml:id="i-UnEG5paJJSTerNBjWxEshV" type="motBody">
        <div xml:id="i-DyEhG5z9YwV9Yv1FNJwPC2" type="motProposal" subtype="förslag">
          <head xml:id="i-LZ4NBLtLbChAui7Fao5njF">
            Förslag till riksdagsbeslut
          </head>
          <list xml:id="i-SicpwuqYJm1f2BVrqaRdgP" style="ol">
            <item xml:id="i-7kj3G81q8UXnFV7LeMkt6y">
              Riksdagen ställer sig bakom det som anförs i motionen om att
              regeringen bör återkomma med förslag på hur den statliga bidragstilldelningen
              till idrotten ska användas för att stärka jämställdhetsarbetet
              inom idrotten och tillkännager detta för regeringen.
            </item>
            <item xml:id="i-QmKa1uYkrcrTm9wpfesBhm">
              Riksdagen ställer sig bakom det som anförs i motionen om att
              regeringen bör återkomma med förslag på hur den statliga bidragstilldelningen
              till idrotten ska användas för att öka kunskapen om hbtq-frågor
              samt förbättra förutsättningarna för transpersoners idrottande
              och tillkännager detta för regeringen.
            </item>
            <item xml:id="i-TH4fwsc8sjwyZiPTpi1pWs">
              Riksdagen ställer sig bakom det som anförs i motionen om att
              Skolverket och Skolinspektionen bör ges i uppdrag att snarast
              genomföra samlade uppföljningar med fokus på kvaliteten på undervisningen
              i ämnet idrott och hälsa och säkerställa att läroplanen efterlevs
              och tillkännager detta för regeringen.
            </item>
            <item xml:id="i-NMZQoDoNkv4oCLF7eEC8Y8">
              Riksdagen ställer sig bakom det som anförs i motionen om att
              Skolverket bör uppdras att ge direktiv till huvudmännen om målsättningar
              för simkunnighet även på gymnasienivå och tillkännager detta för
              regeringen.
            </item>
            <item xml:id="i-Bo6kYrmscFadAaxxUUPs5Q">
              Riksdagen ställer sig bakom det som anförs i motionen om att
              Skolverket bör följa upp simundervisningen i grundskolan och sätta
              hårdare press på huvudmännen så att alla elever inom grundskolan
              klarar kraven på simkunnighet, och detta tillkännager riksdagen
              för regeringen.
            </item>
          </list>
        </div>
        <div xml:id="i-QVCoeiYEzMnfVAaiSoW3pc" type="motContent">
          <head xml:id="i-JXsRaUHZuArxhNXx2pUPz7" type="h1">
            Idrott på jämställda villkor
          </head>
          <p xml:id="i-Ns8ff49yHWPtefb6rHf2Mx">
            Jämställdhet inom idrotten är en fråga om demokrati, resurser
            och intressen. Alla ska ha samma möjligheter, rättigheter och
            skyldigheter på alla nivåer och inom alla områden. En jämställd
            idrott är en förutsättning för framgångsrik idrottsutveckling.
            Det gynnar inte demokratin, rättvisan, effektiviteten och utvecklingen
            att i första hand premiera ena halvan av befolkningen. Såväl forskning
            som människors enskilda erfarenheter talar för att jämställdhet
            främjar utvecklingen för både organisationer och individer.
          </p>
          <p xml:id="i-B3tCiDGgP3HqQ97ZEffVUq">
            I OS i Rio tog Sverige 11 medaljer, alla utom en togs av tjejer/damer
            – detta trots att det i dag satsas ungefär 20 procent av idrottens
            totala resurser på tjejer, enligt siffror från Idrottsekonomiskt
            centrum. En kittlande frågeställning är hur det hade sett ut om
            resurserna fördelades jämlikt.
          </p>
          <p xml:id="i-AWjHMbS3ruBZgrkxi4QR7v">
            Snedfördelningen har uppmärksammats och bekymrat under en längre
            tid och idrottsrörelsen har fått uppmaningar om att arbeta för
            jämställdhet, men det går för långsamt. Vi menar att det är oacceptabelt
            att offentliga medel fortsätter att bidra till ojämställdhet.
          </p>
          <p xml:id="i-5p1VfmdvoiVM4SxuWjLrc5">
            En jämn fördelning kan innebära att fler tjejer stannar kvar
            i idrottandet. I dag idrottar nästan 80 procent av alla tjejer
            mellan 6 och 12 år, men i åldern 19–25 är det bara 29 procent
            som fortfarande är aktiva.
          </p>
          <p xml:id="i-MXhvkPKeqx1n7uWMgwzPiF">
            Förutom att resurserna behöver fördelas jämt så måste det även
            ges bättre möjligheter. Både generellt, så att alla som vill utbilda
            sig till ledare faktiskt får utbilda sig, och speciellt utbudet
            av ledarutbildningar som riktar sig till personer som tränar/leder
            kvinnliga idrottsutövare. Detta är viktigt för att det ska vara
            intressant att ta på sig ledaruppdrag för den idrott som det inte
            satsas på lika mycket. I dag är det, sett till hela världen, bara
            7 procent av tränarna som är kvinnor. Genom att bättre inkludera
            tjejer och kvinnor som ledare har vi en stor och nästan outnyttjad
            resurs.
          </p>
          <p xml:id="i-6Gtdz8hzKht2vDu9nmcone">
            Riksidrottsförbundet har ett stort ansvar i hur resurserna fördelas,
            liksom kommunerna har ett stort ansvar för att lokaler och tider
            fördelas jämlikt. Riksidrottsförbundet har jämställdhetsmål som
            är bra att arbeta efter, men dessvärre går det för långsamt. Därför
            bör det ställas krav på att resurserna måste fördelas jämlikt
            samt att kunskapen om genderbudgeting ökar. Regeringen bör därför
            återkomma med förslag om hur den statliga bidragstilldelningen
            till idrotten ska användas för att stärka jämställdhetsarbetet
            inom idrotten och tillkännager detta för regeringen. Detta bör
            riksdagen som sin mening ge regeringen till känna.
          </p>
          <p xml:id="i-2qLsCP4Suk4H1VjpZw7fek">
            Inom idrotten finns, likt övriga samhället, en stark heteronorm,
            vilket bl.a. innebär att alla förutsätts vara heterosexuella.
            I en rapport som Riksidrottsförbundet släppte tillsammans med
            RFSL 2013 så framgår att de flesta idrottsutövande hbtq-personerna
            inte är öppna med sin läggning inom sin idrott, vilket är en indikation
            på att idrottsmiljön i många fall inte är tillräckligt öppen och
            tillåtande. Att ständigt dölja vem en är och leva med en rädsla
            för omgivningens reaktioner om en skulle avslöjas är nedbrytande
            och leder till att många slutar att idrotta.
          </p>
          <p xml:id="i-UWP1zLeSdawvcq3xcBRcGF">
            Även om det har skett förändringar är de få och det går alldeles
            för långsamt. Ishockeyklubben Kiruna IF blev väldigt uppmärksammad
            då den var första idrottsklubben att hbtq-certifieras 2014. Tidigare
            i år blev det klart att amerikansk fotboll som första idrottsförbund
            i Sverige skulle hbtq-certifieras. Detta borde vara en självklarhet
            för alla förbund.
          </p>
          <p xml:id="i-SogyLKjSF2Eky2u9f145rG">
            Idrotten är i stor utsträckning könsuppdelad genom bl.a. regelverk,
            jargong och normer men också i hur omklädningsrummen organiseras.
            Transpersoner får problem eftersom de oftast inte är välkomna
            i rätt omklädningsrum. Andra saker som skapar problem är könskodade
            klädregler och när omgivningen använder fel pronomen. Flera transpersoner
            som svarat i undersökningen vill delta i träning och tävling som
            är könsuppdelad men får inte delta i för dem rätt grupp.
          </p>
          <p xml:id="i-7zTWWQq54R9gfaYNmX9oo4">
            I rapporten från RFSL och Riksidrottsförbundet framkom att det
            som är gemensamt för transpersoner är att de själva tar ansvar
            för att lösa problemen som följer av könsuppdelningen. De tar
            även på sig ansvaret att utbilda såväl ledare som lagkamrater
            i transfrågor. Det är orimligt, här måste Riksidrottsförbundet
            och specialidrottsförbunden ta ansvar. Regeringen bör därför återkomma
            med förslag på hur den statliga bidragstilldelningen till idrotten
            ska användas för att öka kunskapen om hbtq-frågor samt förbättra
            förutsättningarna för transpersoners idrottande. Detta bör riksdagen
            som sin mening ge regeringen till känna.
          </p>
          <head xml:id="i-LphG3z53pvAddtFczUavrs" type="h1">
            Idrott och tillgänglighet
          </head>
          <p xml:id="i-NHYbX6PFqPto3FEod2mgHm">
            I samhällsplaneringen är det viktigt att det säkerställs att
            det ska finnas utrymme och möjlighet till lek, fysisk rörelse
            och spontanidrott. En viktig utgångspunkt för idrott och motion
            är att den inte enbart avgränsas till den verksamhet som bedrivs
            av den organiserade idrottsrörelsen. Spontanidrotten, dvs. det
            som inte utgör en del i den organiserade idrottsrörelsen, är betydelsefull
            varmed det är viktigt att det finns lättillgängliga platser att
            idrotta på även för dessa ändamål. Dessa platser är naturligtvis
            viktiga för alla, men kanske särskilt för de barn och ungdomar
            som inte är med i någon idrottsförening. Spontanidrottsplatser
            skapar förutsättningar för fler att röra på sig och ha roligt.
            Frågan om omfattningen av och hur prioriteringen av spontanidrottsplatser
            ska se ut är dock i första hand en kommunal angelägenhet.
          </p>
          <p xml:id="i-XhFmspFuCgRexHDE5Ei8Kt">
            När det gäller tillgänglighet till idrottsanläggningar är vi
            långt ifrån målet. Att upprusta och göra idrottsanläggningar tillgängliga
            runt om i landet borde vara en mycket prioriterad uppgift. Det
            är självklart att alla ska ha samma möjlighet att använda alla
            gemensamhetsanläggningar. Idrott för personer med olika typer
            av funktionsnedsättningar är ett eftersatt område och här finns
            mycket att göra. Även detta är dock en kommunal angelägenhet.
          </p>
          <p xml:id="i-4LaMEnRdanerfjRTuUicYg">
            Det vi från riksplan kan påverka är dock hur tillgängligheten
            till idrott ser ut inom skolvärlden. Kursplanen för idrott och
            hälsa i grundskolan inleds: ”Fysiska aktiviteter och en hälsosam
            livsstil är grundläggande för människors välbefinnande. Positiva
            upplevelser av rörelse och friluftsliv under uppväxtåren har stor
            betydelse för om vi blir fysiskt aktiva senare i livet. Att ha
            färdigheter i och kunskaper om idrott och hälsa är en tillgång
            för både individen och samhället.” I kursplanen anges även att
            skolan ska sträva efter att erbjuda alla elever daglig fysisk
            aktivitet inom ramen för hela skoldagen.
          </p>
          <p xml:id="i-6vxhpnw5q2nrW6iKvUpJDB">
            Oavsett hur barns hemmasituation är eller fritidssysselsättningar
            ser ut är det av flera skäl viktigt att skolan bereder möjlighet
            och skapar förutsättningar för daglig fysisk aktivitet. I våras
            beslutade riksdagen om att undervisningstiden i ämnet idrott och
            hälsa i grundskolan ska utökas med 100 timmar. Det är mycket bra.
            Det räcker dock inte med att utöka antalet undervisningstimmar,
            det krävs också att alla barn har reell tillgång till och möjlighet
            att delta i undervisningen.
          </p>
          <p xml:id="i-VWKtd42mYuzUNbrjkdKefp">
            Ett antal rapporter har gett varningssignaler om att tillgängligheten
            för alla elever att kunna delta i undervisningen i idrott och
            hälsa är mindre bra på sina håll. Det handlar bl.a. om mobbning
            som kan ske i omklädningsrummen, dålig beredskap för elever med
            funktionsnedsättning/ar, men också dålig flexibilitet som leder
            till att elever inte kan delta i undervisningen av bl.a. religiösa
            eller andra personliga skäl.
          </p>
          <p xml:id="i-KoNzkfLZMDVnC43LMdQNef">
            Vänsterpartiet anser att utformningen av omklädningsrummen är
            viktig för att värna om elevernas integritet och därmed minska
            risken för mobbning. Det är dessutom en skyldighet för huvudmännen
            och ansvarig skola att se till att alla elever, utifrån sina individuella
            förutsättningar, får möjlighet att delta i undervisningen i idrott
            och hälsa.
          </p>
          <p xml:id="i-4T2DgmWze9RAPRT3kVxh4R">
            Skolverket bör arbeta mer aktivt för att lösa de ovannämnda problemen.
            Det är viktigt att alla elevers rätt till en likvärdig utbildning
            i idrott och hälsa säkras.
          </p>
          <p xml:id="i-F5g3FLGjN8ReGd96Gdv9xz">
            Inom den svenska skolan förekommer det på flera håll problem
            med kvaliteten på undervisningen. Det handlar om dålig eller ingen
            tillgång till idrottshallar, många obehöriga lärare och bortprioritering
            av kursdelen som handlar om hälsa.
          </p>
          <p xml:id="i-YC9iBnSook23XFRacv4duQ">
            Skolinspektionens omfattande inspektioner vid olika skolor från
            2010 och framåt visar på stora brister. En stor andel av lärarna
            som undervisar i idrott och hälsa saknar behörighet i ämnet, vilket
            i sin tur leder till brister i såväl undervisningen som i betygssättningen.
            Vidare får inte kursdelen som handlar om hälsa det utrymme som
            läroplanen kräver.
          </p>
          <p xml:id="i-K3yZuVToBpcDYnLYjCyK6H">
            Ett annat problem är den bristande tillgången till idrottshallar.
            Enligt en undersökning som Svenska idrottslärarföreningen (en
            intresseförening inom Lärarnas Riksförbund) gjorde år 2013 bland
            1 000 av landets idrottslärare, så har endast varannan idrottslärare
            i fristående skolor tillgång till en egen idrottshall. En majoritet
            av dem som inte har tillgång till egen hall upplevde att det gör
            det svårt att leva upp till kursplanens mål. Undersökningen visade
            även att tillgången till ämnesrelaterad fortbildning för idrottslärare
            i allmänhet är dålig. Knappt hälften av idrottslärarna fick någon
            fortbildning under läsåret.
          </p>
          <p xml:id="i-EurAMEKVT8i4AXLVzkEYkQ">
            För oss i Vänsterpartiet är det viktigt att alla elever ska ha
            likvärdiga möjligheter oavsett vilken skola det handlar om eller
            i vilken del av landet som barnet bor. Att så många fristående
            skolor avstår från att ha egna idrottslokaler och använder detta
            som en del i att utöka sina vinstmarginaler är inte acceptabelt.
            Skollagen är tydlig när det gäller likvärdighet. Därmed borde
            Skolinspektionen ställa krav på skolor att ha tillgång till ändamålsenliga
            lokaler. Att elever t.ex. får gymkort, istället för riktig undervisning
            i idrott- och hälsa av skolor som saknar idrottslokaler, leder
            bl.a. till att dessa elever inte får den utbildning som de har
            rätt till.
          </p>
          <p xml:id="i-GrxLtU4DovSUxsfZHyvZn3">
            Skolverket och Skolinspektionen bör ges i uppdrag att snarast
            genomföra samlade uppföljningar med fokus på kvaliteten inom undervisning
            i ämnet idrott och hälsa och säkerställa att läroplanen efterlevs.
            Detta bör riksdagen ställa sig bakom och ge regeringen till känna.
          </p>
          <head xml:id="i-Ct8GtMQMY1SCSTwvhZpBMA" type="h1">
            Simkunnighet och simundervisning i skolan
          </head>
          <p xml:id="i-UZLNmA3pKHEMTJvNDEhDdH">
            År 2014 gjorde Skolverket en undersökning bland 400 skolor i
            syfte att ta reda på hur många av eleverna i årskurs 6 som nådde
            upp till kraven för simkunnighet. Undersökningen visade att 5
            procent av eleverna inte nådde upp till läroplanens krav att kunna
            simma 200 meter varav 50 meter på rygg. Nästan hälften av de lärare
            som hade elever som inte nådde kraven ansåg att eleverna inte
            får den undervisning de behöver. Av dessa lärare uppgav 60 procent
            att eleverna får för få simlektioner.
          </p>
          <p xml:id="i-MHy1cPzmAQXEJcxeqz7yni">
            Det finns ett tydligt samband mellan att påbörja simundervisningen
            i tidiga årskurser och att kunna simma i årskurs 6. I fler än
            hälften av de skolor där alla elever nådde kunskapskraven i årskurs
            6 hade man börjat med simundervisning redan i förskoleklassen
            eller i årskurs 1. Skolornas huvudmän måste se till att samtliga
            elever minst når kraven för simkunnighet inom ramen för läroplanen.
          </p>
          <p xml:id="i-Uhc61S7LyyrQ6PAqRyRSXf">
            I gymnasieskolans kunskapskrav återfinns inte simkunnighet som
            ett uttalat krav. Det centrala innehållet beskriver istället en
            fördjupning av grundskolans centrala innehåll om hantering av
            nödsituationer i och vid vatten med alternativa hjälpredskap.
          </p>
          <p xml:id="i-SRrSDLg9irDFy5HnVjQuC7">
            Många av de äldre elever som nyligen kommit till Sverige och
            som därmed missat de tidiga årskursernas simundervisning saknar
            simkunnighet. Det är därför viktigt att åtgärder vidtas så att
            samtliga elever blir simkunniga innan de går ut gymnasiet. Skolverket
            bör uppdras att ge direktiv till huvudmännen om målsättningar
            kring simkunnighet även på gymnasienivå. Detta bör riksdagen ställa
            sig bakom och ge regeringen till känna.
          </p>
          <p xml:id="i-YVKchbp8hiCJmfVH3HYebr">
            Skolverket bör dessutom följa upp simundervisningen i grundskolan
            och sätta hårdare press på huvudmännen så att alla elever inom
            grundskolan klarar kraven för simkunnighet. Detta bör riksdagen
            ställa sig bakom och ge regeringen till känna.
          </p>
        </div>
        <div xml:id="i-45DBFy8wQomJYbi8JB1f2q" type="signatureBlock">
          <list xml:id="i-9BN2V1pKJS7XYnQNYtKauZ">
            <item xml:id="i-5HQdo1FDFJ3HHq6GxYyFPi" type="signature">
              Rossana Dinamarca (V)
            </item>
            <item xml:id="i-KJNewDwhBdu9HPpCCzoWhr" type="signature">
              Nooshi Dadgostar (V)
            </item>
            <item xml:id="i-DvaV1MHAB46wXrJPvSbVbG" type="signature">
              Lotta Johnsson Fornarve (V)
            </item>
            <item xml:id="i-KJchxVPegSmjwYJWRKpf9o" type="signature">
              Maj Karlsson (V)
            </item>
            <item xml:id="i-WnTeZ48VpAG7wP5o6gHthM" type="signature">
              Karin Rågsjö (V)
            </item>
            <item xml:id="i-DKBH5GhprELHu5eck3pY7m" type="signature">
              Linda Snecker (V)
            </item>
            <item xml:id="i-9mUWMc1HHrqwwZUK6Nfbk5" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
