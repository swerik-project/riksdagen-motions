<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-JuU-03237">
  <teiHeader>
    <fileDesc>
      <titleStmt>
        <title>Motverka våld i nära relationer och hedersrelaterade brott</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3237 av Beatrice Ask m.fl. (M, C, L, KD)</title>
          <idno type="rdwebb">H4023237</idno>
          <rs type="number">3237</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H4023237/text</ref>
          <ref type="dokument_url_html">http://data.riksdagen.se/dokument/H4023237</ref>
          <ref type="dokumentstatus_url_xml">http://data.riksdagen.se/dokumentstatus/H4023237</ref>
          <ref type="docx">http://data.riksdagen.se/fil/3AA5E458-CB80-44F5-829B-4135D1C90725</ref>
          <ref type="pdf">http://data.riksdagen.se/fil/D9E3884F-1C62-4600-A9B7-416F82C2409C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YZjDKyRxWzqixQUnbygJUb" type="signed"/>
        <correspContext corresp="i-YZjDKyRxWzqixQUnbygJUb">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-RfSxGzVKshCmJ85cRygb2v" type="submitted">
          <date when="2016-10-05"/>
          <time when="15:39:13"/>
        </correspAction>
        <correspAction xml:id="i-519PHQoVMUUjPqJKXzMyqH" type="reviewed">
          <date when="2016-10-06"/>
          <time when="12:07:04"/>
        </correspAction>
        <correspAction xml:id="i-YQKmZMJuAKtobNHC27bSJ7" type="referred">
          <date when="2016-10-14"/>
        </correspAction>
        <correspAction xml:id="i-Np2ng2kY1s1SBnKNRjFYy9" type="assigned">
          <date when="2017-06-20"/>
          <time when="12:34:44"/>
        </correspAction>
        <correspContext corresp="i-Np2ng2kY1s1SBnKNRjFYy9">
          <ref type="assignedTo">Justitieutskottet</ref>
        </correspContext>
        <correspAction xml:id="i-LjYYgWb9hUJkA98LQNtFB8" type="behandlas_i"/>
        <correspContext corresp="i-LjYYgWb9hUJkA98LQNtFB8">
          <ref type="uppgift">2016/17:JuU19</ref>
          <ref type="ref_dok_id">H401JuU19</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU19</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WYemnjsZGWTFRAu3i24w4H" type="behandlas_i"/>
        <correspContext corresp="i-WYemnjsZGWTFRAu3i24w4H">
          <ref type="uppgift">2016/17:SkU26</ref>
          <ref type="ref_dok_id">H401SkU26</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU26</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BaHNczTm1hhT8n3NKBbND5" type="behandlas_i"/>
        <correspContext corresp="i-BaHNczTm1hhT8n3NKBbND5">
          <ref type="uppgift">2016/17:JuU20</ref>
          <ref type="ref_dok_id">H401JuU20</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU20</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-B7avsSxopvmBtwV67WxZPd" type="behandlas_i"/>
        <correspContext corresp="i-B7avsSxopvmBtwV67WxZPd">
          <ref type="uppgift">2016/17:SoU9</ref>
          <ref type="ref_dok_id">H401SoU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU9</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ti3eETuFY1DM2o4wgerDxj" type="behandlas_i"/>
        <correspContext corresp="i-Ti3eETuFY1DM2o4wgerDxj">
          <ref type="uppgift">2016/17:JuU1</ref>
          <ref type="ref_dok_id">H401JuU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6VGhWVUgXhMnPyiFoyymNa" type="behandlas_i"/>
        <correspContext corresp="i-6VGhWVUgXhMnPyiFoyymNa">
          <ref type="uppgift">2016/17:JuU16</ref>
          <ref type="ref_dok_id">H401JuU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU16</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-89Xd8twuK4v26bCkDH1BGk" type="motHeader">
        <div xml:id="i-Ea6NCuTAbAbV42pC5YcvtA" type="motTitle">
          Motion till riksdagen 2016/17:3237 av Beatrice Ask m.fl. (M,
          C, L, KD) Motverka våld i nära relationer och hedersrelaterade
          brott
        </div>
      </div>
      <div xml:id="i-AJrcAT355jtp32huaVgpoq" type="motBody">
        <div xml:id="i-AvKPRD64mLVBKRykWh6mXM" type="motProposal" subtype="förslag">
          <head xml:id="i-7E8K8pf1qyRJc2jDUtmq9N">
            Förslag till riksdagsbeslut
          </head>
          <list xml:id="i-BExySFghposojhcWXzVp4z" style="ol">
            <item xml:id="i-B3pEVshR4h3wXbVvoiKQsS">
              Riksdagen ställer sig bakom det som anförs i motionen om ett
              äldreperspektiv på arbetet mot våld i nära relationer och hedersrelaterat
              våld och tillkännager detta för regeringen.
            </item>
            <item xml:id="i-9KTPrFc1so3FSWbt9o1Xzx">
              Riksdagen ställer sig bakom det som anförs i motionen om polisens
              arbete i situationer där barn upplever våld i det egna hemmet
              och tillkännager detta för regeringen.
            </item>
            <item xml:id="i-8uzAMmx6ZFBFnjdyFNNQMN">
              Riksdagen ställer sig bakom det som anförs i motionen om skärpt
              lagstiftning avseende brott med hedersmotiv och tillkännager detta
              för regeringen.
            </item>
            <item xml:id="i-4R99L3as1CoCmTaXgnpkcx">
              Riksdagen ställer sig bakom det som anförs i motionen om kartläggning,
              uppföljning och statistik avseende hedersrelaterad brottslighet
              och tillkännager detta för regeringen.
            </item>
            <item xml:id="i-eJX6No9DkBBBY5S3UZTKQ">
              Riksdagen ställer sig bakom det som anförs i motionen om ytterligare
              åtgärder för att förhindra att unga blir gifta mot sin vilja och
              tillkännager detta för regeringen.
            </item>
            <item xml:id="i-HksbaWCLBebi8CyiD3coDR">
              Riksdagen ställer sig bakom det som anförs i motionen om Kriminalvårdens
              förutsättningar för effektivare individualpreventiva påföljder
              för eftervård och behandling och tillkännager detta för regeringen.
            </item>
            <item xml:id="i-GKhQM3WrtPeuHtvUdvQy1S">
              Riksdagen ställer sig bakom det som anförs i motionen om förändrad
              lagstiftning och utvecklade myndighetsrutiner avseende skyddad
              identitet och byte av identitet och tillkännager detta för regeringen.
            </item>
          </list>
        </div>
        <div xml:id="i-RHPxPkQyrHhVJSDhb6Mqqj" type="motContent">
          <head xml:id="i-K578aoGPbmYzjpATfhCa6M" type="h1">
            Motivering
          </head>
          <p xml:id="i-25kwmj4HtzLi1grSLQhybo">
            Tiotusentals misshandlas varje år i sina hem, och de flesta av
            offren är kvinnor. Varje år dödas i genomsnitt 17 kvinnor av en
            man som de har eller har haft en nära relation till. År 2015 anmäldes
            nästan 6 000 våldtäkter och våldtäktsförsök. Mörkertalet är stort
            eftersom alltför få vågar anmäla. De anmälda fallen av våld mot
            kvinnor ökar. Antalet anmälda fall av misshandel mot kvinnor äldre
            än 15 år där gärningspersonen är bekant med offret har ökat med
            nästan 30 procent sedan 2006. Jämförs dessa siffror med vad som
            framkommer i den Nationella trygghetsundersökningen (NTU) finns
            det tecken som tyder på att det i stor utsträckning är anmälningsbenägenheten
            som har ökat snarare än det faktiska våldet.
          </p>
          <p xml:id="i-BfdY8oLSLUfmd8jUKhMyL">
            Våld i nära relationer är ett problem som drabbar alla åldrar,
            även våld mellan äldre förekommer liksom våld i samkönade relationer.
            Dessa brott drabbar även män, men det är fler kvinnor som utsätts.
            Våld riktat mot kvinnor tenderar att vara grövre, att upprepas,
            eskalera, resultera i fler negativa konsekvenser för den drabbade
            och i större utsträckning också drabba inblandade barn.
          </p>
          <p xml:id="i-PPAWe2ezfoe4ZN9paUmuGW">
            Arbetet för att förebygga och bekämpa våld i nära relationer,
            våldtäkter och andra sexuella övergrepp samt hedersrelaterat våld
            och förtryck måste fortsätta. Det är viktigt att identifiera och
            genomföra fler konkreta åtgärder som förebygger, skyddar och straffar.
          </p>
          <p xml:id="i-MQ1Wyvf2Pqi43DuTXL9qL8">
            Med anledning av ett motionsyrkande från Alliansen beslutade
            riksdagen våren 2015 om ett tillkännagivande om en översyn av
            lagstiftningen om elektronisk fotboja vid kontaktförbud. Bakgrunden
            är bland annat en rapport från Brottsförebyggande rådet (Brå)
            som visar att den möjlighet som alliansregeringen införde om att
            förena kontaktförbud med elektronisk övervakning med hjälp av
            så kallad fotboja bara har använts i ett fåtal fall. Regeringen
            har senare gett tillsynschefen vid Åklagarmyndigheten Per Lindqvist
            i uppdrag att se över förutsättningarna för användande av fotboja
            enligt lagen om kontaktförbud. Uppdraget ska redovisas senast
            den 17 januari 2017. Alliansen anser att det är angeläget att
            behövliga lagändringar därefter kan göras i en snar framtid.
          </p>
          <p xml:id="i-UFdZMZ567Tzyuy83nxXUiD">
            Nationellt centrum för kvinnofrid (NCK) har i rapporten ”Våld
            mot äldre kvinnor” (rapport 2016:1) framhållit att det på många
            håll råder stor okunskap om det våld som äldre kvinnor utsätts
            för, samtidigt som äldre kvinnor är en växande grupp i samhället.
            Ofta befinner sig äldre dessutom i en situation där de är särskilt
            sårbara, till exempel om de är beroende av en närstående för att
            få vardagen att fungera. Det bör observeras att det inte nödvändigtvis
            är den äldres partner som är förövaren när våld i familjesammanhang
            förekommer. Det kan vara vuxna barn, barnbarn eller deras partner
            men också andra personer.
          </p>
          <p xml:id="i-TkozYTZBDiZKdowdFGtd2w">
            Det behövs mer insatser för att kartlägga och synliggöra våld
            mot äldre i nära relationer. Detta är angeläget för att klargöra
            på vilka områden som samhällets insatser för att motverka våld
            mot äldre behöver förbättras och vilka former av hjälp och stöd
            till brottsoffren som behöver utvecklas. Kunskap och medvetenhet
            hos yrkesgrupper som ofta möter äldre, till exempel inom hälso-
            och sjukvård samt äldreomsorg, är central i sammanhanget.
          </p>
          <p xml:id="i-HDDVN8bVSXnJ7BHmgiFivn">
            Rädda Barnen uppskattar att omkring 190 000 barn i Sverige bevittnar
            våld i hemmet varje år. Än värre är att även barn utsätts för
            misshandel, hot och annan kränkande behandling.
          </p>
          <p xml:id="i-GoVW3ubmR2c6r86GDcbBoG">
            Anmäld misshandel mot barn har ökat kraftigt sedan 2006. Brå
            har särskilt studerat denna ökning. Resultatet tyder på att den
            allra största delen av ökningen beror på förändringar i anmälningsbeteende.
            Enligt Brå upplever anmälarna att det krävs mindre grovt våld
            jämfört med tidigare för att en polisanmälan ska bedömas som befogad.
            Det är positivt att reaktionerna på barnmisshandel har skärpts.
          </p>
          <p xml:id="i-XiwYYWRwFdqXeWnpv1b4Wi">
            Fortfarande återstår mycket att göra för barnen som lever i hem
            där våld förekommer. Polisen ska i samband med en brottsanmälan
            gällande våld eller övergrepp inom familjen dokumentera vad barnet
            har upplevt och hur det kan ha påverkats. En översyn bör göras
            av hur detta faller ut i praktiken och vilka förändringar som
            kan behöva göras för att ytterligare stärka barnperspektivet i
            mötet med barn som upplevt våld i det egna hemmet.
          </p>
          <head xml:id="i-TGMw1UNCRA7MaPHC11t2aG" type="h2">
            Hedersrelaterat våld och förtryck
          </head>
          <p xml:id="i-C4CxHkMBabr51TwNDt6bSm">
            Det är oacceptabelt att tiotusentals människor, främst flickor
            och kvinnor men även pojkar och män, lever under hot från sina
            anhöriga på grund av så kallat hederstänkande. Den enskildes fri-
            och rättigheter får aldrig inskränkas med hänvisning till kultur
            eller tradition, men sådan är i dag verkligheten för många i vårt
            land.
          </p>
          <p xml:id="i-4tAY3Ujs4BjdrGEDQmdwKT">
            Det senaste årtiondet har stödet till personer utsatta för hedersrelaterat
            våld och förtryck förbättrats. I vissa avseenden har också lagstiftningen
            skärpts, och alliansregeringen tillsatte 2014 en särskild utredare
            med uppdrag att föreslå en ny nationell strategi mot mäns våld
            mot kvinnor och hedersrelaterat våld och förtryck. Utredningen
            redovisade sitt slutbetänkande i juni 2015 (SOU 2015:55).
          </p>
          <p xml:id="i-Y5X4ucpbjnCqmhZm1rp8iL">
            Mer behöver göras för att samhället med kraft ska kunna ingripa
            mot dessa brott. Det handlar om ökad kunskap, stöd till drabbade
            och tydligt myndighetsansvar, men det handlar också om att lagstiftningen
            bör ses över ytterligare för att skärpa straffvärdet för hedersrelaterade
            brott. Vi förväntar oss att den nationella strategi som regeringen
            utlovat till hösten 2016 innehåller konkreta besked om lagskärpningar
            och avser i annat fall att återkomma i frågan.
          </p>
          <p xml:id="i-7SimtP6roYDXoE1v1Nucte">
            Det behövs även ytterligare åtgärder för att kartlägga omfattningen
            av hedersrelaterad brottslighet och hur utvecklingen ser ut över
            tid. Tillförlitlig statistik är av största betydelse i arbetet
            mot hedersrelaterat våld och förtryck. Det behöver därför övervägas
            vilka åtgärder som är mest ändamålsenliga för att kartlägga omfattningen,
            t.ex. forskningsuppdrag eller översyn av brottskodsystemet.
          </p>
          <p xml:id="i-BkSvqxTQ56arh3P5BxFK4c">
            Den lagreform mot tvångsäktenskap som alliansregeringen genomförde
            2014 innebär att Sverige inte längre erkänner äktenskap som ingåtts
            utomlands via ombud, att skyddet mot barnäktenskap stärkts och
            att äktenskapstvång kriminaliserats. Alliansen anser dock att
            det krävs ytterligare insatser för att motverka tvångsgifte och
            hot om tvångsgifte. Det kan exempelvis handla om tydliga och riktade
            informationskampanjer, men också lagändringar som kriminalisering
            av stämpling till äktenskapstvång. Det bör också övervägas om
            en separat tvångsäktenskapsenhet behövs för att hantera frågor
            om tvångsäktenskap hos polisen eller någon annan myndighet.
          </p>
          <head xml:id="i-6RzhUWkok1dZ9YbAyLmZh5" type="h2">
            Påföljder
          </head>
          <p xml:id="i-59mDB9FWZ8EWG7hqVB2MqS">
            Alliansen vill att det ska övervägas om påföljdssystemet bör
            ändras för att möjliggöra ett ökat fokus på eftervård och behandling
            av en gärningsman som begått övergrepp mot en person i en nära
            relation. Det kan handla om ökade möjligheter till att göra det
            obligatoriskt för gärningsmän att undergå behandling i kombination
            med exempelvis ett fängelsestraff. Det kan också handla om en
            möjlighet att förordna om eftervård för sexualbrottslighet som
            påföljd.
          </p>
          <p xml:id="i-TgiTVAj9MtmitvqTSc4k69">
            Rättsväsendet ska ha verktyg för att skydda brottsoffren. Alliansregeringen
            har skärpt straffen för grov fridskränkning och grov kvinnofridskränkning.
            Den nya lagstiftningen har varit i kraft sedan den 1 juli 2013,
            och effekterna av den straffskärpningen bör utredas.
          </p>
          <p xml:id="i-NtUnL2ePYfnHirTevnuFdk">
            I samband med lagstiftningsärendet uttalade justitieutskottet
            (bet. 2012/13:JuU25 s. 8) att reformer på det straffrättsliga
            området bör utvärderas efter att lagstiftningen har varit i kraft
            en tid. Alliansen menar att tillräcklig tid nu har förflutit för
            att utvärdera effekterna. Om reformen inte fått avsedd effekt
            är Alliansen inte främmande för att skärpa straffen ytterligare.
          </p>
          <head xml:id="i-BMFxvEP11Wz29B4dRPWtQR" type="h2">
            Stärkt skydd för utsatta personer
          </head>
          <p xml:id="i-JsCweQ3NXCkizvstKPt3Pr">
            Frågan om skyddade personuppgifter är en viktig del av arbetet
            med att förstärka skyddet för personer som utsätts för hot eller
            förföljelse. Det finns i dag en hel del olika typer av regler
            och möjligheter som syftar till att skydda någons identitet och/eller
            bostadsadress. Alliansregeringen tog också flera initiativ till
            att stärka skyddet av personuppgifter för hotade och förföljda
            personer. Den 1 juli 2014 infördes flera lagändringar om ett tätare
            samarbete mellan myndigheter vad gäller så kallad kvarskrivning
            och en förstärkt sekretess i vissa ärenden.
          </p>
          <p xml:id="i-K18ss5H2fQ5AaA5VWBwRWj">
            Alliansen anser att fingerade personuppgifter bör kunna medges
            i större omfattning än i dag. Det innebär att en person får nya
            identitetsuppgifter, till exempel ett nytt namn och nytt personnummer.
            Därför beslutade alliansregeringen också att låta en särskild
            utredare göra en samlad översyn av lagstiftningen och föreslå
            åtgärder som ger ett förstärkt skydd för hotade och förföljda
            personers personuppgifter vad gäller både lagstiftning och myndighetsrutiner.
          </p>
          <p xml:id="i-VAUbEYsxdiGaWXR3M8QneR">
            Utredningen presenterade sitt betänkande (SOU 2015:69). Vi förväntar
            oss att den sittande regeringen snarast fullföljer det reformarbete
            till skydd för hotade människor som påbörjades av alliansregeringen.
          </p>
          <head xml:id="i-PgxMNkgr4xQsQD5u3j3VbA" type="h2">
            Översyn av sexualbrottslagstiftningen
          </head>
          <p xml:id="i-BxbtCWPA8PKYvN9ybWt4Zi">
            Alliansregeringen beslutade i augusti 2014 om direktiv till en
            utredning för att göra en översyn av våldtäktsbrottet (dir. 2014:123).
            Utredningen har därefter ombildats till en parlamentarisk kommitté
            och fått utvidgat uppdrag. Kommittén redovisade sitt uppdrag i
            början av oktober 2016.
          </p>
          <p xml:id="i-EY5F2LdQP1VtgDrFJaYena">
            Det är av största vikt att sexualbrottslagstiftningen erbjuder
            en rättssäker och heltäckande kriminalisering av alla former av
            sexuella övergrepp. Även om bevisprövningen ofta är svår i sexualbrottsmål
            har den hittillsvarande lagstiftningen mött kritik för att inte
            erbjuda ett tillräckligt starkt skydd mot övergrepp. Det är därför
            mycket betydelsefullt att en översyn nu har genomförts, och vi
            kommer noga att följa regeringens fortsatta beredning av ärendet.
            Målet för denna beredningsprocess måste vara att behövliga lagändringar
            kan genomföras i en så nära framtid som möjligt.
          </p>
        </div>
        <div xml:id="i-Fyi2RfX3bJBXr9K62WJHMu" type="signatureBlock">
          <list xml:id="i-KVdCq7F4egoSdPbUkfJnFS">
            <item xml:id="i-XLp83ZQkAnc2ytUMFDqMeo" type="signature">
              Beatrice Ask (M)
            </item>
            <item xml:id="i-YMUmwixCYLoBAx5XMbrDyp" type="signature">
              Johan Hedin (C)
            </item>
            <item xml:id="i-RVYE9o9gkriaPv5MMrSshs" type="signature">
              Roger Haddad (L)
            </item>
            <item xml:id="i-Q6NF8q3KMT5bmbcXnfeWQZ" type="signature">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
