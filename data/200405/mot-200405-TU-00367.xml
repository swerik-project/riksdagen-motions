<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-TU-00367">
  <teiHeader>
    <fileDesc>
      <titleStmt>
        <title>Infrastruktur i Östergötland</title>
        <author corresp="i-839FvTzHpvrdX4J7ckfWSt i-EFJ93MgPh6dJrzDB1Tt657">av Sven Brus och Yvonne Andersson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Infrastruktur i Östergötland</title>
          <idno type="rdwebb">GS02T367</idno>
          <rs type="number">T367</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GS02T367/text</ref>
          <ref type="dokument_url_html">http://data.riksdagen.se/dokument/GS02T367</ref>
          <ref type="dokumentstatus_url_xml">http://data.riksdagen.se/dokumentstatus/GS02T367</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-839FvTzHpvrdX4J7ckfWSt</idno>
            <name>Sven Brus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BQhC4z59u5Vn3CJvKh4SHZ" type="signed"/>
        <correspContext corresp="i-BQhC4z59u5Vn3CJvKh4SHZ">
          <note type="signatory" corresp="i-839FvTzHpvrdX4J7ckfWSt"/>
          <note type="signatory" corresp="i-EFJ93MgPh6dJrzDB1Tt657"/>
        </correspContext>
        <correspAction xml:id="i-7pHSqktbWXwaA68r3xi4hg" type="referral">
          <date when="2004-10-14"/>
        </correspAction>
        <correspAction xml:id="i-BgApKngwwYoPhj1TMCuKzd" type="dismissal">
          <date when="2004-10-14"/>
        </correspAction>
        <correspAction xml:id="i-3pAqGDYqjtnEWHmrrTNUbZ" type="submission">
          <date when="2004-10-05"/>
        </correspAction>
        <correspAction xml:id="i-QapNQ8wEvgKpPp8kLLNQBg" type="assigned"/>
        <correspContext corresp="i-QapNQ8wEvgKpPp8kLLNQBg">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_T_367/mot_200405_T_367-0001.pdf"/>
      <div xml:id="i-YYXRhM1SNchpVVAn8cVgsm" type="motHeader">
        <div xml:id="i-W9JUE8s462XqhmLHYz4u6w" type="motTitle"/>
        <div xml:id="i-RCrHpS3nCzxdYshNsc3C2z" type="motSubmissionInfo"/>
      </div>
      <div xml:id="i-5snaXQNAxB8JQAP5m4tH7h" type="motBody">
        <div xml:id="i-TCU1FWtrpRwhgLFuTwLbDJ">
          <p xml:id="i-S8wD5vxJfjtd8Ht7FEDgW">
            2004/05 mnr: T367 pnr: kd837
          </p>
          <p xml:id="i-J8K7PW1zNkRFV4hiGpCSML">
            Motion till riksdagen 2004/05:T367
          </p>
          <p xml:id="i-VnsRLjzhY3yEjtXDW1vCBw">
            av Sven Brus och Yvonne Andersson (kd)
          </p>
          <p xml:id="i-67qU7UQjYv5rnDWtKUuJeF">
            Infrastruktur i Östergötland
          </p>
          <p xml:id="i-B1f1KfSSnbUYSBtmGjHNFx">
            Förslag till riksdagsbeslut
          </p>
          <p xml:id="i-D84GUYRFr7jEHvqrECaWg6">
            Riksdagen tillkännager för regeringen som sin mening vad i motionen
            anförs om satsningar på infrastrukturen i Östergötland.
          </p>
          <p xml:id="i-2x5bMVXs5oDitgghi9saCt">
            Motivering
          </p>
          <p xml:id="i-A3MFQmVgAX8iqfA3N8Too2">
            Östergötland gynnades av det ambitiösa och &lt;framåtsyftande
            investeringsprogram för infrastruktur som presenterades i början
            av 1990-talet av den dåvarande fyrklöverregeringen. Satsningen
            på järnvägar var den största sedan järnvägen kom till Sverige.
            Snabbtågen och kustpilen på Stångådalsbanan är ett par tydliga
            exempel som varit positiva för Östergötland. En förstärkning av
            vägnätet från miljö- och säkerhetssynpunkt påbörjades likaså under
            denna period. E 4:s förbättrade standard är ett exempel, men det
            gjordes också kraftiga satsningar på länsvägar och mindre vägar.
            Beklagligtvis har den nuvarande regeringen visat en lägre ambitionsnivå
            och inte fullföljt dessa viktiga satsningar som är av avgörande
            betydelse för företagens expansion, tillkomsten av nya arbetstillfällen
            och hela regionens utveckling. För Östergötlands del har regeringens
            neddragningar av investeringar i infrastruktur gjort att länsinvånarna
            får vänta alltför länge på helt nödvändiga satsningar. Detta har
            begränsat länets utvecklingsmöjligheter.
          </p>
          <p xml:id="i-9YtP68McH8LbzfGWppzkpd">
            Järnvägar
          </p>
          <p xml:id="i-4F8K7DVNhEHkQi53ysdp4W">
            Två av landets viktigaste järnvägsstråk genomkorsar Östergötland,
            Södra stambanan och godsstråket till Hallsberg. Båda dessa järnvägar
            uppvisar i dag oroande kapacitetsbrister.
          </p>
          <pb facs="riksdagen-motions-pdf/data/200405/mot_200405_T_367/mot_200405_T_367-0002.pdf"/>
          <p xml:id="i-MQmRmiv4nfCNrPdmmqbmiU">
            2004/05:T367
          </p>
          <p xml:id="i-GmLWQkHU8hAswgQr1u1VkR">
            Enligt vår uppfattning behövs därför en rejäl satsning på järnvägarna
            i landet och i vår region. Höghastighetsjärnväg av europeiskt
            snitt behövs i Sverige för att minska vårt avståndshandikapp både
            inom landet och mot kontinenten, men också för att få en bättre
            trafiksäkerhet och en bättre miljö. En utbyggnad av en höghastighetsjärnväg
            innebär också stora möjligheter till starkt ökad interregional
            och regional trafik. En överflyttning av trafik från andra trafikslag
            till järnväg är enligt vår åsikt både önskvärd och nödvändig.
            En förutsättning är då att järnvägen får tillräckligt bra kvalitet
            med exempelvis restiden Stockholm-Köpenhamn under 3 timmar och
            Stockholm-Göteborg på ca 2 timmar. För Östergötlands utveckling
            är det av avgörande betydelse att kommunikationerna med omvärlden
            fungerar väl. Det gäller framför allt Storstockholmsområdet, men
            också kommunikationerna söder och väster ut. Att tågtrafiken kommer
            att öka är såväl sannolikt som önskvärt. Framtidens kommunikationssystem
            måste skapas i dag och planeras långsiktigt. Det ska vara snabbt,
            effektivt och miljövänligt. Goda, snabba och pålitliga kommunikationer
            till Stockholm och andra delar av landet är livsviktiga för vår
            region. I dagsläget fungerar förbindelserna med Stockholm långt
            ifrån tillfredsställande, vilket indikerar att problemen framöver
            snabbt kan bli alarmerande. Restiden har visserligen förkortats,
            både vad gäller Intercity- och X2000-tåg. Men samtidigt har antalet
            avgångar minskat, vilket delvis äter upp tidsvinsterna. Trafikstörningar
            och förseningar innebär betydande orosmoment och gör att många
            inte vågar välja tåget, om man har en tid att passa i Stockholm.
            En viktig aspekt är priset. En andraklassbiljett t.o.r. Linköping-Stockholm
            ostar runt 500 kr med Intercity och runt 1 000 kr med X2000, det
            vill säga avsevärt mer än motsvarande bensinkostnad. Här måste
            en radikal prisförändring till. Också antalet avgångar är viktigt.
            Går det inte att ta sig hem på kvällen, tvingas många ta bilen.
            Vi menar att regionen redan nu måste vidta åtgärder ör att i första
            hand återställa, och = därefter vidareutveckla, tågkommunikationerna
            mellan länet och Stockholm. Tätare avgångar, pålitligare tidshållning
            och lägre priser är de önskemål som bör prioriteras. Kan restiden
            kortas med hjälp av snabbare tåg, är detta naturligtvis en fördel.
            Trafiken till Stockholm går i dag på dubbelspår över Katrineholm,
            som anpassats för X2000, samt på enkelspår med bitvis låg hastighet
            via yköping. Kapaciteten räcker inte för framtidens tåg. En satsning
            måste göras ör att möjliggöra snabb pendeltågstrafik mellan Östergötland
            och Stockholm, två av landets största arbetsmarknadsregioner.
            För Östergötlands del framstår Ostlänken som en naturlig sådan
            kapacitetsförstärkning. Upprustningen av järnvägsnätet under 1990-talet
            har inneburit såväl resandeökning som en ökad mängd godstransporter.
            Denna välkomna utveckling måste få fortsätta och intensifieras.
            Pendelstågstrafiken i länet är en lyckad satsning som måste gå
            vidare. Fortsatt utveckling av denna trafik bör ske med flera
            hållplatser. Ett nytt spår mellan Mjölby och Motala som möjliggör
            stopp i Skänninge skall också ingå i den fortsatta utvecklingen.
          </p>
          <pb facs="riksdagen-motions-pdf/data/200405/mot_200405_T_367/mot_200405_T_367-0003.pdf"/>
          <p xml:id="i-DTzvAwEAaLYr6WtS5bcUgB">
            Stångådalsbanan fyller en viktig såväl regional som interregional
            funktion som kommunikationsled. En för regionens utveckling, som
            en intressant arbetsmarknads- och boenderegion, avgörande fråga
            är tillkomsten av en ny dubbelspårig järnväg för höghastighetståg
            mellan Östergötland och Stockholm. Restiden skulle därmed kunna
            kortas väsentligt. För att öka tillgängligheten till Västra Götaland,
            Malmö-Köpenhamnsregionen och vidare ut i Europa via järnväg är
            det av vikt att inta en drivande hållning till förverkligandet
            av Götalandsbanan och Europakorridoren.
          </p>
          <p xml:id="i-7MyqywbUGbWsoTSmHeyW4R">
            Vägar
          </p>
          <p xml:id="i-9T6cZhE5c6WjS6hCGJ8PS9">
            Goda kommunikationer är av avgörande betydelse för utvecklingen
            i en region. Snabba och säkra transporter värderas högt främst
            av företag som arbetar efter ”just in time”-principen. Östergötland
            har ett mycket värdefullt strategiskt läge med flera regiongenomgående
            landsvägar som Europaväg 4 och riksvägarna 50, 51, 55, 22 och
            32. Flera av dessa vägar är i behov av trafiksäkerhets- och standardhöjande
            åtgärder. Exempelvis väg 22 vid Söderköping och i Norrköping,
            väg 55 och väg 50 med förbifart vid Motala för att sedan förenas
            med väg 32 från Motala till Mjölby. Väg 50 behålls i huvudsak
            i sin nuvarande sträckning, men trafiksäkerhetshöjande åtgärder
            måste vidtagas på flera sträckor. Den planerade ombyggnaden av
            väg 32 måste också snarast genomföras. Den planerade ombyggnaden
            av väg 51 har mycket hög prioritet för att få säkrare och snabbare
            förbindelse med Norrköpings hamn. Trafiksäkerhet och framkomlighet
            måste förbättras, inte minst gäller detta förbifart Svärtinge.
            Projektet måste ges högsta prioritet i den regionala vägtransportplanen.
            Europaväg 4 och riksvägarna är vägar med mycket stor andel genomgående
            fjärrtrafik. Den viktiga länstrafiken kräver också förbättrad
            standard, inte minst för att kollektivtrafiken skall fungera på
            ett fullgott sätt. De tvärgående länsvägarna främst i södra och
            norra länsdelarna bör därvid beaktas. Det är av synnerlig vikt
            att det avsätts tillräckliga medel för investeringsprojekt i Östergötland
            i den nationella vägplanen. Det räcker inte med att vissa trafiksäkerhetsåtgärder
            kommer att genomföras. Vägverkets interna planeringsprocess för
            väginvesteringar får inte bortse från de behov som finns av utbyggnad
            av vägnätet i den fjärde största storstadsregionen i landet. I
            länets kommuner, länsstyrelsen och i samarbetsorganet Östsam finns
            i dag en stor oro inför framtiden.
          </p>
          <p xml:id="i-H1ehBincro5m3Mc1tefaKv">
            Flyg
          </p>
          <p xml:id="i-866vGaVQskeBzgoGzEeUvL">
            Betydelsen av framtida snabba och bra kommunikationer, inte minst
            flyg, är en mycket viktig framgångsfaktor för regionens utveckling.
            Östergötland har i
          </p>
          <p xml:id="i-Q2Kjbg8fRvFyYJihKRm955">
            2004/05:T367
          </p>
          <pb facs="riksdagen-motions-pdf/data/200405/mot_200405_T_367/mot_200405_T_367-0004.pdf"/>
          <p xml:id="i-Hd7Ddq57d2wCxSDdSPsj4j">
            2004/05:T367
          </p>
          <p xml:id="i-MsGyBjxiwSRFnuefrGH5tE">
            dag två civilflygplatser, vilkas kapacitet torde vara tillräckliga
            i ett medellångt perspektiv. Situationen för Norrköpings flygplats
            Kungsängen inger oro och en eventuell nedläggning skulle allvarligt
            skada näringslivet m.m. i Norrköping. Flygplatsernas nuvarande
            lokaliseringar i länet har stora brister från såväl miljö- som
            säkerhetssynpunkt vilket inger oro i ett längre framtidsperspektiv.
            Utbyggnadsmöjligheterna är också begränsade och det är osäkert
            om nuvarande flygplatser kan möta framtida behov av förväntade
            ökande resandeströmmar. Ett utredningsarbete bör därför initieras
            med syfte att få fram ett gediget underlag för en långsiktig hållbar
            lösning av regionflygplats i Östergötland. Inom ramen för detta
            arbete skall olika tänkbara alternativ prövas förutsättningslöst.
          </p>
          <p xml:id="i-RVMXdi2KBLoxYCQsZUMMDS">
            Hamn och sjöfart
          </p>
          <p xml:id="i-2YmgLP29BFxB4zu6h8oVyv">
            Geografiskt är det för regionen naturligt att tänka sig en utveckling
            i kontakterna med Östeuropa. Detta gäller såväl person- som frakttrafik.
            Norrköpings hamn har därvid förutsättningar att kunna bli ett
            viktigt centrum för Östersjötrafiken med destination bla. de baltiska
            staterna. Hamnkapaciteten måste därför dimensioneras för detta
            och tillfartsvägar byggas ut och miljösäkras för att klara de
            framtida kraven. Detta gäller i synnerhet väg 51. Norrköpings
            hamns förutsättningar för att utvecklas till ett nordiskt centrum
            för färje- och godstrafik till och från bl.a. de baltiska staterna
            bör utredas. För att uppnås effektiva godstransporter och satta
            miljötransportpolitiska mål måste godstransportslagen samverka.
            Intermodala transportlösningar är viktiga för att flytta över
            långväga transporter från väg till järnväg och sjöfart. Norrköping
            har unika förutsättningar att fungera som en intermodal nod i
            Nordiska triangeln tillsammans med Stockholm, Göteborg och Malmö.
            Spårkapaciteten för godstrafik till Norrköpings hamn över Händelö
            måste förstärkas. Det statliga bansystemet behöver ha en direkt
            förbindelse med hamnen. Det är också angeläget att Pampushamnen
            får en fungerande förbindelse med järnvägen. Därmed skulle direktförbindelse
            upprättas med Hallsberg och godsstråken över Bergslagen. Breddning
            och fördjupning av inseglingsrännan ger ökad tillgänglighet och
            säkrare insegling. Denna åtgärd är därför en viktig förutsättning
            för hamnens vidare utveckling. Den dramatiska höjningen av lotsavgifterna
            under åren 1999-2004 utgör ett allvarligt problem för Norrköpings
            hamn. Dagens system medverkar också till att snedvrida konkurrensen
            med negativa konsekvenser för en inlandshamn som Norrköping. Vi
            anser att lotsavgifterna måste utformas konkurrensneutralt mellan
            kusthamnar och inlandshamnar.
          </p>
          <p xml:id="i-BfdGKhm2oxFKkHJ2QAZGPa" type="date">
            Stockholm den 3 oktober 2004
          </p>
          <div xml:id="i-DutCtptEj7Ac9WSN9HEMyR" type="signatureBlock">
            <list xml:id="i-9eL6zYTznovSZ3SMZvgGZD">
              <item xml:id="i-CJR56bCb6jsJ8EJcmpeAsN" who="i-839FvTzHpvrdX4J7ckfWSt" type="signature">
                Sven Brus (kd)
              </item>
              <item xml:id="i-EZttWv7BVUe164rfAEdxWV" who="i-EFJ93MgPh6dJrzDB1Tt657" type="signature">
                Yvonne Andersson (kd)
              </item>
            </list>
          </div>
          <pb facs="riksdagen-motions-pdf/data/200405/mot_200405_T_367/mot_200405_T_367-0005.pdf"/>
          <p xml:id="i-Ao33agrvUZPnu2uwM7Fk5f">
            2004/05:T367
          </p>
        </div>
      </div>
    </body>
  </text>
</TEI>
