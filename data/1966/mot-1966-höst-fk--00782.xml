<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966-höst-fk--00782">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966_höst_fk__782/mot_1966_höst_fk__782-001.pdf"/>
      <fw xml:id="i-FPJP38fVDja1nL1daQrmSF">
        Nr 182—789 Motioner i Första kammaren, nr 782 år 1966 1
      </fw>
      <div xml:id="i-9DAMB9z67iUENGZ621gTUp" type="motHeader">
        <div xml:id="i-QdVMAoFQqsKwfynAdbAGK6" type="motTitle"/>
        <div xml:id="i-HLQnyCPAya5DhgwjuZ4kbX" type="motSubmissionInfo"/>
      </div>
      <div xml:id="i-PjyY2bvyhsVQnG75dtbHg3" type="motBody">
        <div xml:id="i-Vpjszqvm35HevoBCLraXM6">
          <p xml:id="i-CBxJtwSBCXhcniWxGCYr3B">
            Nr 782
          </p>
          <p xml:id="i-6Wbs7e4L8cqf9C82t4jnME">
            Av fröken Mattson, i anledning av Kungl. Maj:ts proposition nr
            136, angående rundradions fortsatta verksamhet m.m.
          </p>
          <p xml:id="i-XZeegoBAmwPo4CKe4WqFLr">
            (Lika lydande med motion nar 954 i Andra kammaren)
          </p>
          <p xml:id="i-JAiyUtMaBfyMPeDNDVTWbZ">
            Betänkandet om radions och televisionens framtid i Sverige (SOU
            1965: 20) berörde inte endast den framtida programmässiga, administrativa,
            organi- satoriska och ekonomiska planeringen för Sveriges Radio
            utan penetrerade också dels i huvudbetänkandet, dels i särförslag
            från expert- och arbets- grupper en rad frågor som sammanhänger
            med den centrala roll som mass- medierna spelar i dagens samhälle.
            Etermedierna intar en enastående ställ- ning genom deras stora
            räckvidd och genomslagskraft, vartill kommer att de ofta intar
            en auktoritativ ställning i det allmänna medvetandet. Det är måhända
            förklarligt att alla sypunkter och förslag rörande pro- grammens
            innehåll och målsättning samt behovet av forskning om radio och
            televisionen icke tagits upp i Kungl. Maj:ts proposition nr 136
            angående rundradions fortsatta verksamhet, i all synnerhet som
            många av utredning- ens avsnitt närmast får fattas som principresonemang.
            Det måste dock be- traktas som en brist att propositionen inte
            alls uppehåller sig vid massme- diaforskningen i vårt land, eftersom
            en ökad kännedom om arten och gra- den av televisionens liksom
            ljudradions inverkan enligt tilläggsdirektiven till utredningen
            är av betydelse både för programplaneringen och för stats- makternas
            framtida ställningstagande i frågor rörande dessa medier. Likaså
            borde det vara riktigt och rimligt att riksdagen vid behandlingen
            av propositionen finge tillfälle att ange målsättningen för programverksam-
            heten, även om utformningen och ämnesvaleti självfallet nu liksom
            tidigare åligger programproducenter och ansvariga inom Sveriges
            Radio. Ingenting har i propositionen exempelvis tagits med från
            delbetänkandet om konsu- mentupplysning i televisionen (SOU 1964:5)
            ehuru det stora flertalet re- missinstanser anslutit sig till
            uppfattningen att etermedierna är en av de viktigaste spridningsvägarna
            för konsumentupplysning samt att sådana pro- gram bör beredas
            större utrymme än f.n. och byggas ut ytterligare efter andra programkanalens
            införande. Det vore önskvärt att riksdagen inte endast tar ställning
            till propositio- nens ekonomiska och administrativa förslag utan
            även tillkännager sin syn i stort på programverksamheten. Jag
            instämmer helt i departementschefens framhållande, s. 128, att
            radio-
          </p>
          <p xml:id="i-VEBuvr8VaKsR6xfkL2yPTz">
            1— Bihang till riksdagens protokoll 1966. 3 saml. Nr 782—789
          </p>
          <pb facs="riksdagen-motions-pdf/data/1966/mot_1966_höst_fk__782/mot_1966_höst_fk__782-002.pdf"/>
          <fw xml:id="i-JVDDiUekcEcCaPxDMPs5dp">
            2 Motioner i Första kammaren, nr 782 år 1966
          </fw>
          <p xml:id="i-QRLAmcM7dkEYEKUoaXRMfJ">
            nämndens efterhandsgranskning, som syftar till att pröva om verksamheten
            bedrivs i enlighet med de allmänna riktlinjer som gäller för programverk-
            samheten, är synnerligen betydelsefull samt att den förestående
            expansionen kommer att ställa större krav på radionämnden. Både
            radions och TV:s en- gagemang i aktiva samhällsreportage och frågor
            som kan vara kontroversi- ella kräver i framtiden en nämnd som
            kan sammanträda med kort varsel och som renodlas som en opinionsnämnd
            både till sammansättning och funktion.
          </p>
          <p xml:id="i-HaNERC4t22dgoWMV5jihsy">
            Den nuvarande storleken, 24 ledamöter, omöjliggör sammanträden
            med kort varsel och därigenom också uttalanden om radio- och TV-program
            som snarast möjligt efter ett inslag bör komma till allmänhetens
            kännedom. Ett mindre antal ledamöter som kan sammanträda med kort
            varsel bör kunna göra arbetsformerna smidigare och effektivare.
            Jag ifrågasätter dock om inte förslaget om endast 5 ledamöter
            i nämnden går till ytterlighet. Lika svårt som det är att sammankalla
            24 ledamöter till ett sammanträde med en eller två dagars varsel,
            lika svårt eller omöjligt synes det mig vara att med lika kort
            varsel få till stånd en beslutmässig nämnd, om antalet en- dast
            sättes till 5. Jag ansluter mig till radioutredningens ståndpunkt
            att 7 ledamöter är en lämplig storlek på radionämnden samt att
            suppleanternas antal bör vara 3. Kretsen av ansvariga blir då
            så stor att det bör vara möjligt att ordna sammanträde med denna
            lilla nämnd på den korta tidsrymd som uppenbarligen ibland kommer
            att stå till förfogande. Jag vill även understryka vikten av att
            en av ledamöterna inte endast bör ha juridisk kompetens utan vara
            en jurist med långvarig erfarenhet. En per- son med kännedom inte
            endast om juridik utan också om den rad problem- ställningar som
            nämnden får ta ställning till synes mig nödvändig för en nämnd
            med detta ansvar, ett ansvar som kommer att spänna kring de mest
            skiftande ämnesområden inom samhällslivet. Däremot kan det ifrågasättas
            om det lämpligen bör vara ordföranden som är jurist. Det synes
            mig än mer nödvändigt att sekreteraren förutom juridisk examen
            besitter långvarig er- farenhet från likvärdiga arbetsuppgifter.
            Jag utgår från att nämndens verksamhet kommer att ligga helt utanför
            Sveriges Radios administration och att verksamheten bestrids av
            licensme- del. Med anledning av vad ovan sagts hemställer jag,
            att riksdagen må vid behandling av proposition nr 136 i skrivelse
            till Kungl. Maj:t hemställa att antalet ledamöter i radionämnden
            fastställes till sju jämte tre suppleanter, att en av ledamöterna
            i radionämnden, företrädesvis sek- reteraren, bör ha långvarig
            juridisk sakkunskap, samt att i övrigt beakta de i motionen framförda
            synpunkterna.
          </p>
          <p type="date" id="i-GavHLX4LPNpotcTcXn2beh">
            Stockholm den 22 november 1966
          </p>
          <div xml:id="i-2jjDej3Dt24vZnKv6pt7et" type="signatureBlock">
            <p who="i-KpoF1wWb4vZchJUXXg8UDL" type="signature">
              Lisa Mattson (s)
            </p>
          </div>
        </div>
      </div>
    </body>
  </text>
</TEI>
