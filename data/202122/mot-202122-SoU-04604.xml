<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04604">
  <teiHeader>
    <fileDesc>
      <titleStmt>
        <title>med anledning av skr. 2021/22:213 En samlad strategi för alkohol-, narkotika-, dopnings- och tobakspolitiken samt spel om pengar 2022–2025</title>
        <author corresp="i-XLHgMviLWvZePVW618wm98">av Margareta Fransson (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4604 av Margareta Fransson (MP)</title>
          <idno type="rdwebb">H9024604</idno>
          <rs type="number">4604</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024604/text</ref>
          <ref type="dokument_url_html">http://data.riksdagen.se/dokument/H9024604</ref>
          <ref type="dokumentstatus_url_xml">http://data.riksdagen.se/dokumentstatus/H9024604</ref>
          <ref type="docx">http://data.riksdagen.se/fil/C3FA007C-D962-4A5D-B141-8CF14DE5CAD8</ref>
          <ref type="pdf">http://data.riksdagen.se/fil/E1E20D78-90F3-4622-8C88-5EB0506F34E6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XLHgMviLWvZePVW618wm98</idno>
            <name>Margareta Fransson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RYT22DE8f6oe81m3gQ5fqu" type="basedOn"/>
        <correspContext corresp="i-RYT22DE8f6oe81m3gQ5fqu">
          <ref>Skrivelse 2021/22:213</ref>
        </correspContext>
        <correspAction xml:id="i-RsTjTyXVgsqVdMKaPjrpGe" type="signed"/>
        <correspContext corresp="i-RsTjTyXVgsqVdMKaPjrpGe">
          <note type="signatory" corresp="i-XLHgMviLWvZePVW618wm98"/>
        </correspContext>
        <correspAction xml:id="i-TokSojEQy4gJeTXgqp8L6a" type="submitted">
          <date when="2022-04-06"/>
          <time when="18:11:28"/>
        </correspAction>
        <correspAction xml:id="i-7CmxdvMKMFAfmzHSVwsCdo" type="dismissed">
          <date when="2022-04-20"/>
        </correspAction>
        <correspAction xml:id="i-Gdi8Gusru59K1GwMqsEJCE" type="reviewed">
          <date when="2022-04-20"/>
          <time when="15:30:02"/>
        </correspAction>
        <correspAction xml:id="i-8EPuigoFMcAfYYeL78LwzL" type="referred">
          <date when="2022-04-21"/>
        </correspAction>
        <correspAction xml:id="i-MPtbo7XAFMUseRNbfFHC4z" type="assigned">
          <date when="2022-10-12"/>
          <time when="11:37:03"/>
        </correspAction>
        <correspContext corresp="i-MPtbo7XAFMUseRNbfFHC4z">
          <ref type="assignedTo">Socialutskottet</ref>
        </correspContext>
        <correspAction xml:id="i-A1H9ufhkp1gAgpeb4yQSBW" type="behandlas_i"/>
        <correspContext corresp="i-A1H9ufhkp1gAgpeb4yQSBW">
          <ref type="uppgift">2021/22:SoU25</ref>
          <ref type="ref_dok_id">H901SoU25</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU25</ref>
          <ref type="ref_dok_titel">En samlad strategi för alkohol-, narkotika-, dopnings- och tobakspolitiken samt spel om pengar 2022-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4604 av Margareta Fransson (MP)
          med anledning av skr. 2021/22:213 En samlad strategi för alkohol-,
          narkotika-, dopnings- och tobakspolitiken samt spel om pengar
          2022–2025
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-VVdzhEYvQW7ksaLT7tps9Z">
            Förslag till riksdagsbeslut
          </head>
          <list style="ol">
            <item xml:id="i-4dXV5U9AyzbRe94G8JpJFL">
              Riksdagen ställer sig bakom det som anförs i motionen om att
              förebygga alkoholskador hos nyfödda och tillkännager detta för
              regeringen.
            </item>
            <item xml:id="i-sVbtamBGf3eDPZPwgB2ss">
              Riksdagen ställer sig bakom det som anförs i motionen om alkoholreklam
              och tillkännager detta för regeringen.
            </item>
            <item xml:id="i-MxMdeicEVPe6Tidz4mFxSy">
              Riksdagen ställer sig bakom det som anförs i motionen om tobakskonventionens
              artikel 5.3 och tillkännager detta för regeringen.
            </item>
            <item xml:id="i-CgsYPgmewFr1Stu77D38Xs">
              Riksdagen ställer sig bakom det som anförs i motionen om totalt
              exponeringsförbud och tillkännager detta för regeringen.
            </item>
            <item xml:id="i-G8GzbrXaXSdqnHTrnibtB6">
              Riksdagen ställer sig bakom det som anförs i motionen om hållbar
              struktur för stödgrupper och tillkännager detta för regeringen.
            </item>
            <item xml:id="i-12Wc5FkyeJ7tE1q1XcbRT7">
              Riksdagen ställer sig bakom det som anförs i motionen om uppdrag
              till Folkhälsomyndigheten att undersöka hur barn och unga påverkas
              av föräldrars och andra nära vuxnas spelproblem och tillkännager
              detta för regeringen.
            </item>
            <item xml:id="i-RZwsnMY6chubs5xdPEGwEq">
              Riksdagen ställer sig bakom det som anförs i motionen om uppdrag
              till Folkhälsomyndigheten att ta fram material till skolor som
              vill arbeta med preventiva insatser i fråga om spel och tillkännager
              detta för regeringen.
            </item>
            <item xml:id="i-Vnwi3EmoDXMLhjgeKUMdcr">
              Riksdagen ställer sig bakom det som anförs i motionen om att
              se över hur utbildning i behandling av spelberoende för personal
              inom psykiatri och beroendevård kan säkerställas och tillkännager
              detta för regeringen.
            </item>
            <item xml:id="i-GCBDnmgwsuYTSwaS3KyQvF">
              Riksdagen ställer sig bakom det som anförs i motionen om kommunernas
              budget- och skuldrådgivning och Kronofogdemyndighetens möjliga
              roll i att kunna informera och utbilda om ekonomiska risker med
              spel och tillkännager detta för regeringen.
            </item>
            <item xml:id="i-JWFPugToyJ41f7pfxwSNkT">
              Riksdagen ställer sig bakom det som anförs i motionen om att
              se över Spelinspektionens roll och hur den kan stärkas och tillkännager
              detta för regeringen.
            </item>
            <item xml:id="i-Ce1RWm1HUQwEA2cz2D9oum">
              Riksdagen ställer sig bakom det som anförs i motionen om forskningsområdet
              kopplat till spelfrågor och tillkännager detta för regeringen.
            </item>
            <item xml:id="i-3CB8gcR16KSipnN6pSaVB4">
              Riksdagen ställer sig bakom det som anförs i motionen om naloxon
              och tillkännager detta för regeringen.
            </item>
            <item xml:id="i-Y18oKQbsvkpF3TXSct71dv">
              Riksdagen ställer sig bakom det som anförs i motionen om att
              ta del av erfarenheter av och forskning om de injektionsrum som
              finns i Danmark och tillkännager detta för regeringen.
            </item>
            <item xml:id="i-THxZrgkDPGUPgwu81bBw8a">
              Riksdagen ställer sig bakom det som anförs i motionen om nationellt
              kompetenscentrum för ANDT-frågor och tillkännager detta för regeringen.
            </item>
            <item xml:id="i-UtRZSNJ2BuaQYG35bJXaoL">
              Riksdagen ställer sig bakom det som anförs i motionen om uppdrag
              till Statens beredning för medicinsk och social utvärdering (SBU)
              om effekten av behandlingshem och tillkännager detta för regeringen.
            </item>
            <item xml:id="i-4myaNLAXzf9KX8fdfdWYGm">
              Riksdagen ställer sig bakom det som anförs i motionen om folkhälsolag
              och tillkännager detta för regeringen.
            </item>
            <item xml:id="i-VfYhGQUMNW2DWPKG4KJ1qD">
              Riksdagen ställer sig bakom det som anförs i motionen om att
              kontinuerligt göra en bedömning av vilket mervärde som kan nås
              med ökade resurser på området och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Xj4YSgL7uNraswP8VPB97m" type="h1">
            Motivering
          </head>
          <p xml:id="i-TDmH7pGvk5LmS7UffL7gwN">
            ANDT-frågor är ett viktigt område och det är väldigt välkommet
            att S har tillkommit, dvs. spelfrågor. Att få en överblick över
            de ambitioner regeringen har på området och vad som görs är bra.
            Givetvis finns mycket mer att veta och fördjupa sig i, men det
            övergripande har ett värde i sig. Miljöpartiet har alltid ansett
            att dessa frågor är viktiga och en del av det folkhälsopolitiska
            tänkandet. Det är angeläget att se hur riskbruk av olika slag
            skapar ohälsa som drabbar både individ och samhälle, ha en ambition
            att ringa in mekanismerna och förebygga problemen. En ANDTS-strategi
            innebär också en ökad möjlighet att kunna genomföra gemensamma
            insatser och åtgärder eftersom flera beroendeformer har en nära
            koppling till varandra. Det är t.ex. inte ovanligt att en person
            med spelberoende också är beroende av alkohol. Strategin gör det
            därför möjligt att nå resultat på flera fronter samtidigt.
          </p>
          <p xml:id="i-LxknTzH8rnWX7J32gbApz">
            Hur rökstoppet på restauranger och andra offentliga platser revolutionerade
            Sverige och förbättrade arbetsmiljön i ett slag för många är värt
            att komma ihåg. Motståndet var stort, många trodde att det aldrig
            skulle gå eller att det helt skulle ta död på allt uteliv. Så
            blev det inte och det är nog ytterst få som längtar tillbaka.
            Det är ett exempel på vilket genomslag folkhälsopolitiska insatser
            kan få.
          </p>
          <p xml:id="i-HBbo5mzpK6sRuqpH6Fvm1v">
            Att barnperspektivet finns med som ett starkt fokus i skrivelsen
            är mycket bra och viktigt. Vi lyfter här några kompletterande
            aspekter till regeringens skrivelse.
          </p>
          <head xml:id="i-QzhGAU1u7wYgzLA6SJH5xw" type="h2">
            Alkoholpolitiken
          </head>
          <p xml:id="i-GxMkQWVbFwHw2p9NW4wBxd">
            Miljöpartiet anser att Systembolaget och alkoholmonopolet i Sverige
            fyller en väldigt viktig funktion. Det kan tyckas harmlöst med
            olika förslag som lättar eller kringgår det, men det innebär varje
            gång en risk att vi inte längre kan ha det monopol och undantag
            som EU mer eller mindre motvilligt har godkänt. Och att vi har
            monopolet är angeläget eftersom alkohol inte är vilken vara som
            helst. Det har koppling till totalkonsumtionen i Sverige, vilken
            i sin tur har koppling till sjukdomstillstånd. Förutom beroendeproblematik
            i sig handlar det också om andra sjukdomar. Detta är en fråga
            som lyfts bl.a. av Cancerfonden.
          </p>
          <p xml:id="i-49Q5EFxbHdKYUsQ3D8ZH6C">
            De barn som i högsta grad berörs av alkoholpolitiken är de barn
            vars föräldrar har ett alkoholmissbruk. Att det finns vissa tider
            det inte är lätt att få tag i alkohol blir ett andrum. För trots
            att barn inte ska behöva ha det så – att leva med föräldrar som
            missbrukar – så är det många som gör det. Av dessa skäl är vi
            bekymrade över förslag på alkoholområdet som går i en annan riktning.
          </p>
          <p xml:id="i-UjXF1DNUdHCrtLBS3Fi1gD">
            Ur barnperspektiv efterlyser vi också initiativ för att uppmärksamma
            och förebygga alkoholskador hos nyfödda. Att förhindra sådana
            kan göra stor skillnad för hela barnets liv. Vi vill också nämna
            reklamfrågan kopplad till barn. Det är mycket svårt att skydda
            barn och unga från alkoholreklam. Det är ett av flera skäl till
            att Miljöpartiet vill se ett stopp för alkoholreklam över huvud
            taget. Men givetvis skulle en sådan förändring få betydelse även
            för alla vuxna som försöker hålla sin alkoholkonsumtion nere.
            Regeringen bör återkomma med förslag som i första hand skyddar
            barn och unga från alkoholreklam, men även med förslag på hur
            ett stopp för alkoholreklam kan införas.
          </p>
          <head xml:id="i-H35DDFST4VyymBFPNnjUDJ" type="h2">
            Tobaksfrågan
          </head>
          <p xml:id="i-3GQ1NFtQ16NRwbTGFPSXps">
            Att Sverige har ställt sig bakom det som brukar kallas tobakskonventionen,
            men är Världshälsoorganisationens konvention för tobakskontroll
            (The WHO Framework Convention on Tobacco Control) är väldigt bra.
            Det är en överenskommelse som trädde i kraft 2005 och syftar till
            att minska tobaksrelaterade dödsfall och sjukdomar i världen.
            Folkhälsomyndigheten skriver på sin hemsida att man kan se konventionen
            som en verktygslåda med många olika tobaksförebyggande verktyg.
            Åtgärderna som tas upp är sådana som enligt forskning och erfarenhet
            minskar tobaksbruket. En av de artiklar som finns där, men som
            det pratas mindre om är 5.3 som handlar om att skydda folkhölsopolitiken
            från tobaksindustrins inflytande. Enligt tobakskonventionen ska
            parterna vidta de åtgärder som konventionen tar upp för att skydda
            folkhälsopolitiken från tobaksindustrins inflytande, man menar
            att intressena är oförenliga och att det därför krävs transparens
            och ansvarstagande. Australien är ett av de länder som infört
            nya riktlinjer för hur offentligt anställda och personer med offentliga
            uppdrag ska förhålla sig till tobaksindustrin. Det gjordes 2019
            och det är viktig och tänkvärd läsning. Det ligger i tobaksindustrins
            intresse att agera påverkande, och regelverket de tagit fram handlar
            om att göra alla möten transparenta för att förhindra dold påverkan.
            Vi anser att Sverige utifrån tobakskonventionen som vi ratificerat
            också bör ta fram riktlinjer utifrån artikel 5.3 och göra dessa
            kända för allmänheten. Detta vill vi ge regeringen tillkänna.
          </p>
          <p xml:id="i-5kcDhKoJXrHcyg6mCC64Wn">
            Vi är klart oroade för den nya trend med små vita nikotinpåsar
            som marknadsförs hårt och som många unga börjar med. Det vita
            verkar harmlöst, men än finns det för lite forskning runt detta.
            Att utveckla ett nikotinberoende i sig är också problematiskt.
            Regeringen har i dagarna kommit med en proposition på området,
            vilket är välkommet.
          </p>
          <p xml:id="i-WY5UG5f9XBg2JJvQLEoipC">
            Vi anser också att ett totalt exponeringsförbud behövs av tobaksprodukter
            i butiker och på andra ställen. Detta vill vi ge regeringen tillkänna.
          </p>
          <head xml:id="i-KTsg74UgkKGxWmH9YDmJSv" type="h2">
            Spelfrågor
          </head>
          <p xml:id="i-E9d3paawnHw1TGtpqkuy2P">
            Eftersom frågan om spelproblematik är ett relativt nytt område
            kan det vara svårt för personer som möter dessa beroendefrågor
            att veta vad man kan göra, vilken typ av behandling som finns
            för att bli av med ett beroende och om de behandlingar som finns
            verkligen är bra. Frågorna kan finnas både hos de som berörs,
            anhöriga och t.ex. kommuner. Att frågan nu finns inkluderad i
            ANDTS-strategin anser vi i Miljöpartiet är väldigt angeläget.
            Spelande som leder till beroende kan förstöra människors liv och
            det är oerhört tufft för barn som har föräldrar som inte agerar
            rationellt, utan riskerar att förstöra för både sig själva och
            andra. För ett barn kan det vara både skrämmande, obegripligt
            och svårt att förhålla sig till. Tilliten till föräldern riskerar
            försvinna. Den uppstramning av branschen som regeringen gjort
            på senare tid är viktig, men mer återstår att göra.
          </p>
          <p xml:id="i-BzB7bpLnxQH7n1Xq3zCfcg">
            Ett viktigt område där vi ser behov av stöttning är stödgrupper
            som t.ex. finns inom ramen för Spelberoendes riksförbund. Trycket
            har ökat under senare tid och allt fler stödgrupper bildas och
            uppges ha effekt. Vi ser gärna att regeringen på lämpligt sätt
            ser över frågan framöver för en hållbar struktur där så många
            stödgrupper som behövs kan bildas på ett rimligt sätt.
          </p>
          <p xml:id="i-3PSuBgoX9XzfCoWkod56Yc">
            Hur barn och unga påverkas av föräldrars och andra närstående
            vuxnas spelande eller spelproblem är ett område där mer kunskap
            behövs för rätt insatser. Vi anser att FHM behöver få ett tydligare
            uppdrag att undersöka hur barn och unga påverkas av föräldrars
            eller andra vuxnas spelande/spelproblem. Myndigheten bör också
            få i uppdrag att ta fram material till skolor som vill arbeta
            med preventiva insatser gällande spel. Vi menar också att det
            är angeläget att se över hur utbildning i behandling av spelberoende
            för personal inom psykiatri och beroendevård kan säkerställas.
            Kommunernas budget och skuldrådgivning liksom Kronofogdemyndigheten
            har också en möjlig roll i att kunna informera och utbilda om
            ekonomiska risker med spel, den skulle på lämpligt sätt kunna
            förstärkas. Hur detta ska kunna ske på bästa sätt bör ses över.
            Vi anser också att det är viktigt att Spelinspektionens roll och
            hur den kan stärkas ses över.
          </p>
          <p xml:id="i-FbU3U4ZKN3YKuWtxFZdZPN">
            Slutligen anser vi också att forskningsområdet kopplat till spelfrågor
            bör ses över, hur ser hemvisten ut för denna typ av forskning,
            skulle det behöva se annorlunda ut för att den kan hitta möjlig
            finansiering?
          </p>
          <head xml:id="i-LCSU1bohmj37iaxJzeyQYg" type="h2">
            Drogproblematik
          </head>
          <p xml:id="i-F3jeNSe1k8KnfVv1Bfsj4z">
            Naloxon kan rädda liv. Den som annars riskerar att dö i en överdos
            kan med hjälp av läkemedlet klara sig. Regelverket har förenklats
            något för att kunna få naloxon utskrivet, men vi anser att man
            bör se över frågan om att göra det receptfritt. Med fördel kan
            ett försök göras för att skynda på utvecklingen. Det är framför
            allt personer runt en person med grava missbruksproblem som skulle
            känna sig betydligt tryggare om de enkelt kunde få tag i naloxon
            för att ge till den som missbrukar vid misstanke om risk för överdos.
          </p>
          <p xml:id="i-QKNwSEEiWCGXD2uZj8CX8r">
            För de som har missbruksproblem och inte ännu är beredda att
            lämna har sprutbytesprogrammen varit betydelsefulla. Det beskrivs
            också i skrivelsen och vi välkomnar de senaste lagförändringarna
            som gjort att bosättningsprincipen inte längre gäller. Det ökar
            tillgängligheten som är viktig. Vi anser också att man bör ta
            del av erfarenhet och forskning om de injektionsrum som finns
            i Danmark. Det kan tyckas cyniskt att samhället ska upplåta sådana,
            men vad det handlar om är att det finns en trygg plats där personen
            kan injicera, där det finns personal i närheten som övervakar
            och kan rycka in vid behov av överdos eller andra problem. Till
            skillnad från att personen efter sprutbytesverksamheten hänvisas
            ut i gatumiljön. Innan man gör en testverksamhet i Sverige är
            det angeläget att ta del av den kunskap och erfarenhet som finns.
          </p>
          <p xml:id="i-64sbmSsUSppj8fh9hgrJuu">
            Övergripande anser Miljöpartiet att regionerna behöver ta över
            ansvaret för missbruksvården. Det här fanns som förslag i den
            tidigare missbruksutredningen och ett skäl är att många människor
            hellre vänder sig till sjukvården än till kommuner för missbruksproblematik.
            Vi anser att ett sådant renodlande av frågan vore viktigt och
            skulle gynna såväl den enskilde som kommunens och regionens andra
            samlade ansvar.
          </p>
          <head xml:id="i-FrUH1y4oVBXXgbpBYtwiND" type="h2">
            Nationellt kompetenscentrum för ANDTS-frågor
          </head>
          <p xml:id="i-KTfBq9F621mqaroYtVBoMW">
            Det finns många aktörer som lyfter behovet av ett nationellt
            kompetenscentrum, som har möjlighet att särskilt stödja och stimulera
            arbetet i kommuner och regioner. Att det så tydligt efterfrågas
            pekar på att behovet finns, att man har idéer om att vilja göra
            mer på ANDTS-området, men behöver stöd i detta, och att befintliga
            strukturer inte är tillräckliga. Vi anser att regeringen snarast
            bör fånga upp behovet, se över frågan och återkomma med ett förslag.
          </p>
          <head xml:id="i-UoGSRU98ppHXErvyou7oyT" type="h2">
            Effekten av behandlingshem
          </head>
          <p xml:id="i-DxUMjGt1GhAPkMUFuZd9Np">
            Det är svårt att som enskild förstå vilken behandling som finns
            på olika behandlingshem, vad den innebär och hur den förhåller
            sig till andra behandlingar. Vi menar att det är angeläget att
            SBU får ett uppdrag om effekten av behandlingshem för missbruk
            för att göra kunskapsläget mer tydligt. Detta bör gälla oavsett
            om det handlar om alkohol, droger eller spelproblematik.
          </p>
          <head xml:id="i-RgpquXYcRsLnh4vkWsDQzP" type="h2">
            Inför en folkhälsolag
          </head>
          <p xml:id="i-S1ZXhnmqDShfytMeaUHwdZ">
            Miljöpartiet anser att Sverige, likt övriga länder i Norden,
            behöver en folkhälsolag, ett regelverk som tydligare än i dag
            klargör hur ansvaret för folkhälsoarbetet ser ut på lokal, regional
            och statlig nivå. Ju klarare det är för politiker, tjänstemän
            och invånare, desto mer sannolikt att folkhälsoperspektivet och
            folkhälsoarbetet kommer att lyftas fram mer och få större genomslag.
            Kommissionen för jämlik hälsa skriver också i sitt slutbetänkande
            om behovet av ett sådant klargörande och föreslår en utredning
            som vill se över om existerande ansvarsområden är tillräckliga
            eller om en folkhälsolag bättre kan bidra till målet om en god
            och jämlik hälsa. En sådan lag skulle helt klart bidra till ytterligare
            fokus och aktivitet när det gäller ANDTS-frågor. Vi anser att
            regeringen bör se över frågan och återkomma med ett förslag till
            folkhälsolag.
          </p>
          <head xml:id="i-QdmYnTjEAUuGicTZZYLBKy" type="h2">
            Resursfrågan och vikten av att förebygga i tid
          </head>
          <p xml:id="i-5bnLRW2Xsz7JrfsTX5NNpM">
            Det är angeläget att regeringen framöver och kontinuerligt gör
            en bedömning av vilket mervärde som faktiskt kan nås med ökade
            resurser på området. Det kan se olika ut mellan olika delar av
            ANDTS-området, men frågan är angelägen och behöver adresseras,
            inte minst eftersom vi vet att tidiga insatser i sin tur kan minska
            risken för kostsamma vårdbehov, insatser och lösningar i ett senare
            skede, liksom minska risken för inkomstbortfall som drabbar både
            den enskilde, anhöriga och är kostsamt för samhället. Om det kan
            förebyggas genom insatser i tidigare skede måste vi utveckla former
            för att göra det.
          </p>
        </div>
        <div type="motSignatures">
          <list>
            <item xml:id="i-JNVDaaQbuDgH8u6GuJU9iN">
              Margareta Fransson (MP)
            </item>
          </list>
        </div>
      </div>
    </body>
  </text>
</TEI>
