<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SfU-00344">
  <teiHeader>
    <fileDesc>
      <titleStmt>
        <title>Ökad konkurrens i pensionssparandet</title>
        <author corresp="i-V19ff9MeDZhTGpv5xEprbu">av Leif Pagrotsky (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökad konkurrens i pensionssparandet</title>
          <idno type="rdwebb">GW02Sf344</idno>
          <rs type="number">Sf344</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GW02Sf344/text</ref>
          <ref type="dokument_url_html">http://data.riksdagen.se/dokument/GW02Sf344</ref>
          <ref type="dokumentstatus_url_xml">http://data.riksdagen.se/dokumentstatus/GW02Sf344</ref>
          <ref type="doc">http://data.riksdagen.se/fil/E77A0FE3-F2C4-4252-84F1-4973A36BDD12</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V19ff9MeDZhTGpv5xEprbu</idno>
            <name>Leif Pagrotsky</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XB9pXRETNq17NvUWCu6ZD3" type="signed"/>
        <correspContext corresp="i-XB9pXRETNq17NvUWCu6ZD3">
          <note type="signatory" corresp="i-V19ff9MeDZhTGpv5xEprbu"/>
        </correspContext>
        <correspAction xml:id="i-Y6j3YrWBa4EUzHErNxHCvq" type="numbering">
          <date when="2008-10-08"/>
        </correspAction>
        <correspAction xml:id="i-THd9cbEYLnuF7QQvJ6Cthq" type="submission">
          <date when="2008-10-07"/>
        </correspAction>
        <correspAction xml:id="i-Nbm9uBugvbmTNMMBkKqRcG" type="transfer">
          <date when="2008-10-06"/>
        </correspAction>
        <correspAction xml:id="i-TgEdMe8GygE2R5QXVamuXQ" type="assigned"/>
        <correspContext corresp="i-TgEdMe8GygE2R5QXVamuXQ">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3eVCJpCUXcZumKP59pyGc1" type="motBody">
        <div xml:id="i-42YXWaAKs94JcLkLFtpJVc" type="motProposal" subtype="förslag">
          <head xml:id="i-PpVjETBCXVNPAq8YR1cVXF">
            Förslag till riksdagsbeslut
          </head>
          <list xml:id="i-4uiyvbnzxXk6d7bBUhGUsc" style="ol">
            <item xml:id="i-N2R2qFp9WWcB6FK9jiEZS6">
              Riksdagen tillkännager för regeringen som sin mening vad som
              anförs i motionen om att göra det möjligt för premiepensionssparare
              att aktivt välja Sjunde AP-fondens premiesparfond.
            </item>
            <item xml:id="i-63ofsiXnkDztA1Ko3reF4g">
              Riksdagen tillkännager för regeringen som sin mening vad som
              anförs i motionen om att göra det möjligt för Sjunde AP-fonden
              att aktivt förvalta sitt ägande i företag som fonden har investerat
              i.
            </item>
          </list>
        </div>
        <div xml:id="i-5HBZDZnn6NQSZtHKGS7vtw" type="motContent">
          <head xml:id="i-SA2y8SWSUeuk9abQVo56ho" type="h1">
            Motivering
          </head>
          <p xml:id="i-4bpZwdj9eqBH1LuahZxNST">
            Sjunde AP-fonden har visat sig vara ett bra val för många premiepensionssparare
            eftersom den erbjuder låga avgifter och har lyckats förvalta pensionspengarna
            på ett bra sätt. Sjunde AP-fondens premiesparfond har en avgift
            på 0,15 procent. Detta ska jämföras med genomsnittsavgiften i
            övriga PPM-fonder som är mer än tre gånger så hög, 0,51 procent.
            Övriga PPM-fonder tar 750 miljoner kronor mer i avgifter varje
            år än vad spararna skulle behöva betala om de istället hade valt
            att låta Sjunde AP-fonden förvalta deras pensionsfond. På ett
            sparande som sträcker sig över flera decennier är denna avgiftsskillnad
            i hög grad avgörande för vilken pension som till slut betalas
            ut. Att 750 miljoner kronor per år, år efter år, i flera årtionden
            ger lägre pensioner är självklart.
          </p>
          <p xml:id="i-KWQpinLY19pmXipPeGCRXM">
            Villkoren för premiepensionssparande i Sjunde AP-fondens fonder
            skiljer sig väsentligt från sparande i andra premiepensionsfonder.
            Dessa undantag är till nackdel, inte bara för de 2,4 miljoner
            löntagare och företagare som valt att spara i Sjunde AP-fonden
            utan också för andra premiepensionssparare.
          </p>
          <p xml:id="i-RUvny1MNek6uWpRrsw4BKV">
            Den som en gång valt en annan fond har inte möjlighet att sätta
            sina pensionsmedel i Sjunde AP-fondens premiesparfond eftersom
            man endast kan placera sina pensionspengar i denna fond genom
            att välja den från början. Det innebär att sparare, som gör ett
            mindre bra val i början, inte har samma möjligheter längre fram
            om det visar sig att Sjunde AP-fondens premiesparfond är det bästa
            alternativet.
          </p>
          <p xml:id="i-E12KT8yABTQNhcpTpGkaEP">
            Sparare som vill hamna i Sjunde AP-fonden är hänvisade till Sjunde
            AP-fondens premievalsfond. Denna fond har dock inte samma profil
            som premiesparfonden och är dessutom dyrare. Man kan heller inte
            sätta delar av sina premiepensionsmedel i Sjunde AP-fondens premiesparfond.
            För systemet i övrigt gäller att en individs premiepensionsmedel
            kan delas upp på upp till fem fonder.
          </p>
          <p xml:id="i-JpqN6MfW2MtxLSFj6X5G78">
            Om det skulle vara möjligt att premiesparfonden behandlades som
            vilken fond som helst i PPM-systemet skulle Sjunde AP-fonden kunna
            fusionera sina två fonder och erbjuda en ännu billigare produkt,
            då dagens system leder till onödiga fördyringar. Dessutom skulle
            det vara möjligt att förklara tågordningen för berörda löntagare
            och pensionärer, vilket idag närmast är en omöjlighet. Dagens
            krångel är inte acceptabelt i ett i demokratisk ordning beslutat
            system som gäller nästan alla i landet.
          </p>
          <p xml:id="i-9BbgvwJPCdYwWxDLiB9LSP">
            Dessutom innebär dagens utelåsningssystem att konkurrensen på
            denna marknad försvagas, vilket är rakt emot vad som enligt de
            flestas mening be hövs.
          </p>
          <p xml:id="i-LTDQQv44gheg5bgtWnVpiH">
            Regeln att det är otillåtet för dem som en gång gjort ett annat
            val att investera sina premiepensionspengar i Sjunde AP-fondens
            premiepension bör därför slopas.
          </p>
        </div>
        <div xml:id="i-9zRnza7NpNYqMDcv4Sj2rx" type="motSignatures">
          <list xml:id="i-EdAu6orjhVRRtYgx8WeFiT">
            <item xml:id="i-D72Sz4NTvYsoCFpZaQ9SKi" who="i-V19ff9MeDZhTGpv5xEprbu">
              Leif Pagrotsky (s)
            </item>
          </list>
        </div>
      </div>
    </body>
  </text>
</TEI>
