<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-03127">
  <teiHeader>
    <fileDesc>
      <titleStmt>
        <title>Plikt att förhindra radikalisering</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3127 av Beatrice Ask m.fl. (M)</title>
          <idno type="rdwebb">H5023127</idno>
          <rs type="number">3127</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H5023127/text</ref>
          <ref type="dokument_url_html">http://data.riksdagen.se/dokument/H5023127</ref>
          <ref type="dokumentstatus_url_xml">http://data.riksdagen.se/dokumentstatus/H5023127</ref>
          <ref type="docx">http://data.riksdagen.se/fil/EF8B09D5-82D5-4A49-912D-FC8A8DF4441E</ref>
          <ref type="pdf">http://data.riksdagen.se/fil/923F522E-65A1-4124-8322-2E6A68ECFAF1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9YKB8rsGppqRutMkVzzGbk</idno>
            <name>Marta Obminska</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BrKX6vUWqciKjmxtTB9GBV</idno>
            <name>Lisbeth Sundén Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MDmz3BZyW3T2P9Tp6bvsBM</idno>
            <name>John Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-QVqqZAPY1emsYgUbz5v2SA</idno>
            <name>Michael Svensson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RaMkfMt8MzwfqAxncChJEu</idno>
            <name>Erik Bengtzboe</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-X6Mhm9afMGK8HMGtDSKHpL" type="signed"/>
        <correspContext corresp="i-X6Mhm9afMGK8HMGtDSKHpL">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-9YKB8rsGppqRutMkVzzGbk"/>
          <note type="signatory" corresp="i-BrKX6vUWqciKjmxtTB9GBV"/>
          <note type="signatory" corresp="i-MDmz3BZyW3T2P9Tp6bvsBM"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-QVqqZAPY1emsYgUbz5v2SA"/>
          <note type="signatory" corresp="i-RaMkfMt8MzwfqAxncChJEu"/>
          <note type="signatory" corresp="i-5kLPqJYKuXdEi7mU2QqyGZ"/>
          <note type="signatory" corresp="i-NDXytJ2sEVrtLhDNxEoc8A"/>
        </correspContext>
        <correspAction xml:id="i-PcyJkY9pMF8Lpodf7ZBZwW" type="submitted">
          <date when="2017-10-05"/>
          <time when="11:00:58"/>
        </correspAction>
        <correspAction xml:id="i-MhCcyzLB6jNZxu7SYVJMri" type="reviewed">
          <date when="2017-10-05"/>
          <time when="11:35:14"/>
        </correspAction>
        <correspAction xml:id="i-8aVtQ7EKQvXrV9TXzaLshy" type="referred">
          <date when="2017-10-13"/>
        </correspAction>
        <correspAction xml:id="i-3G8LghXwfsTNxuQpsfdxfB" type="assigned">
          <date when="2018-11-15"/>
          <time when="14:25:59"/>
        </correspAction>
        <correspContext corresp="i-3G8LghXwfsTNxuQpsfdxfB">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-BcVSMDeEa1VgskbyroDW5L" type="behandlas_i"/>
        <correspContext corresp="i-BcVSMDeEa1VgskbyroDW5L">
          <ref type="uppgift">2017/18:UbU20</ref>
          <ref type="ref_dok_id">H501UbU20</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU20</ref>
          <ref type="ref_dok_titel">Grundläggande om utbildningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9oWvGUVUe9tpcnQFWACYTR" type="motHeader">
        <div xml:id="i-5kVc6Vxdbi9wcdaRSXj76Q" type="motTitle">
          Motion till riksdagen 2017/18:3127 av Beatrice Ask m.fl. (M)
          Plikt att förhindra radikalisering
        </div>
      </div>
      <div xml:id="i-8s7qSUnmmcvftK7A88YbtB" type="motBody">
        <div xml:id="i-SkYrZozqpSWW6j3NgHNwQ6" type="motProposal" subtype="förslag">
          <head xml:id="i-77Re662i95rgXTZyKHwDuN">
            Förslag till riksdagsbeslut
          </head>
          <list xml:id="i-RzC8ZFbMiNybRgxorEXbaG" style="ol">
            <item xml:id="i-HRJuUDhnG1BFUynLgRUw1x">
              Riksdagen ställer sig bakom det som anförs i motionen om ett
              förtydligat ansvar för skolhuvudmän och andra som arbetar med
              barn och unga att främja demokratiska värderingar och motverka
              extremistiska värderingar och tillkännager detta för regeringen.
            </item>
            <item xml:id="i-GgFdNWxk8opGca8tqFrMWo">
              Riksdagen ställer sig bakom det som anförs i motionen om innebörden
              av ett förtydligat ansvar för skolhuvudmän och andra som arbetar
              med barn och unga att upptäcka och motverka radikalisering och
              tillkännager detta för regeringen.
            </item>
          </list>
        </div>
        <div xml:id="i-7MfRmdi7sTurPAiywpzJie" type="motContent">
          <head xml:id="i-PugZF15RjWCHUnPGiceWbB" type="h1">
            Motivering
          </head>
          <p xml:id="i-8pQoksbsMxSfE8pa6g2dSU">
            En viktig del i arbetet mot extremism och terrorism är förebyggande
            insatser. Riksdagen tillkännagav den 3 februari 2016, på förslag
            av allianspartierna i konstitutionsutskottet, för regeringen att
            det finns anledning att se över behovet av ett förtydligat ansvar
            för skolhuvudmän och andra som arbetar med barn och unga att motverka
            radikalisering, liksom formerna för ett sådant ansvar. Enligt
            regeringens redovisning i skr. 2016/17:75 är tillkännagivandet
            föremål för beredning i Regeringskansliet. Den här motionen syftar
            till att närmare beskriva vad ansvaret, som tillkännagivandet
            handlar om, bör innebära.
          </p>
          <p xml:id="i-Sxq9bd4GHjoMx2pJbxBB7q">
            Allianspartiernas förslag var inspirerat av den så kallade prevent
            duty (”plikt att förhindra”) som lagreglerades i Storbritannien
            2015. Här nedan följer därför först en beskrivning av den brittiska
            lagstiftningen och därefter följer en diskussion om vad som bör
            göras i Sverige.
          </p>
          <head xml:id="i-WConua8cpafNmr9oyJbSLC" type="h2">
            Prevent duty i Storbritannien
          </head>
          <p xml:id="i-saCiTHohu7NEhkzzwn7Tk">
            Beskrivningen här nedan bygger på rapporten ”Prevent duty i Storbritannien”
            från riksdagens utredningstjänst (dnr 2015:1960).
          </p>
          <p xml:id="i-7rjV6mZkLtM88iMy4p8pus">
            Den 12 februari 2015 beslutade det brittiska parlamentet på förslag
            av regeringen om en ny lag om terrorismbekämpning, Counter-Terrorism
            and Security Act 2015, CTSA. Lagen innehåller bestämmelser inom
            flera olika områden: reserestriktioner (del 1), åtgärder för att
            förebygga och utreda terroristbrott (del 2), datalagring (del
            3), transport- och gränssäkerhetsåtgärder (del 4) samt åtgärder
            för att förebygga och motverka radikalisering (del 5).
          </p>
          <p xml:id="i-9Ea5xLmywA35Fiv817SGpS">
            Storbritannien har sedan ett tiotal år tillbaka en handlingsplan
            för terrorism­bekämpning, som är uppbyggd kring fyra huvudsakliga
            arbetsområden: Pursue, Prevent, Protect och Prepare. Den nya lagen
            innebär bl.a. att tidigare frivilliga åtgärder inom det förebyggande
            området i handlingsplanen lagregleras. En skyldighet stadgas för
            vissa myndigheter och andra organ att i sitt arbete vidta förebyggande
            åtgärder mot radikalisering och rekrytering av personer till extremistgrupper,
            vilket refereras till som prevent duty.
          </p>
          <p xml:id="i-Nm5ge6rWAib5pdLjTwYvJj">
            Enligt art. 26 p. 1–3 CTSA ska de myndigheter och andra organ
            – offentliga och privata – som anges i en bilaga till lagen, i
            utövandet av sin verksamhet eller de delar av verksamheten som
            anges i bilagan, ta vederbörlig hänsyn (due regard) till behovet
            av att förhindra att personer dras in i terrorism. I bilagan (schedule
            6) listas ett stort antal myndigheter, organ och befattningshavare
            på lokal nivå, inom kriminalvården, utbildningsväsendet, hälso-
            och sjukvården och polisväsendet.
          </p>
          <p xml:id="i-ErVGH3hCMK49zoohL5Rmkm">
            Den 24 mars 2015 godkände parlamentet regeringens förslag om
            tillämpningsföre­skrifter till bestämmelsen om prevent duty.
          </p>
          <p xml:id="i-XyH1kZViWm97ZVDzQkyHke">
            Tillämpningsföreskrifterna betonar att implementeringen av prevent
            duty naturligen skiljer sig åt mellan olika sektorer och verksamheter
            beroende bl.a. på vilka ålders­grupper som berörs och hur mycket
            kontakt verksamheten har med personerna. För var och en av de
            berörda sektorerna – lokala myndigheter m.m., skolor och barnomsorg
            (exkl. eftergymnasial utbildning där separata föreskrifter gäller,
            se vidare nedan), kriminalvård, hälso- och sjukvård och polisen
            – anges hur myndigheter, olika organ och befattningshavare kan
            arbeta i fråga om effektivt ledarskap, samverkan med andra myndigheter
            och organ samt kunskapsuppbyggnad och förmåga hos berörd personal
            för att efterleva skyldigheten. Nedan ges exempel på åtgärder
            som förväntas vidtas vid olika myndigheter m.m.
          </p>
          <p xml:id="i-WZxwaMaSW2nPe4QMjg2w86">
            Lokala myndigheter bör etablera eller använda sig av redan existerande
            organ för myndighetssamverkan för att göra områdesvisa riskbedömningar
            i fråga om såväl våldsverkande som icke våldsverkande extremism
            och samordna förebyggande åtgärder. Varje lokal myndighet m.m.
            som bedömer att en risk föreligger ska upprätta en handlingsplan
            med förebyggande åtgärder. Lokala myndigheter m.m. förväntas också
            säkerställa att anställda vid myndigheten eller dess leverantörer
            har kännedom om det förebyggande arbetet samt kan identifiera
            sårbarhet för att dras in i terrorism och har kännedom om och
            vidtar åtgärder för att hantera detta. Vidare förväntas myndigheterna
            säkerställa att nyttjandet av offentliga resurser på lokal nivå
            är förenligt med prevent duty, vilket innebär att de ska säkerställa
            att samarbetsorganisationer inte har kopplingar till extremistiska
            aktiviteter eller hyllar extremistiska åsikter, och inkludera
            principerna för skyldigheten då nya upphandlingskontrakt tecknas.
            Lokala myndigheter ska också bl.a. säkerställa att det inte pågår
            radikaliserande verksamhet inom ramen för deras fritidsverksamhet.
          </p>
          <p xml:id="i-Rbtm5GPbgoDeBURYjGutHz">
            När det gäller skolor och barnomsorg förväntas angivna myndigheter
            bl.a. göra riskbedömningar och ha gedigna trygghetsplaner för
            att kunna identifiera barn i riskzonen och vidta lämpliga åtgärder.
            I planerna ska finnas tydliga rutiner för att säkerställa att
            externa föredragshållare är lämpliga och att man har tillbörlig
            uppsyn över dem. Myndigheter m.m. på området ska säkerställa att
            personalen utbildas i att identifiera barn i riskzonen och utmana
            extremistiska åsikter. Personalen bör också veta vart och hur
            de kan hänvisa barn och unga för hjälp.
          </p>
          <p xml:id="i-4WPuw8nH8WvHzaBV7KQa9n">
            I de sektorsspecifika tillämpningsföreskrifterna för universitet
            och högskolor (higher education) anges att efterlevnaden av prevent
            duty kräver att lämpliga rutiner och riktlinjer finns på plats
            och tillämpas. Att närmare avgöra vilka beslut som är lämpliga
            är upp till varje enskild institution, men föreskriften anger
            vad som förväntas på ett övergripande plan i olika avseenden.
          </p>
          <p xml:id="i-EaheZjpSTFCvBwK5wDpFhA">
            Respektive institution förväntas upprätta lämpliga samverkansformer
            externt (t.ex. polisen) och internt (t.ex. med studenterna och
            mellan enheter) samt göra en risk­bedömning med angivelse av hur
            och var studenterna skulle kunna hamna i riskzonen för att dras
            in i terrorism genom såväl våldsverkande som icke våldsverkande
            extremism. I det fall risker identifieras bör institutionen upprätta
            en handlingsplan med åtgärder för att reducera dem. Berörd personal
            förväntas ha en förståelse för de faktorer som får personer att
            stödja terrorideologier och terroraktiviteter, samt kunna identifiera
            en person i riskzonen för att dras in i terrorism och ha kunskap
            om vilka åtgärder som då kan vidtas. Institutionen bör också enligt
            föreskrifterna ha gedigna rutiner för informationsutbyte internt
            och externt om personer i riskzonen.
          </p>
          <p xml:id="i-VM3qRdQKbsG8AUJjH9ZAEJ">
            I argumentationen för prevent duty betonas vikten av att vidta
            förebyggande åtgärder i ett tidigt skede och bekämpa den underliggande
            ideologi som stöder terrorism. Detta framhålls i såväl regeringens
            motiv till lagstiftningen som debattinlägg från de oppositionspolitiker
            som uttalade stöd för lagstiftningen. Genom att fokusera på ”frontlinjen”,
            dvs. de som arbetar öga mot öga med de grupper som är särskilt
            sårbara eller i riskzonen för radikalisering, menar förespråkarna
            att prevent duty kan bidra till att stärka motståndskraften mot
            radikalisering och avbryta pågående radikalisering på ett tidigt
            stadium.
          </p>
          <p xml:id="i-CXD8M7wMMXPew15yuxuBVD">
            Vidare har framhållits att skyldigheten att bekämpa extremism
            och förebygga radikalisering är ett sätt att skydda sårbara grupper,
            särskilt barn och unga, och säkerställa att de miljöer de vistas
            i är trygga. Det betonas att detta inte skiljer sig från de skyldigheter
            som personal inom berörda sektorer har i fråga om att säkerställa
            barns och ungas säkerhet i andra avseenden, t.ex. vad gäller droger,
            vanskötsel eller sexuella övergrepp. Vidare understryks att prevent
            duty inte syftar till att förhindra debatt i kontroversiella frågor
            utan, tvärtom, om att säkerställa att t.ex. skolmiljön utgör en
            trygg plats där barn kan utveckla kunskap och förmåga att förstå
            riskerna med och utmana extremistiska ideologier.
          </p>
          <p xml:id="i-6jaGTVTuFtEfyAPatmiFkN">
            Regeringens argument för att lagstadga skyldigheten är att detta
            krävs för att tydliggöra berörda aktörers skyldigheter och säkerställa
            ett likvärdigt genomförande av de förebyggande åtgärderna över
            landet.
          </p>
          <head xml:id="i-AxXQc9C2YckhUtnxqfPNZh" type="h2">
            En plikt att förhindra – I Sverige
          </head>
          <p xml:id="i-WGQKHDqLWLsCjTRWLH9NWX">
            Den brittiska lagstiftningen gäller, som framgår ovan, en rad
            olika offentliga verksamheter. Vi har valt att i den här motionen
            fokusera på arbete gentemot barn och unga. I en annan motion tar
            vi upp vad vi anser bör göras för att motverka radikalisering
            och extremism inom bland annat Kriminalvården. Här följer nu en
            diskussion under tre rubriker om vad som bör göras i Sverige och
            vilket ansvar som bör åläggas skolhuvudmän och andra.
          </p>
          <head xml:id="i-CaCUurB8iDYRG8C3ApqVwY" type="h2">
            Att främja demokratiska värderingar och motverka extremistiska
            värderingar
          </head>
          <p xml:id="i-UP7YbytextN8soPm5yahYV">
            En grundläggande del av det förebyggande arbetet mot radikalisering
            och extremism i relation till barn och unga utgörs av skolans
            demokratiuppdrag. Skolan är inte värdeneutral, utan ska stå för
            demokrati och mänskliga rättigheter och förmedla den värdegrunden
            till eleverna.
          </p>
          <p xml:id="i-RDVc4DKvvVK1sU9f3596i">
            I 2011 års läroplan för grundskolan, förskolan och fritidshemmet
            sägs bland annat följande om skolans värdegrund och uppdrag:
          </p>
          <p xml:id="i-P5oha7ccRTQwX9bGtyTsmy">
            Skolväsendet vilar på demokratins grund. Skollagen (2010:800)
            slår fast att utbildningen inom skolväsendet syftar till att elever
            ska inhämta och utveckla kunskaper och värden. Den ska främja
            alla elevers utveckling och lärande samt en livslång lust att
            lära. Utbildningen ska förmedla och förankra respekt för de mänskliga
            rättigheterna och de grundläggande demokratiska värderingar som
            det svenska samhället vilar på. Var och en som verkar inom skolan
            ska också främja aktning för varje människas egenvärde och respekt
            för vår gemensamma miljö.
          </p>
          <p xml:id="i-NRWJtAJ3TVWh1Ko6ZQPggt">
            Människolivets okränkbarhet, individens frihet och integritet,
            alla människors lika värde, jämställdhet mellan kvinnor och män
            samt solidaritet med svaga och utsatta är de värden som skolan
            ska gestalta och förmedla. I överensstämmelse med den etik som
            förvaltats av kristen tradition och västerländsk humanism sker
            detta genom individens fostran till rättskänsla, generositet,
            tolerans och ansvarstagande. Undervisningen i skolan ska vara
            icke-konfessionell.
          </p>
          <p xml:id="i-Q9MAHhWF6TTernhpAEpq1q">
            Hur väl skolan lever upp till detta uppdrag har granskats av
            Skolinspektionen, som redovisade sina slutsatser i rapporten Skolornas
            arbete med demokrati och värdegrund, kvalitetsgranskningsrapport
            2012:9
            <ref xml:id="i-XnQQVeW2xBXR66dK7PmrqQ" target="i-DUr8ehiqDNHVYAJeQP6uvF">
              [1]
            </ref>
            .
          </p>
          <p xml:id="i-GN5rA4u1n8JrfEsRxpGssq">
            Av rapporten framgår att arbetet med demokrati och värdegrund
            är bristfälligt på många skolor. Ofta är arbetet inte integrerat
            i det ordinarie skolarbetet, utan bedrivs genom någon temadag
            eller något studiebesök. På många håll råder oklarhet hos både
            lärare och elever om vad olika centrala begrepp innebär och vad
            arbetet med demokrati- och värdegrundsfrågor egentligen syftar
            till.
          </p>
          <p xml:id="i-CyMLKxmh4qur2UQkg1v4ML">
            Ur konstitutionsutskottets perspektiv, när det gäller hur man
            förebygger extremism och radikalisering, är det oacceptabelt att
            arbetet med att förankra demokratiska värderingar och respekten
            för mänskliga fri- och rättigheter i många skolor inte lever upp
            till de krav läroplanen ställer. Till detta kan man lägga att
            de exempel på värdegrunds- och demokratiarbete som ges i Skolinspektionens
            rapport inte alls tar sikte på de allvarliga utmaningar från politisk
            och religiös extremism som skolan står inför på många platser
            i Sverige.
          </p>
          <p xml:id="i-KDFQcZLRNZKEvLdzs5YDZ7">
            Det nämns i bland annat Skolinspektionens rapport att det är
            viktigt att ifrågasätta och problematisera kring åsikter som inte
            är förenliga med skolans värdegrund, till exempel rasistiska åsikter,
            men i huvudsak tycks fokus i styrande dokument ligga på att skolan
            positivt ska förmedla goda värden, inte på att skolan ska utmana
            antidemokratiska åsikter.
          </p>
          <p xml:id="i-NkUqA9PCVqyMDVgk7pyh5X">
            Vi anser att skolans ansvar och ansvaret för andra som arbetar
            med barn och unga, främst inom förskolan och fritidshemmen, att
            främja demokratiska värderingar och motverka extremistiska värderingar
            behöver förtydligas. Det behöver bli tydligare vilka konkreta
            krav som ställs på varje skola, när det gäller att främja demokratiska
            värderingar, och det behöver bli mycket tydligare att skolan har
            ett ansvar för att utmana och ifrågasätta elever som framför åsikter
            som strider mot principerna som bygger upp demokratin och de mänskliga
            fri- och rättigheterna. Skolan får inte stillatigande åse till
            exempel att vissa elever hyllar terroristorganisationer, motarbetar
            jämställdhet eller uttrycker sig rasistiskt. Alla skolhuvudmän
            bör också utarbeta handlingsplaner för hur eleverna ska få arbeta
            med och medvetandegöras om konflikter rörande hedersförtryck samt
            religiöst och politiskt motiverad extremism.
          </p>
          <p xml:id="i-X7Qq8CFQhWLSX1QDhHiTPJ">
            Det är viktigt att detta arbete bedrivs redan på lågstadiet.
            I den så kallade Rosengårdsrapporten, som formellt heter Hot mot
            demokrati och värdegrund – en lägesbild från Malmö och presenterades
            2009 av Centrum för assymetriska hot- och terrorismstudier vid
            Försvarshögskolan, anförs (sidan 20) att vissa källarmoskéer medvetet
            riktar sin rekryteringsverksamhet mot minderåriga, eftersom de
            är mer lättpåverkade.
          </p>
          <p xml:id="i-EULrDy1YxhqwS6KdgpW9Fm">
            För att varje skola ska kunna leva upp till detta ansvar bör
            Skolverket få i uppdrag att utarbeta verktyg som kan tjäna som
            stöd och inspiration i arbetet. Det är då viktigt att materialet
            återspeglar den verklighet som finns på många skolor, till exempel
            att ett antal killar har i uppgift att övervaka sina systrar i
            hederns namn, att det finns elever som riskerar att bli bortgifta
            eller utsatta för oskuldskontroller eller att det finns elever
            eller personer i en del elevers närhet som sympatiserar med Isil/Daesh
            eller någon annan terroristorganisation. Det finns också behov
            av utbildningstillfällen, när lärare och skolledare från olika
            skolor får möjlighet att lära sig mer om hur man kan arbeta med
            både att främja demokratiska värderingar och att utmana extremistiska
            värderingar.
          </p>
          <p xml:id="i-VHXJub7eHkB1APAHdsoNgw">
            I arbetet med att främja demokratiska värderingar ligger också
            att ha en tydlig hållning, om det framförs krav från föräldrar
            att pojkar och flickor ska hållas åtskilda i skolan. Jämställdhet
            i skolan är en förutsättning för att alla barn ska kunna komma
            till sin rätt, oavsett kön.
          </p>
          <p xml:id="i-S7YXARqghsuf9AHbipyJo6">
            Moderaterna vill därför se över och skärpa skollagen så att det
            inte råder några som helst tvivel om att huvudregeln i den svenska
            skolan är att undervisningen inte ska vara könsuppdelad. Detta
            utesluter dock inte att det även i fortsättningen ska finnas möjlighet
            för skolor att göra tillfälliga och pedagogiskt motiverade gruppindelningar
            av eleverna.
          </p>
          <head xml:id="i-Wh65iHqTmEd8Yi9akKmPT3" type="h2">
            Att upptäcka och motverka radikalisering
          </head>
          <p xml:id="i-96yugqcrBjRRYaxVG9LhDn">
            Det är naturligt att de vuxna som har mycket kontakt med barn
            och ungdomar inom exempelvis skolan har en central roll när det
            gäller att upptäcka och avbryta en pågående radikalisering.
          </p>
          <p xml:id="i-2gqB4UdFchSTzuE9PiF4qA">
            Skollagen bör förtydligas med ett specifikt uppdrag för alla
            skolhuvudmän att motverka våldsbejakande extremism. Det måste
            också tydliggöras i relevanta regelverk att lärare och annan skolpersonal
            har en skyldighet att agera och det måste vara tydligt hur de
            ska agera, om de misstänker att en elev är på väg att dras in
            i våldsbejakande, extremistiska kretsar. Det är till exempel viktigt
            att det finns en tydlig handlingsplan på varje skola som anger
            vilka åtgärder som ska vidtas. Regeringen anförde i budgetpropositionen
            för 2017 (utgiftsområde 1, sidan 77), som en kommentar till det
            i inledningen nämnda tillkännagivandet, att våldsbejakande extremism
            enligt Socialstyrelsen är en riskfaktor och utgör skäl för orosanmälan
            enligt socialtjänstlagen. Forskaren Peder Hyllengren vid Försvarshögskolan
            skrev i en debattartikel i Göteborgs-Posten den 2 september 2017,
            under rubriken Extremismen möter för lite motstånd i Sverige,
            att kommunernas arbete mot extremism främst kan värderas utifrån
            hur kommunerna arbetat med individuella fall. ”Det förutsätter
            dock att det finns individuella fall, vilket det sällan gör”,
            fortsätter han. Socialstyrelsen bör därför få i uppgift att följa
            upp om orosanmälan verkligen görs i någon större omfattning och
            om relevanta åtgärder i så fall vidtas av socialtjänsten. I annat
            fall bör Socialstyrelsen återkomma med förslag på ytterligare
            åtgärder, till exempel skärpta eller förtydligade regelverk, för
            att orosanmälan verkligen ska göras och leda till meningsfulla
            insatser.
          </p>
          <p xml:id="i-WwvfoozAxqDtNuABRThW2Q">
            Det bör dock också krävas att skolorna inte enbart agerar reaktivt,
            utan även förebyggande, proaktivt. Varje skola eller varje kommun
            bör därför göra en riskanalys för att bedöma risken för att elever
            just där utsätts för eller kommer att utsättas för propaganda
            eller rekryteringsförsök från extremistiska rörelser. Det kan
            även i vissa fall krävas riskanalyser på individnivå för att identifiera
            elever i riskzonen att radikaliseras, men även elever som är anhängare
            av någon extremistgrupp och försöker radikalisera andra. Först
            när man bedömt riskerna kan man ta ställning till hur omfattande
            det förebyggande arbetet bör vara och vilken inriktning det bör
            ha. Alla skolhuvudmän bör åläggas att, i samarbete med socialtjänsten
            och polisen, utarbeta en åtgärdstrappa för hanteringen av barn
            och unga som bedöms befinna sig i riskzonen för att radikaliseras.
          </p>
          <p xml:id="i-KRAnZswYhPmmv723gGkMcf">
            Vi vill även att Skolverket ska få i uppdrag att årligen undersöka
            förekomsten av icke-demokratiska värderingar bland barn och ungdomar,
            genom att genomföra anonymiserade enkätundersökningar.
          </p>
          <p xml:id="i-DXMcfwC9v38YQWe4PDZz5k">
            Det är också betydelsefullt att det finns ett gott samarbete
            i dessa frågor mellan skolan, socialtjänsten, fritidsverksamheten
            och polisen. Det underlättar om skolan även har ett gott samarbete
            med föräldrarna och med det civila samhället i form av trossamfund
            och andra organisationer, men det gäller samtidigt att skolan
            är noggrann med vad de samfund och organisationer som skolan samverkar
            med verkligen står för. Skolan får inte riskera att samverka med
            samfund och organisationer som har en antidemokratisk värdegrund
            och inte respekterar mänskliga fri- och rättigheter.
          </p>
          <head xml:id="i-P8UzpYYUEhf3q2H5C7H6Zz" type="h2">
            Ökad kunskap
          </head>
          <p xml:id="i-57bpai99xUA77DBmMosTep">
            För att skolan ska ha förmåga att leva upp till det ansvar som
            här beskrivs behöver kunskapen öka i kommuner, skolor och hos
            andra aktörer (till exempel polisen) om hur radikalisering kan
            upptäckas och motverkas på ett tidigt stadium.
          </p>
          <p xml:id="i-MU2RDUUHfR6zAfgF8xfYYQ">
            Det kan handla om ökad kunskap om innehållet i de våldsbejakande
            ideologierna och hur radikaliseringsprocesser allmänt sett går
            till och vad som driver dem, men också om vilka symboler som är
            förknippade med olika extremistiska rörelser, så att skolans personal
            kan se om till exempel klotter eller klädesplagg som elever bär
            innehåller sådana symboler. Det krävs även kunskap om andra tecken
            på individnivå, på skolan eller på orten som indikerar att en
            individuell radikaliseringsprocess eller allmänna radikaliseringsförsök
            kan pågå.
          </p>
          <p xml:id="i-VJ4nsnTFqEiussryBLLWyu">
            Det kan vidare vara fråga om kunskap om hur man samtalar med
            elever som kan vara i riskzonen att rekryteras till extremistiska
            rörelser. På ett grundläggande plan krävs förstås kännedom om
            de handlingsplaner som finns för att förebygga och motverka radikalisering
            och extremism, så att alla berörda vet hur de ska agera och vart
            de ska vända sig, om de befarar att någon elev är på väg att radikaliseras.
          </p>
          <p xml:id="i-NFqY1FJHiYs6DWLkAcy6t8">
            Skolan har ett ansvar för att säkerställa att personalen får
            relevant utbildning i dessa frågor. Andra aktörer, till exempel
            socialtjänsten och polisen, har motsvarande ansvar i relation
            till sin personal.
          </p>
          <p xml:id="i-WkrDDropMmhAMwTRZWjtK9">
            Härutöver bör Skolverket få i uppdrag att ta initiativ till ett
            kompetenslyft rörande våldsbejakande extremism och hedersförtryck
            bland lärare och annan relevant personal på landets skolor.
          </p>
          <p xml:id="i-9zBcHSC25yWSspfeH93K6h">
            Moderaterna har tidigare skrivit en motion på detta tema (motion
            2016/17:3290). Ett av yrkandena handlade om att öka kunskapen
            i kommuner och skolor och hos andra aktörer om hur radikalisering
            kan upptäckas och motverkas på ett tidigt stadium. Yrkandet kom
            att bli en del av en bred överenskommelse mellan Alliansen och
            regeringspartierna och vann således bifall vid behandlingen av
            betänkandet 2016/17:KU23 vilket är välkommet. Därför tas yrkandet
            i fråga inte med i denna motion.
          </p>
        </div>
        <div xml:id="i-wqiCDuQBy8SLLXnY9upDs" type="motSignatures">
          <list xml:id="i-MwweGyxM5YzdH2UjABLhvr">
            <item xml:id="i-Y6YzkGhQNc1RiuyFWwNuhE">
              Beatrice Ask (M)
            </item>
            <item xml:id="i-AqnomSD4xJYzXwTeEZuBsa">
              Camilla Waltersson Grönvall (M)
            </item>
            <item xml:id="i-XL71WSLKQyeH15nGVPKi63">
              Annicka Engblom (M)
            </item>
            <item xml:id="i-Td6VfEkW8Y1Jsy8gC7C5fU">
              Marta Obminska (M)
            </item>
            <item xml:id="i-C6fivHMPybFt8PhE2fq23a">
              Lisbeth Sundén Andersson (M)
            </item>
            <item xml:id="i-6D9XpioCGcL78srEjaX6Uj">
              John Widegren (M)
            </item>
            <item xml:id="i-VrkTxzMp1odH8YSPfe1RLB">
              Betty Malmberg (M)
            </item>
            <item xml:id="i-GcvNcmAccLK5S5chJaWijR">
              Michael Svensson (M)
            </item>
            <item xml:id="i-Hv2xx9cQc4XN45NRPUg1PB">
              Erik Bengtzboe (M)
            </item>
            <item xml:id="i-WJHR6VQf4NM38748emGKvp">
              Maria Stockhaus (M)
            </item>
            <item xml:id="i-YZxCsbowF5dWKWvYjUYymY">
              Ida Drougge (M)
            </item>
          </list>
        </div>
        <div xml:id="i-QKxx1aSRWh1623DZ9dSACX" type="motNotes">
          <noteGrp xml:id="i-5iv8uMqgDMhWGkMVHncJNe">
            <note xml:id="i-DUr8ehiqDNHVYAJeQP6uvF">
              [1] https://www.skolinspektionen.se/globalassets/publikationssok/granskningsrapporter/kvalitetsgranskningar/2012/demokrati/kvalgr-demokrati-slutrapport.pdf
            </note>
          </noteGrp>
        </div>
      </div>
    </body>
  </text>
</TEI>
