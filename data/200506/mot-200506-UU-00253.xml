<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-UU-00253">
  <teiHeader>
    <fileDesc>
      <titleStmt>
        <title>Könsmaktsperspektiv i Sveriges globala utvecklingspolitik</title>
        <author corresp="i-2aZQBvMx8o6ihusfvExbt8">av Alice Åström m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Könsmaktsperspektiv i Sveriges globala utvecklingspolitik</title>
          <idno type="rdwebb">GT02U253</idno>
          <rs type="number">U253</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GT02U253/text</ref>
          <ref type="dokument_url_html">http://data.riksdagen.se/dokument/GT02U253</ref>
          <ref type="dokumentstatus_url_xml">http://data.riksdagen.se/dokumentstatus/GT02U253</ref>
          <ref type="doc">http://data.riksdagen.se/fil/E1688157-6CCE-4CAD-AC9D-95DB36B5FC6C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LmkkKmc2XQLDmqAXoGoovP</idno>
            <name>Berit Jóhannesson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-SxwXtVqzR6fyXB2uQfozAQ</idno>
            <name>Per Rosengren</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-4XjgirbqceZQdnz2JX6DGB</idno>
            <name>Karin Thorborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-BcpdUKhPbeES19rexxtwyD</idno>
            <name>Sermin Özürküt</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CPEaupghvnpSKxJmX2Drvc" type="signed"/>
        <correspContext corresp="i-CPEaupghvnpSKxJmX2Drvc">
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-LmkkKmc2XQLDmqAXoGoovP"/>
          <note type="signatory" corresp="i-SxwXtVqzR6fyXB2uQfozAQ"/>
          <note type="signatory" corresp="i-4XjgirbqceZQdnz2JX6DGB"/>
          <note type="signatory" corresp="i-BcpdUKhPbeES19rexxtwyD"/>
        </correspContext>
        <correspAction xml:id="i-ET7fkAtn8AXksAND6Hb7ni" type="referral">
          <date when="2005-10-13"/>
        </correspAction>
        <correspAction xml:id="i-RMVzQPv6AcC8yZpMdVXmLv" type="dismissal">
          <date when="2005-10-13"/>
        </correspAction>
        <correspAction xml:id="i-raDyrrmJuSeYSbj5kzHCQ" type="submission">
          <date when="2005-10-05"/>
        </correspAction>
        <correspAction xml:id="i-XZ5tPe8ryKb2UnfPaMCkvA" type="assigned"/>
        <correspContext corresp="i-XZ5tPe8ryKb2UnfPaMCkvA">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_U_253/mot_200506_U_253-0001.pdf"/>
      <div xml:id="i-SsmvBs1BTSF2cR3MD4pMjL" type="motHeader">
        <div xml:id="i-CShAAULd8pJPe1A43XioBj" type="motTitle"/>
        <div xml:id="i-DCryceetmQKodedXUsLfJd" type="motSubmissionInfo"/>
      </div>
      <div xml:id="i-5PYobUsLAmFPdyaRksUYCD" type="motBody">
        <div xml:id="i-Pt3HPbFySmyAQV4xwqG7yQ">
          <p xml:id="i-W9MhsfkEr67kwZkGnbh6nw">
            2005/06 mnr: U253 pnr: v606
          </p>
          <p xml:id="i-Yc9rK2vaeYvoKXJBhYdHwq">
            Motion till riksdagen 2005/06:U253
          </p>
          <p xml:id="i-7zMgo9F1ePfv4EtHviaSUu">
            av Alice Åström m.fl. (v)
          </p>
          <p xml:id="i-KAjSWk96Te81RtN7WEAtFu">
            Könsmaktsperspektiv i Sveriges globala utvecklingspolitik
          </p>
          <p xml:id="i-CrhwYPE6FPfGZeGeMxY7Rz">
            1 Förslag till riksdagsbeslut
          </p>
          <p xml:id="i-5QonqYZg1uHpc7unft8wij">
            Riksdagen tillkännager för regeringen som sin mening vad i motionen
            anförs om att den svenska globala utvecklingspolitiken, förutom
            kampen mot fattigdomen och för rättighetsperspektivet, bör innehålla
            ytterligare ett perspektiv — könsmaktsperspektivet.
          </p>
          <p xml:id="i-DNvaLiCEnYBfGmAYy32Ck">
            2 Inledning
          </p>
          <p xml:id="i-JGjJX2ptxwyNJBzSiPM25C">
            Alla samhällen präglas av klass- och könsförtryck. På samma sätt
            som klassförtrycket tar sig olika uttryck i olika samhällen tar
            sig även förtrycket av kvinnor olika former. På ett konkret plan
            flätas klassförhållanden och könsförhållanden samman till en sammansatt
            väv. På varje konkret fråga, på varje problem, finns en klassaspekt
            och en könsaspekt. Samhällsproblem bör analyseras utifrån både
            ett könsmaktsperspektiv och ett klassperspektiv. Detta måste vara
            utgångspunkten även när man söker beskriva internationella förhållanden
            och formulera en politik för större internationell rättvisa.
          </p>
          <p xml:id="i-N3m445EWuRPU5RBYJmd2C6">
            3 Kvinnors asylskäl
          </p>
          <p xml:id="i-Ce5uYkUBUwHCzaPupYLLPo">
            Många kvinnor deltar på ett synligt sätt i konventionella politiska
            aktiviteter. Kvinnor kan också vara politiskt aktiva i icke konventionella
            former. Det kan gälla att gömma människor, överbringa budskap
            eller tillhandahålla mat, kläder eller medicinsk vård. En kvinna
            som opponerar mot institutionaliserad diskriminering av kvinnor
            kan bli utsatt för förföljelse på grund av sin politiska uppfattning.
            Om en kvinna gör motstånd mot könsförtryck är hennes motstånd
            politiskt. Kvinnor kan också bli förföljda på grund av kön. Det
          </p>
          <pb facs="riksdagen-motions-pdf/data/200506/mot_200506_U_253/mot_200506_U_253-0002.pdf"/>
          <p xml:id="i-KpiC1jYUuRp7DAWb3zf8vX">
            2005/06:U253
          </p>
          <p xml:id="i-A7yrMG2C2GeZykXziqT2wf">
            handlar inte bara om offrets kön, alltså kvinnor förföljs inte
            bara för att de är kvinnor, utan för att fastslå eller återupprätta
            deras sociala underordning. Könsmaktsperspektivet har varit åsidosatt
            i = flykting- och integrationspolitiken. Att placera förföljda
            kvinnor i en särskild skyddskategori där skyddet och förmånerna
            är sämre än för förföljda män innebär en faktisk diskriminering
            av kvinnor.
          </p>
          <p xml:id="i-89yrR1Rxc5QMsPanfoaawN">
            4 Politisk våldtäkt blir personlig kränkning
          </p>
          <p xml:id="i-MZ9TZqPxAM9LNihLuxaosG">
            Många politiska konflikter präglas av djupa ekonomiska, politiska
            och sociala motsättningar. De förs med hårda och våldsamma metoder.
            Det är en kamp som äger rum i en värld som präglas av en tydlig
            patriarkal struktur, som tar sig brutala uttryck och får fasansfulla
            följder för kvinnorna. Systematiska våldtäkter av kvinnor har
            t.ex. blivit ett verktyg i politiska förtryck. Likafullt händer
            det att kvinnor som utsätts för sexualiserat våld inte anses vara
            drabbade av ett politiskt förtryck. Migrationsmyndigheter föredrar
            inte sällan att se dem enbart som personligen kränkta. Könsmaktsperspektivet
            går förlorat och man ser inte kvinnoförtrycket som något som är
            förbundet med politiska förhållanden.
          </p>
          <p xml:id="i-97MPgdzsWw69psURaW2Kph">
            5 Äktenskap som alliansmöjlighet
          </p>
          <p xml:id="i-8Gm8PrdeJfb5EkNx6PaHbv">
            De patriarkala strukturerna i samhället medför brott mot mänskliga
            och demokratiska rättigheter. Kvinnor förvägras ekonomisk, politisk
            och medborgerlig makt och inflytande och de hindras från att bestämma
            över sitt eget liv. Kvinnor lever under ständigt hot mot sin kroppsliga
            integritet och självbestämmanderätt. De kan t.ex. betraktas som
            ett medel eller ett instrument för att förverkliga mäns intressen
            — exempelvis ekonomiskt lämpliga allianser. I länder som exempelvis
            Pakistan och Indien är det fäderna som ytterst bestämmer vem dottern
            i huset skall ingå äktenskap med. Då handlar det i första hand
            om att det är fädernas ekonomiska intressen som skall förverkligas
            — inte om att dottern skall bli lycklig. Kvinnor som försöker
            bryta sig ur sådana framtvingade äktenskap kan utsättas för grymma
            straff av olika slag.
          </p>
          <p xml:id="i-PQSz5GUuki5mvJjrfERj9q">
            6 Berövande av kvinnans rätt till sin egen kropp
          </p>
          <p xml:id="i-DSgqLGdnPvQjzPhwsD17Wk">
            Så sent som 2002 dömdes en barnmorska i Portugal för att ha hjälpt
            kvinnor till säkra aborter. Hon dömdes till åtta och ett halvt
            års fängelse. Enligt
          </p>
          <pb facs="riksdagen-motions-pdf/data/200506/mot_200506_U_253/mot_200506_U_253-0003.pdf"/>
          <p xml:id="i-JZkw8UcG4NfEw2XiG8eLNd">
            portugisisk lagstiftning är abort förbjudet och kvinnor får endast
            göra abort om det föreligger allvarligt hot mot kvinnans hälsa,
            om hon våldtagits eller om fostret riskerar att bli missbildat.
            Portugisiska kvinnors enda möjlighet till abort består i att resa
            till ett annat land med en liberalare lagstiftning. Resan och
            operationen är emellertid dyr. Abort blir ett privilegium som
            endast tillkommer kvinnor med god ekonomi. Frågan om kvinnors
            rätt till sin egen kropp och möjligheten till abort blir inte
            bara en fråga om patriarkalt förtryck utan även en fråga om klassförtryck.
          </p>
          <p xml:id="i-XtbpnboSEi62PhM1n53ckp">
            7 Kvinnor som sexuellt exploateringsobjekt
          </p>
          <p xml:id="i-NXwsCr5BRnSNH5qNScGLeE">
            Över en halv miljon kvinnor och barn förs varje år illegalt in
            i EU för att exploateras sexuellt genom pornografi och prostitution.
            Kvinnor och barn som hamnar i denna situation behandlas inte som
            människor utan som varor, som köps och säljs på en människomarknad.
            I den internationella terminologin betecknas denna företeelse
            med det könsneutrala uttrycket ”trafficking”, som om det var frågan
            om transport, exploatering och försäljning av vilken vara som
            helst. En sannare beteckning borde vara ”woman slavery” eller
            sexslaveri.
          </p>
          <p xml:id="i-G1nsLp6EJ7Qu6rdXSD4HiK">
            8 Kvinnors arbete
          </p>
          <p xml:id="i-4sCozCQ9d143znxoik5y8U">
            Jämställdhetsdebatten i Sverige handlar bl.a. om lika lön för
            lika arbete, den orättvisa fördelningen mellan betalt och obetalt
            arbete, kvinnors begränsade yrkesval, kvinnors deltidsarbete och
            kvinnors dubbelarbete. I andra delar av världen står dessa frågor
            inte ens på dagordningen. Men precis som i Sverige arbetar kvinnor
            världen över betydligt fler timmar än män, de bär huvudansvaret
            för det obetalda arbetet och utför det mest slitsamma arbetet,
            medan männen arbetar mindre och har de mindre betungande arbetsuppgifterna.
            Likafullt innehar männen den ekonomiska och politiska makten.
            Av detta kan vi dra slutsatsen att den internationella politiken
            påverkar kvinnors liv och villkor mycket starkt. De påverkas direkt
            av den utrikespolitik som stormakterna och de transnationella
            företagen bedriver.
          </p>
          <p xml:id="i-XL33mHmATxXpMZTDbjt63S">
            9 Kvinnorna och förändringar i den internationella situationen
          </p>
          <p xml:id="i-D9GByVuaRkWhNB5Scai4iD">
            Under Saddam Husseins tid i Irak var kvinnors situation inte
            avundsvärd. Det hände vid tillfällen då regimen fann det politiskt
            lämpligt att kvinnor utsattes för förföljelser utöver det sedvanliga
            traditionellt etablerade patriarkala
          </p>
          <p xml:id="i-WuacuXmi3avX526uAxmkps">
            2005/06:U253
          </p>
          <pb facs="riksdagen-motions-pdf/data/200506/mot_200506_U_253/mot_200506_U_253-0004.pdf"/>
          <p xml:id="i-PvSjd2RAfxcUc7G1tEPP1w">
            2005/06:U253
          </p>
          <p xml:id="i-RWE7K38xxVCVnggVETQsUt">
            förtrycket. För att tillgodose extremistiska muslimers krav lät
            Saddam Hussein exempelvis offentligt avrätta prostituerade kvinnor.
            Efter USA- alliansens invasion av Irak vågar kvinnor inte gå ut
            av rädsla för kidnappning, våldtäkt och andra förbrytelser, eftersom
            det inte finns någon myndighet i landet som har förmågan att svara
            för befolkningens säkerhet — allra minst kvinnornas. Invasionen
            har försämrat kvinnornas säkerhet. När Vänsterpartiet interpellerade
            om talibanregimens förtryck av kvinnor i Afghanistan svarade den
            dåvarande utrikesministern Anna Lindh att läget i landet var ”stabilt”.
            Vad som pågick i landet när det gällde behandlingen av kvinnor
            skulle i vilket land som helst i Västeuropa eller i USA ha betraktats
            som barbari. Men det pågick vid just det tillfället inte längre
            något krig mellan reguljära manliga trupper. Alltså kunde läget
            benämnas som ”stabilt”. Kvinnornas situation kom senare att användas
            av USA-alliansen när den gick in i Afghanistan för att rättfärdiga
            alliansens militära ingripande. I dag, några år efter talibanregimens
            fall, är det ingen som längre talar om kvinnornas situation i
            Afghanistan, där man i flera avseenden på väg tillbaka till tidigare
            förhållanden där kvinnors livsutrymme är kraftigt begränsat. I
            alla krig är det kvinnor som drabbas värst. Det är kvinnor som
            systematiskt våldtas och mördas. I den männens värld som kriget
            utgör ses våldtäkter och mord på fiendens kvinnor som ett sätt
            att förnedra, kränka och demoralisera sin fiende. Åter är kvinnorna
            endast ett avhumaniserat objekt, ett medel som kan användas i
            kriget och som saknar ett eget värde.
          </p>
          <p xml:id="i-GYuTCC44fQaW5D9BRLhJcM">
            10 Mäns våld mot kvinnor
          </p>
          <p xml:id="i-WBGttTX4BzJiy5EKkt9abJ">
            På den internationella dagen för avskaffande av våld mot kvinnor
            den 25 november 2003 var generalsekreterare Kofi Annans budskap:
            ”Könsrelaterat våld är kanske den mest avskyvärda kränkningen
            av de mänskliga rättigheterna. Så länge det fortsätter kan vi
            inte hävda att vi gör några riktiga ramsteg mot jämlikhet, utveckling
            och fred.” Mäns våld mot kvinnor är en del av den globala struktur
            där män som grupp är överordnade och kvinnor som grupp är underordnade.
            Mäns våld mot kvinnor existerar överallt i världen och förekommer
            i alla samhällen. Enligt en rapport från Europarådet är misshandel
            den vanligaste dödsorsaken ör kvinnor mellan 15 och 44 år. I Sverige
            anmäldes år 2004 närmare 23 000 fall av kvinnomisshandel, 2 068
            fall av grov kvinnofridskränkning, 17 935 fall av olaga hot mot
            kvinnor över 18 år, 15 381 fall av ofredande mot kvinnor över
            18 år, 3 752 fall av överträdelse av besöksförbud, 169 fall av
            försök till mord eller dråp mot kvinnor och 69 fall av dödligt
            våld mot kvinnor. Samma år anmäldes dessutom 2 631 våldtäkter,
            2 009 fall av sexuellt tvång och 4 313 fall av sexuellt ofredande.
            Och statistiken pekar inte neråt utan uppåt. Anmälningarna av
            mäns våld mot kvinnor har ökat med 20 procent de senaste tio åren.
            Det patriarkala förtrycket och våldet mot kvinnor är
          </p>
          <pb facs="riksdagen-motions-pdf/data/200506/mot_200506_U_253/mot_200506_U_253-0005.pdf"/>
          <p xml:id="i-DzCqHJUnGuBaDhCaGkyDMX">
            2005/06:U253
          </p>
          <p xml:id="i-Q9hQG2y1uJ1Sckj9bmnhm3">
            världsomspännande. Kampen mot patriarkatet är avgörande för kampen
            mot fattigdom, mot krig och för världsfreden.
          </p>
          <p xml:id="i-SoFfE4W2crCqsV68wxq6Bv">
            11 Sveriges roll och kampen mot kvinnoförtrycket
          </p>
          <p xml:id="i-RrvEpwWPhFZrPLcEpNe4xC">
            Mot bakgrund av ovanstående beskrivningar och en myriad andra
            exempel framgår att klass- och könsförhållandena inverkar på samhällens
            utveckling och påverkas av den internationella politiska utvecklingen.
            Detta beaktades inte när betänkandet med anledning av regeringens
            proposition Gemensamt ansvar: Sveriges politik för global utveckling
            (prop.2002/03:122) lades fram och behandlades av riksdagen. Man
            ersatte de tidigare fem biståndsmålen med två s.k. perspektiv.
            Det ena betonade kampen mot fattigdomen i det andra bestod i det
            s.k. rättighetsperspektivet. Därmed finns det stor risk för att
            könsmaktsperspektivet får en andrarangsroll, både när det gäller
            kampen mot fattigdomen; och kampen för rättvisa. För att eliminera
            risken för att detta sker bör den svenska globala utvecklingspolitiken
            också kännetecknas av ett tredje perspektiv — könsmaktsperspektivet.
            Detta vill vi att riksdagen som sin mening ger regeringen till
            känna.
          </p>
          <p xml:id="i-HnGWBGLDvVkeGQoo2xQJKN" type="date">
            Stockholm den 3 oktober 2005
          </p>
          <div xml:id="i-BbzbhUSgn5Qh7MwXj6eaMk" type="signatureBlock">
            <list xml:id="i-FrojytPiNCkA9eXPaEniD2">
              <item xml:id="i-CKixrLRiJxWCm7Li3tyJba" who="i-2aZQBvMx8o6ihusfvExbt8" type="signature">
                Alice Åström (v)
              </item>
            </list>
          </div>
          <p xml:id="i-H8L122eh6sPhsuG6CzQ8zz">
            Berit Johannesson (v) Per Rosengren (v) Karin Thorborg (v) Sermin
            Özärkät (v)
          </p>
        </div>
      </div>
    </body>
  </text>
</TEI>
