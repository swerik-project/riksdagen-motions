<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00434">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__434/mot_1967__ak__434-001.pdf"/>
      <fw xml:id="i-CewMFGwPqjcckQkCBfQqTn">
        Motioner i Andra kammaren, nr 434 år 1967 3
      </fw>
      <div xml:id="i-YaTLPZn9fzj8MU4KAEwGhd" type="motHeader">
        <div xml:id="i-S9ix9B5gV3LiFUGakV7j1P" type="motTitle"/>
        <div xml:id="i-53o6Ny7EufiotyvpGfXvWr" type="motSubmissionInfo"/>
      </div>
      <div xml:id="i-HsyU5A9jPsGFYXNnkHqRnX" type="motBody">
        <div xml:id="i-QVzKZw6nBP7wMtHa8phFnd">
          <p xml:id="i-EBR1QF848KbL3MDN18R1SE">
            Nr 434
          </p>
          <p xml:id="i-KiL37pZH1xYoqeWJzzYRSf">
            Av herrar Kellgren och Martinsson, om uppräkning av vissa skulder
            vid inflation.
          </p>
          <p xml:id="i-VH7BJX3K9Cz936ALq4UWjK">
            (Lika lydande med motion nr 344 i Första kammaren)
          </p>
          <p xml:id="i-7U84CxRS7TFMA6aubvvp9a">
            Vid långfristiga avtals anpassande till penningvärdets förändringar
            har man gått fram på de partiella reformernas väg. I regel har
            det rört sig om retroaktiva uppräkningar men också om inbyggande
            i avtal eller lagstiftning av indexklau- suler. Hit hör socialförsäkringen
            i olika former, såsom rätt till livränta på grund av lagen om
            försäkring för olycksfall i arbete, vidare familjerättsliga underhålls-
            bidrag till frånskilda och ensamstående mödrar och deras barn.
            Utredning har anbefallts beträffande livräntor till trafikens
            offer och beträffande skadestånds- livräntor till dem som drabbats
            av olycksfall i arbete och liknande. Frågan är om tiden nu är
            mogen för en mera generell lösning av motsvarande kvarstående
            olösta frågor. Ett uttryck för strävan att finna en generell lösning
            har varit tillsättande av en rad utredningar om detta problem.
            Under tiden 1951—1956 arbetade 1951 års penningvärdeundersökning,
            under åren 1955—1956 stabiliseringsutredningen och under 1959—1964
            värdesäkringskommittén. Då i motioner föreslagits upp- räkning
            dels av obligationer, dels av banksparande och dels av försäkringsspa-
            rande har riksdagen hänvisat till att dessa frågor borde lösas
            i ett samman- hang och hänvisat till de nämnda utredningarnas
            arbete. Den lösning som anlitats vid de partiella reformernas
            genomförande samman- faller principiellt med den som värdesäkringskommittén
            föreslog, nämligen anli- tande av indexklausuler. Indexklausuler
            tillämpas sedan länge vid långfristiga avtal inom näringslivet.
            Vid avtal där betalning icke är bunden för längre tid till oförändrade
            villkor, såsom inom lönemarknaden, har man löst kompensations-
            frågan genom att med korta intervaller träffa nya avtal, som innehåller
            kompen- sation för inträdd och väntad prisstegring. De grupper
            som ännu inte blivit föremål för kompenserande åtgärder omfattar
            passiva inkomsttagare, vilkas inkomster bestämts till fast periodisk
            betalning, ofta gällande för all framtid. I stort sett berör detta
            olika former för uppskjuten lön för tryggande av individens åldersförsörjning.
            Grupperna skiljer sig åt beträf- fande de former i vilka den uppskjutna
            lönen sparas. Det rör sig dels om köp av livräntor, t. ex. av
            riksförsäkringsverkets frivilliga folkpension, eller det pri-
            vata försäkringsväsendets pensions- och livförsäkringar, och dels
            om besparingar, där åldersförsörjningen uppbäres i form av ränta
            å penningkapital placerat i
          </p>
          <pb facs="riksdagen-motions-pdf/data/1967/mot_1967__ak__434/mot_1967__ak__434-002.pdf"/>
          <fw xml:id="i-YG1zkTbsBMYN9R584HHXpj">
            4 Motioner i Andra kammaren, nr 434 år 1967
          </fw>
          <p xml:id="i-UPBCFJVZdg3WtUGvw7RAy4">
            bank eller i obligationer och där även kapitalet är avsett att
            konsumeras under den återstående livstiden. En förklaring till
            att dessa resterande kompensationsfrågor ännu inte lösts kan man
            se däri att statsmakterna först så småningom övergått till att
            betrakta inflationen inte såsom en tillfällig och övergående olycka
            utan som en mer eller mindre bestående samhällsföreteelse. I den
            mån denna senare uppfattning vin- ner utbredning ter det sig allt
            mindre godtagbart att låta dem som gjort be- sparingar för sin
            ålderstrygghet bära en övervägande och större del av arbets- marknadskostnaderna
            än vad som kräves av andra medborgare. Det bereder ingen svårighet
            att finna belägg för det berättigade i att kom- pensation kommer
            till stånd och inte heller någon svårighet att finna stöd här-
            för i uttalanden från våra mest framskjutna politiker och jurister.
            Såsom en samhällets väsentliga uppgift anses vara upprätthållande
            av rätts- säkerhet och tillgodoseende av jämlikhet och solidaritet
            bl. a. genom skydd för välförvärvade rättigheter såsom trygghetssparande
            för ålderdomen, för intjänt lön, för rätten att uppskjuta denna
            lön till ålderdomen för att då åtnjutas såsom pension. Lönens
            uppskjutande till ålderdomen för ifrågavarande grupper sker genom
            avtal i av ålder vedertagna privaträttsliga former antingen direkt
            såsom lån vid placering i bank eller i obligationer eller ock
            indirekt såsom lån vid förvärv av liv- och pensionsförsäkringsbrev.
            De avtalsförhållanden som sålunda är att reglera genom index för
            kompensation för penningvärdets fall är avtal mellan långivare
            och låntagare. På detta avtalsförhållande är att tillämpa avtalsrättens
            grundläggande idéer att å ömse sidor avtalade förmåner skall under
            hela avtalets löptid väga jämnt och avtalet därmed komma att överensstämma
            med tro och heder, så att ingen avtalspart blir lidande och heller
            ingen gör en oförtjänt vinst, d. v.s. en vinst som ej motsvaras
            av en likvärdig prestation till den andra avtals- parten. Detta
            samhällets vakande över att avtalsförmånerna väger jämnt är ett
            uttryck för jämlikhetsprincipen och för demokratiska idéer om
            objektiv rättvisa. Livräntor, underhållsbidrag, pensionsförpliktelser
            och liknande tillhör det slags avtal som inom rättsvetenskapen
            betecknas såsom varaktiga värdeskulder. De intar internationellt
            liksom också i svensk rättsuppfattning en särställning med hänsyn
            till förpliktelsernas sociala karaktär. När i Tyskland efter första
            och andra världskriget myntväsendet återställdes skedde det en
            uppräkning av de varaktiga värdeskulderna. Efter det andra världskriget
            skedde det 1948, varvid familjebidrag, pensioner och liknande
            tillerkändes en kurs av en ny mark mot en gammal under det att
            övriga fordringar omräknades med en ny mark mot 10 gamla mark.
            Motsvarande uppräkningsprincip har Sveriges högsta domstol tillämpat
            i ett ofta omnämnt rättsfall, avseende ett tyskt företags rätt
            till av arméförvaltningen utfäst betalning för licenser för tillverkning
            av mausergevär. Emellertid har det från juristhåll allmänt uttalats
            att dessa frågor, om uppräk- ning av avtalsförpliktelser, är av
            den ekonomiska omfattning och juridiska karaktär att de mera hör
            hemma hos lagstiftaren än hos lagtillämparen.
          </p>
          <pb facs="riksdagen-motions-pdf/data/1967/mot_1967__ak__434/mot_1967__ak__434-003.pdf"/>
          <fw xml:id="i-S3iJdEhKHiQs2xs95Sxbs4">
            Motioner i Andra kammaren, nr 434 år 1967 5
          </fw>
          <p xml:id="i-TkACy2rCJfE5GVhwt4uDUk">
            Av politiska uttalanden, som stöder kravet på rättvisa vid ett
            avtals tillämp- ning under inflation, kan man återge statsminister
            Tage Erlanders yttrande i valrörelsen 1958, då han anförde: »Inflationen
            är alltid en olycka utom för de skuldsatta. De förtjänar ju på
            den. Men det är fel att genom en inflation över- flytta förmögenhetsvärden
            och inkomster mellan människor och grupper, att ändra det reella
            innehållet i uppgjorda avtal och förbindelser. Man skall veta
            vad man ger sig in på när man sluter ett ekonomiskt avtal, och
            därför kan in- flationen aldrig vara något rimligt moment i det
            ekonomiska livet.» Finansminis- tern har 1964 i direktiven för
            trafiklivränteutredningen anfört att för sådana livräntor frågan
            om värdebeständigt skydd mot inkomstbortfall bör tillmätas synnerlig
            vikt och därvid åberopat att trafikförsäkringen står socialförsäkringen
            nära, där värdesäkringsfrågan redan fått sin lösning. Justitieministern
            har i sitt yttrande i proposition nr 155 år 1966 om ändring av
            vissa underhållsbidrag anfört: »Det är angeläget att söka se till
            att deras (frånskilda och ensamstå- ende mödrar och deras barn)
            levnadsstandard inte försämras ytterligare till följd av att underhållsbidragen
            minskar i värde genom prisutvecklingen.» Riksdagen har i överensstämmelse
            härmed infört en bestämmelse om automatisk, fortsatt höjning av
            underhållsbidragen. Dessa synpunkter torde vara tillämpliga också
            på den form att tillgodonjuta uppskjuten arbetslön som, efter
            vad ovan påpekats, bygger på avtal om utlå- ning av den uppskjutna
            lönen. Beträffande den frivilliga folkpensionen över- vägde statsmakterna
            så sent som 1962 att parallellt med den stora reformen inom den
            allmänna sjukförsäkringen och den allmänna pensioneringen genom-
            föra en väsentlig utbyggnad av den frivilliga, å premiereservmetoden
            vilande pensionsförsäkringen — frivillig folkpension. Statsmakterna
            beslöt emellertid att tills vidare avstå från en genomgripande
            reformering av denna försäkring, och anledningen var att man ville
            avvakta värdesäkringskommitténs utredning om bevarandet av realvärdet
            av privata pensioner och livförsäkringar över huvud taget. Den
            frivilliga folkpensionens fonder har till cirka nio tiondelar
            utlånats till rikets kommuner för bostadsbyggande. Det privata
            försäkringsväsendets fonder för liv- och pensionsförsäkringar
            är till 95 Z4 placerade i obligationslån och andra nominella värdehandlingar.
            Lånen har av låntagarna huvudsakligast använts för bostadsbygge
            och för näringslivets behov. Den privata försäkringen, som står
            under samhällets kontroll och reglering, fullföljer väsentligen
            en social uppgift genom att möjliggöra ålderspensionering av dem
            som på grund av ålder faller utanför den allmänna tjänstepensioneringen.
            Folksamutredningen fann på sin tid att dessa privata former av
            försäkring var att uppfatta som anslutna till och utgörande en
            påbyggnad på socialförsäkringen och Folksamutredningen fann att
            frivillig försäkring bör tillhandahållas inom socialförsäkringens
            ram, bl. a. i form av frivillig pensionsförsäkring och att realvärdet
            av de frivilliga för- säkringarnas ersättningar bör tryggas. Den
            förlust i köpkraft som åsamkats den på privat väg uppskjutna ålders-
            försörjningen för den äldre generationen är mycket betydande.
            På 14 år — från
          </p>
          <pb facs="riksdagen-motions-pdf/data/1967/mot_1967__ak__434/mot_1967__ak__434-004.pdf"/>
          <fw xml:id="i-Y81nhEuXxKV3mjqTBQ96yj">
            6 Motioner i Andra kammaren, nr 434 år 1967
          </fw>
          <p xml:id="i-47BZxeKZjaa9h76oBSztGy">
            1949 till 1963. — har de fasta pensionsinkomsterna nedgått i
            köpkraft till en tredjedel om som jämförelse tages en lön som
            vid periodens början var till be- loppet lika stor som pensionen.
            Som ett genomsnittsmått kan man ange 'att den gamle får betala
            en sparad dagsinkomst för samma förnödenheter som den unge köper
            med en timlön av i dag. De förbättrade folkpensionerna som i lika
            mån utgår till dem som åtnjuter ATP, kan inte förringa att kravet
            på skydd mot inkomstbortfall förtjänar att tillmätas synnerlig
            vikt. Det ekonomiska förlopp som utmynnar i värdeförlusten av
            den uppskjutna lönen är avhängigt av den genom låneavtalet bundna
            räntenivån. Som exempel kan åberopas att den frivilliga folkpensionens
            fonder vid utlåningen till rikets kommuner, enligt vad statistiken
            visar, tillgodogörs endast 4,17 Zg ränta. Pen- sionsfinansieringskommittén
            har i yttrande den 16 april 1963 funnit, att de kom- munalt anställdas
            pensioner erfordrar en beräknad fondränta av 1196, näm- ligen
            realränta 3 Y,, inflationskompensation 4,5 Z, och delaktighet
            i standard- stegringen 3,5 Yo. En ränta av allenast 497, är negativ
            i förhållande till infla- tionen och betyder att det är långivaren
            som får betala ränta till låntagaren. Påföljden är att pensionen
            på angivet sätt urholkas. Om den som betalat in premier för en
            frivillig folkpension i pensionshänseende skall bli jämställd
            med kommunalanställd måste de frivilliga folkpensionärernas fonder
            förräntas inte med 4 9, utan med samma ränta som de kommunalt
            skatt- skyldiga betalar till kommunens pensionärer eller blivande
            pensionärer. En generell lösning av de varaktiga värdeskuldernas
            problem förutsätter så- ledes att man lagstiftningsvägen i avtal
            om fast långfristig räntebetalning inför en skyldighet att reglera
            räntan och annan betalning efter normer som stadgats för basbelopp
            enligt 1962 års lag om allmän försäkring. Så sent som vid 1966
            års riksdag antog riksdagen, såsom ovan berörts, på för- slag
            av regeringen lag om ändring av vissa underhållsbidrag (prop.
            nr 155). Enligt denna lag höjs till en början alla bidragsbelopp
            som senast bestämts före utgången av år 1965 med vissa i lagen
            angivna procenttal. Därefter anpassas dessa bidragsbelopp och
            de bidragsbelopp som senast bestämts eller bestäms efter utgången
            av år 1965 till förändringar i penningvärdet genom anknytning
            till basbeloppet enligt 1962 års lag om allmän försäkring. Vi
            förmenar att denna lag bör kunna ha sin givna tillämpning på ytterligare
            civilrättsliga avtalsområden för att där för den berättigade parten
            mildra verk- ningar av prisstegring. Vi hemställer därför, att
            riksdagen måtte i skrivelse till Kungl. Maj:t anhålla att Kungl.
            Maj:t måtte föranstalta om utredning beträffande övriga civilrättsliga
            avtal gällande varaktiga värdeskulder, vilka avtal lämpligen bör
            regleras på samma sätt som uppräknings- reglerna enligt lag om
            ändringar 1 underhållsbidrag föreskriver.
          </p>
          <p xml:id="i-DwZVH57zXWK74ZpLUSybFS" type="date">
            Stockholm den 20 januari 1967 Nils Kellgren (s) Bo Martinsson
            (s)
          </p>
        </div>
      </div>
    </body>
  </text>
</TEI>
