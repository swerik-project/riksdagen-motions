<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-FiU-03519">
  <teiHeader>
    <fileDesc>
      <titleStmt>
        <title>med anledning av prop. 2019/20:132 Extra ändringsbudget för 2020 - Åtgärder med anledning av coronaviruset</title>
        <author corresp="i-84DiaFjYsBoBUQnKJiSte9">av Elisabeth Svantesson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3519 av Elisabeth Svantesson m.fl. (M)</title>
          <idno type="rdwebb">H7023519</idno>
          <rs type="number">3519</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H7023519/text</ref>
          <ref type="dokument_url_html">http://data.riksdagen.se/dokument/H7023519</ref>
          <ref type="dokumentstatus_url_xml">http://data.riksdagen.se/dokumentstatus/H7023519</ref>
          <ref type="docx">http://data.riksdagen.se/fil/60DBD4DE-382E-45FD-950E-3805BDF9669B</ref>
          <ref type="pdf">http://data.riksdagen.se/fil/E8B8C2A2-3CA2-427D-93FD-3BD6A94B16B1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-84DiaFjYsBoBUQnKJiSte9</idno>
            <name>Elisabeth Svantesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Kc3AcmXkcmGKhXRxHt6DUP</idno>
            <name>Edward Riedl</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ldb2oqPG98BReLEGLTqU4A</idno>
            <name>Jan Ericson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-SUAEH6RCke4pVRKPPGZ14p</idno>
            <name>Mattias Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-73o5S2z3dmzixAt7gzz34E</idno>
            <name>Sofia Westergren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7jm5N52pnGCy85B8XKcQFG" type="basedOn"/>
        <correspContext corresp="i-7jm5N52pnGCy85B8XKcQFG">
          <ref>Proposition 2019/20:132</ref>
        </correspContext>
        <correspAction xml:id="i-8X7ukQRWqwKZd9gmfboNcW" type="signed"/>
        <correspContext corresp="i-8X7ukQRWqwKZd9gmfboNcW">
          <note type="signatory" corresp="i-84DiaFjYsBoBUQnKJiSte9"/>
          <note type="signatory" corresp="i-Kc3AcmXkcmGKhXRxHt6DUP"/>
          <note type="signatory" corresp="i-Ldb2oqPG98BReLEGLTqU4A"/>
          <note type="signatory" corresp="i-SUAEH6RCke4pVRKPPGZ14p"/>
          <note type="signatory" corresp="i-73o5S2z3dmzixAt7gzz34E"/>
        </correspContext>
        <correspAction xml:id="i-BYqdGWRav4ab1dHiFDRAi6" type="submitted">
          <date when="2020-03-25"/>
          <time when="16:01:20"/>
        </correspAction>
        <correspAction xml:id="i-SBTxezveXixDcVc6t3Q4SG" type="reviewed">
          <date when="2020-03-25"/>
          <time when="16:43:55"/>
        </correspAction>
        <correspAction xml:id="i-5x5WyTAtvyrTb8xZfifpKL" type="dismissed">
          <date when="2020-03-26"/>
        </correspAction>
        <correspAction xml:id="i-C6tiwKvYE5irn1rfiesftT" type="referred">
          <date when="2020-03-26"/>
        </correspAction>
        <correspAction xml:id="i-21xTegk21fkjNgfkDixZs3" type="assigned">
          <date when="2020-04-02"/>
          <time when="16:49:37"/>
        </correspAction>
        <correspContext corresp="i-21xTegk21fkjNgfkDixZs3">
          <ref type="assignedTo">Finansutskottet</ref>
        </correspContext>
        <correspAction xml:id="i-EtENB7LCriYNruoqMRaFEL" type="behandlas_i"/>
        <correspContext corresp="i-EtENB7LCriYNruoqMRaFEL">
          <ref type="uppgift">2019/20:FiU51</ref>
          <ref type="ref_dok_id">H701FiU51</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU51</ref>
          <ref type="ref_dok_titel">Extra ändringsbudget för 2020 - Stöd vid korttidsarbete och andra åtgärder med anledning av coronaviruset</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9K3XkREuas67hLvhChyHex" type="motHeader">
        <div xml:id="i-LJRRLFvxvwobZbZaeGxLnd" type="motTitle">
          Motion till riksdagen 2019/20:3519 av Elisabeth Svantesson m.fl.
          (M) med anledning av prop. 2019/20:132 Extra ändringsbudget för
          2020 – Åtgärder med anledning av coronaviruset
        </div>
      </div>
      <div xml:id="i-3P4WmiU9SqMXyDi4uEh7Gh" type="motBody">
        <div xml:id="i-4Z2JgNWAg8bXR1mYupn76G" type="motProposal" subtype="förslag">
          <head xml:id="i-A2ABWPwuCajH3N7P1KW2SK">
            Förslag till riksdagsbeslut
          </head>
          <list xml:id="i-TRCXu4PFytBcgGQwt47dw4">
            <item xml:id="i-DkquTwVhgAnr98eRLE7FVr" sortKey="Yrkande 1">
              Riksdagen ställer sig bakom det som anförs i motionen om att
              regeringen skyndsamt ska återkomma till riksdagen med förslag
              om att räntekostnaden tas bort eller sänks genom en ändring i
              lagen (2009:99) om anstånd med inbetalning av skatt i vissa fall
              och tillkännager detta för regeringen.
            </item>
          </list>
        </div>
        <div xml:id="i-VogSZcu3FXuRtiyeNxhbxx" type="motContent">
          <head xml:id="i-4fTbDoQqJpk3JuwXe9nGUo" type="h1">
            Motivering
          </head>
          <p xml:id="i-X9Hjvfim7SoAj1rs4sWjfW">
            Ekonomin faller nu kraftigt – den ekonomiska politiken kan hjälpa
            till med övervintring av svenska jobb, men att få stopp på smittspridningen
            är helt avgörande för att detta ska lyckas. Regeringens förslag
            hittills har varit bra men otillräckliga. Det krävs bredare åtgärder.
            Problemen ser olika ut för olika företag och därför behöver det
            finnas en bred palett av krisåtgärder.
          </p>
          <p xml:id="i-LiDiP7LDshF8fQWaswnm4H">
            Det är många som nu kämpar både för att ekonomin och för att
            samhället ska fungera. De beslut som fattas de närmaste månaderna
            kommer att prägla hela det 20-tal vi har framför oss. Och kanske
            längre än så. Därför är den ekonomiska politiken viktigare nu
            än någonsin.
          </p>
          <p xml:id="i-PFo7sXZKsXuFMaXEtF2Sy3">
            Moderaterna ställer sig bakom den extra ändringsbudget som presenterats
            av regeringen. Det kan rädda svenska jobb och svenska företag.
            Men det behövs mer. Vi måste hålla hjulen i ekonomin och vardagen
            rullande. Det är en svår tid nu och då krävs modiga beslut. Det
            är viktigt att vi nu gör det yttersta för att bidra till att rädda
            jobb och förhindra konkurser och ta ansvar för Sverige. Vi kommer
            därför att göra allt vi kan för att bidra till att staten, regeringen
            och riksdagen fattar rätt beslut som stöttar människor, företag
            och branscher i detta mycket utsatta läge. Tusentals människor
            har redan fått veta att deras jobb riskerar att försvinna. Andra
            har redan fått sluta sitt jobb. Det är därför positivt att regeringen
            så snabbt har fått en extra ändringsbudget på riksdagens bord.
            Åtgärderna är bra och nödvändiga men innehåller en rad svagheter
            som bör åtgärdas. Med anledning av de bestämmelser och den praxis
            som reglerar omfattningen på vad man kan föreslå i en följdmotion
            till en proposition om extra ändringsbudget har Moderaternas synpunkter
            främst utvecklats i texten nedan.
          </p>
          <p xml:id="i-XdNJVMkopUPBVUXBhBoH5C">
            Moderaterna har även haft synpunkter på propositionens förslag
            om stöd vid korttidsarbete. Dessa förslag har hanterats i finansutskottets
            beredning av ärendet, varför Moderaternas synpunkter i den delen
            inte inkluderas i texten nedan.
          </p>
          <head xml:id="i-WBTkYWwzxsj5RV31zso5Rv" type="h2">
            Kostnaden för anstånd med inbetalning av skatt bör sänkas
          </head>
          <p xml:id="i-8MkqVZLqe3VaM7kFyfeUUq">
            Propositionen innehåller förslag om anstånd med inbetalning av
            dels avdragen preliminär skatt och arbetsgivaravgifter, dels mervärdesskatt,
            under högst tre månader vardera för redovisningsperioderna januari–september
            2020. Regeringens förslag om möjlighet till anstånd med inbetalning
            av skatt innefattar även att den som har beviljats anstånd ska
            betala en kostnadsränta från beloppets ursprungliga förfallodag.
            Den som har beviljats anstånd ska även betala en anståndsavgift.
            Anståndsavgiften tas ut med 0,3 procent per påbörjad kalendermånad
            på beviljat anståndsbelopp fram t.o.m. förfallomånaden. Anståndsavgiften
            är föreslagen enligt gällande reglering, så som den fungerade
            under finanskrisen 2008–2009.
          </p>
          <p xml:id="i-7QtNHDbQbMKQztdkvCZqG5">
            Förslaget som möjliggör att skattebetalningar kan skjutas upp
            är bra. Däremot anser Moderaterna att den totala räntekostnaden,
            kostnadsräntan tillsammans med anståndsavgiften, som utgör en
            kostnad om ca 6,6 procent på uppskjutna skattebelopp, innebär
            en för hög kostnad – en kostnad som riskerar att få till följd
            att företag som är i behov av anstånd inte har råd att begära
            anstånd. I det läget, där konsekvensen riskerar att bli att vissa
            företag inte har råd att ta del av statens räddningsåtgärder,
            behöver man tänka om. Därför anser vi att den totala kostnaden
            för företagens uppskjutna skatte­inbetalningar behöver sänkas.
            Moderaterna anser därför att anståndsavgiften bör avskaffas, eller
            i alla fall sänkas avsevärt genom en ändring i lagen (2009:99)
            om anstånd med inbetalning av skatt i vissa fall. För det fall
            att regeringen vill öppna för att justera även kostnadsräntan
            nedåt är Moderaterna även öppna för en sådan lösning för att sänka
            den totala kostnaden vid anstånd med skatteinbetalningar.
          </p>
          <p xml:id="i-VduxC585s2ov6fJmBXWMcT">
            Vidare anser vi att bolagsskatt för företag som gjorde vinst
            2019 ska kunna inkluderas i en begäran om anstånd med inbetalning
            av skatt. Moderaterna anser därför att möjligheten till anstånd
            ska utvidgas till att även omfatta bolagsskatt, genom en ändring
            i lagen (2009:99) om anstånd med inbetalning av skatt i vissa
            fall.
          </p>
          <head xml:id="i-A5N3SQj1HqmPZaiMTPVLqo" type="h2">
            Avskaffat fribelopp för studenter som tillfälligt stärker upp
            samhällsviktiga funktioner
          </head>
          <p xml:id="i-JCV5VCTChCyvb2HS9m4UhN">
            I ett läge där viktiga samhällsfunktioner, som sjukvården eller
            skolan, sätts under stor press kan det uppkomma behov av att ta
            in extern hjälp. Under den pågående pandemin orsakad av coronaviruset
            har flera regioner vänt sig till universitet och högskolor för
            att få hjälp av exempelvis läkar- och sjuksköterskestudenter som
            vid sidan av studierna anställs av sjukhusen för att tillfälligt
            stärka upp vården.
          </p>
          <p xml:id="i-MtvMB8V5R52JvhxHi7XiZd">
            Ett problem som uppkommit är att dessa studenter riskerar att
            slå i gränsen för fribeloppet och därmed måste begränsa den tid
            de kan jobba extra och hjälpa till under pandemin alternativt
            riskera att tvingas betala tillbaka delar av sitt studiemedel.
          </p>
          <p xml:id="i-SdEJ9zMCjaT43UDDkemasX">
            För att öka möjligheterna för studenter att kombinera arbete
            och studier under en pågående krissituation vill Moderaterna därför
            att fribeloppet – den inkomst man kan ha utan att studiemedlet
            minskar – skyndsamt avskaffas för studenter som i krissituationer
            anställs inom viktiga samhällsfunktioner.
          </p>
          <head xml:id="i-CYGd4xQCTxE2g9GVBEkyD7" type="h2">
            Ge riskgrupper rätt till smittbärarpenning
          </head>
          <p xml:id="i-Y6w8dDdcyYPbZ5MQYLTSfv">
            En person som inte kan arbeta på grund av att han eller hon är
            smittad av en allmänfarlig sjukdom – som covid-19 – har rätt till
            smittbärarpenning. Däremot har personer som tillhör riskgrupper
            kopplade till covid-19 i dag ingen rätt till smittbärarpenning
            och kan därför inte stanna hemma från jobbet, för att minimera
            risken att bli smittad, med ekonomisk kompensation. Det kan handla
            om cancerpatienter med nedsatt immunförsvar och människor med
            lungsjukdomar. De här grupperna är i dag extra utsatta, och för
            dem skulle det vara direkt livsfarligt att bli smittade. Moderaterna
            anser att lagstiftningen skyndsamt bör ändras så att dessa personer
            kan få rätt till smittbärarpenning så att de kan stanna hemma
            från jobbet för att inte riskera att bli smittade.
          </p>
          <head xml:id="i-CvEp3BFGqqbxJgCKKNPnma" type="h1">
            Fler åtgärder behövs
          </head>
          <p xml:id="i-BfBtg2MP2vGbVsuk1mvGhf">
            Regeringens proposition innehåller många åtgärder för att minska
            de ekonomiska konsekvenserna i spåren av corona. De är bra men
            inte tillräckliga. Omfattande varsel och uppsägningar kommer i
            spåren av corona att vara oundvikligt. Politikens fokus måste
            nu vara att minimera antalet uppsägningar och konkurser samt säkerställa
            att svenska folket har en god hushållsekonomi.
          </p>
          <p xml:id="i-7kKsopNgRMaiC3a43yMvcu">
            Sverige prövas nu – både mänskligt och ekonomiskt. Här och nu
            är det viktigaste att bekämpa viruset genom att hindra smittspridning
            och vårda sjuka. Samtidigt måste politiken hantera chocken för
            ekonomin. Annars hotar en massutslagning av svenska jobb. För
            att rädda så många jobb som möjligt vill Moderaterna därför gå
            längre än regeringen och föreslår att arbetsgivaravgifterna tas
            bort, och att staten betalar halva hyran för krisande företag
            – under två månader. Dessutom vill Moderaterna att det inrättas
            en företagsakut för att möjliggöra kreditgarantier för och kapitaltillskott
            till drabbade företag.
          </p>
          <p xml:id="i-SnNt2fVYTvDWDBcbVMHwo3">
            Ekonomin behöver stimuleras framöver, men det ska vara strukturellt
            riktiga åtgärder för att så snabbt som möjligt hitta tillbaka
            till ett starkt och växande Sverige. Särskilt eftersom Sverige
            redan innan den här krisen hade lägst tillväxt per person i hela
            EU.
          </p>
          <p xml:id="i-7gRtDnnD3jbQiThLfh3mSi">
            Nedan följer Moderaternas förslag för att stötta företagen, rädda
            de svenska jobben och undvika omfattande utslagning.
          </p>
          <head xml:id="i-PeEjVyNUg2P3KtUZFPHnxo" type="h2">
            Tillfälligt avskaffade arbetsgivaravgifter och egenavgifter
          </head>
          <p xml:id="i-MeLXvLRaMCqckWcEuuHy2p">
            För att minska personalkostnaderna vill vi att arbetsgivaravgiften
            slopas för alla anställda under april och maj. Det innebär en
            kostnadsminskning med i snitt 22 000 kronor per anställd och skulle
            göra stor skillnad för företag i närtid.
          </p>
          <p xml:id="i-JVhBFFcYjg6e1veNnRZaDA">
            För de flesta företag är lönekostnaderna de största utgifterna.
            Uppskoven lättar på likviditetsproblemen, men det kommer inte
            att vara tillräckligt. Givet att krisen slår så brett och drabbar
            de flesta arbetsgivare anser Moderaterna att inga arbetsgivaravgifter
            ska betalas in den 12 april eller den 12 maj. Det skulle innebära
            en överföring från staten till företagssektorn på ca 72 miljarder
            kronor (29 procent av lönesumman går till offentlig sektor). För
            en genomsnittlig anställd motsvarar det en besparing på 22 000
            kronor.
          </p>
          <p xml:id="i-AnFE6sVSAawsVuKwAUMowf">
            Många av Sveriges egenföretagare gynnas inte av de åtgärder som
            genomförts och föreslagits hittills. De omfattas inte av systemet
            för korttidsarbete och kommer att få svårt att få lån. Samtidigt
            är det många livsverk som hotas till följd av coronakrisen och
            som inte kan få tillgång till a-kassa förrän företaget har gjorts
            vilande. För att underlätta deras situation föreslår Moderaterna
            att inga egenavgifter betalas in den 12 april eller den 12 maj.
            Det skulle innebära en överföring till egenföretagarna på 1,8
            miljarder kronor.
          </p>
          <p xml:id="i-UFTvdvYyL2MXnmMahvJU2w">
            Moderaterna anser att regeringen bör återkomma till riksdagen
            med förslag om att tillfälligt slopa arbetsgivaravgifterna och
            egenavgifterna under två månader.
          </p>
          <head xml:id="i-Sx56UQEf2vqpxBK9yRihEJ" type="h2">
            Kreditgarantier och kapitaltillskott genom en företagsakut
          </head>
          <p xml:id="i-RCa6tQre3Ey3qDhmWEBmFe">
            Det är inte bara de stora företagen som ska kunna låna pengar
            för att överleva krisen. En företagsakut bör därför införas som
            innebär att staten tar en stor del av risken när små och medelstora
            företag behöver låna pengar. Därför behöver regeringen bemyndigas
            att ställa ut kreditgarantier på maximalt 100 miljarder kronor.
            Det skulle möjliggöra för betydligt fler företag att få lån. I
            många fall kommer dock inte lån att vara tillräckligt – en statlig
            riskkapitalfond bör därför också inrättas som investerar 100 miljarder
            kronor i svenska företag.
          </p>
          <p xml:id="i-VDAhJtW5xKDUBM3nNLoxa6">
            Företagsakuten kan utformas på många sätt, men givet behovet
            av skyndsamhet och av att det finns likviditet tillgänglig i bankerna
            föreslår Moderaterna att staten inför ett system med lånegarantier
            där staten möjliggör för bankerna att få lånegarantier för lån
            till små och medelstora företag. Lånegarantier är vanliga runt
            om i Europa just för att det möjliggör för framför allt mindre
            företag utan säkerheter att få banklån. I Sverige är det dock
            vanligast med direktlån från Almi (tillsammans med bankerna).
            Fördelen med lånegarantier är att bankerna fortfarande gör en
            kreditprövning, men att en stor del av risken lyfts av.
          </p>
          <p xml:id="i-GFSZRHW4C4VCB6gFb6afcw">
            Moderaterna anser att regeringen bör återkomma till riksdagen
            med förslag om att inrätta en statlig riskkapitalfond och införa
            kreditgarantier genom en företagsakut.
          </p>
          <head xml:id="i-NTq72D6bErQ8XPXbey3ME8" type="h2">
            Tillfällig hyressänkning för de värst drabbade branscherna
          </head>
          <p xml:id="i-RaTq9DGrWKfEuQQJLwhrFX">
            Få av de hårdast drabbade företagen äger sina egna lokaler. Det
            handlar om butiker och besöksnäringen, inte minst hotell och restauranger,
            som nu fått mattan bortryckt under fötterna. Därför föreslår Moderaterna
            att staten går in och tar halva hyreskostnaden för dessa företag
            under april och maj, under förutsättning att hyresvärden också
            står för en del av hyresminskningen. Tillsammans med slopade arbetsgivaravgifter
            ger detta företagen ett större utrymme att manövrera den akuta
            krisen.
          </p>
          <p xml:id="i-3f3x22kvGHg62R2v2zATCw">
            Utöver lönekostnader är hyreskostnaden ofta den största fasta
            kostnaden för företag både i besöksnäringen och i handeln – bland
            de branscher som drabbats allra hårdast. Just nu pågår förhandlingar
            om hyressänkningar för företag där efterfrågan försvunnit i spåren
            av corona. Det är rimligt, men om fastighetsägarna får ta hela
            kostnaden riskerar det att leda till omfattande problem i fastighetssektorn,
            vilket i sin tur kan spilla över på det finansiella systemet.
          </p>
          <p xml:id="i-54nK4DkRv82wYo2qk7yj3e">
            Moderaterna anser att regeringen bör återkomma till riksdagen
            med förslag som innebär att staten tar halva hyreskostnaden för
            de hårdast drabbade företagen.
          </p>
          <p xml:id="i-4sR8PPy3dL6rCKoCKvaq5L">
            Slutligen är vår uppfattning att regeringens proposition borde
            ha innefattat särskilda stödåtgärder för enmansföretag.
          </p>
        </div>
        <div xml:id="i-MHhF7AFHcv3XWK1BtXWxRZ" type="motSignatures">
          <list xml:id="i-83vknznkvVRTTHdkF7oU5v">
            <item xml:id="i-CEPLqzT2QeTk6YNN3Z9znJ" who="i-84DiaFjYsBoBUQnKJiSte9">
              Elisabeth Svantesson (M)
            </item>
            <item xml:id="i-KntGEMcKadjBys23E3zdDa" who="i-Kc3AcmXkcmGKhXRxHt6DUP">
              Edward Riedl (M)
            </item>
            <item xml:id="i-BaK1VBgzRYLYdBqq3eEZ99" who="i-Ldb2oqPG98BReLEGLTqU4A">
              Jan Ericson (M)
            </item>
            <item xml:id="i-DX8rCpjpjhUWAnXq5mteHE" who="i-SUAEH6RCke4pVRKPPGZ14p">
              Mattias Karlsson i Luleå (M)
            </item>
            <item xml:id="i-6cBZZvEBbU6RsAejZo3TcW" who="i-73o5S2z3dmzixAt7gzz34E">
              Sofia Westergren (M)
            </item>
          </list>
        </div>
      </div>
    </body>
  </text>
</TEI>
