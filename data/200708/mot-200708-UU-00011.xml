<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00011">
  <teiHeader>
    <fileDesc>
      <titleStmt>
        <title>med anledning av skr. 2007/08:85 Berättelse om verksamheten i Europeiska unionen under 2007</title>
        <author corresp="i-9KG7jeGdkJDsSQQb3gKA2U">av Urban Ahlin m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:85 Berättelse om verksamheten i Europeiska unionen under 2007</title>
          <idno type="rdwebb">GV02U11</idno>
          <rs type="number">U11</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U11/text</ref>
          <ref type="dokument_url_html">http://data.riksdagen.se/dokument/GV02U11</ref>
          <ref type="dokumentstatus_url_xml">http://data.riksdagen.se/dokumentstatus/GV02U11</ref>
          <ref type="doc">http://data.riksdagen.se/fil/B71454B5-AF92-4633-A0D5-356DCB3C1AA2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MWS4FWaFGVqvMMDaAyw3Qd" type="basedOn"/>
        <correspContext corresp="i-MWS4FWaFGVqvMMDaAyw3Qd">
          <ref>Regeringsskrivelse 2007/08:85</ref>
        </correspContext>
        <correspAction xml:id="i-6TAJZxuTzFew6nCkJKWhhG" type="signed"/>
        <correspContext corresp="i-6TAJZxuTzFew6nCkJKWhhG">
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-RZNwwHohbyBgLVVG4Dy1Bj"/>
        </correspContext>
        <correspAction xml:id="i-FzX21WTsaqjH2FiZVkZByC" type="referral">
          <date when="2008-04-01"/>
        </correspAction>
        <correspAction xml:id="i-E1J9X821nEdTrPWTphGXkG" type="dismissal">
          <date when="2008-03-28"/>
        </correspAction>
        <correspAction xml:id="i-9LegmHVfktiMYzH7uE6Pk8" type="dismissal">
          <date when="2008-03-28"/>
        </correspAction>
        <correspAction xml:id="i-7uj1ARJwwqvdx34uYFvRLD" type="transfer">
          <date when="2008-03-27"/>
        </correspAction>
        <correspAction xml:id="i-BmP1WEEuvRHN3z97tAuGSL" type="submission">
          <date when="2008-03-27"/>
        </correspAction>
        <correspAction xml:id="i-Jp6HD1oa4y9JAdGUz5FjFy" type="assigned"/>
        <correspContext corresp="i-Jp6HD1oa4y9JAdGUz5FjFy">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-DPBDczJa7KF7bE1YzL9WRd">
            Förslag till riksdagsbeslut
          </head>
          <list style="ol">
            <item xml:id="i-8as9WgTCtUiLyajCHofxnP">
              Riksdagen tillkännager för regeringen som sin mening vad som
              anförs i motionen om en EU-politik för folkhälsa.
            </item>
            <item xml:id="i-WnePoMP8zXzSo9HEbn6BnU">
              Riksdagen tillkännager för regeringen som sin mening vad som
              anförs i motionen om en EU-politik för jobb.
            </item>
            <item xml:id="i-Qc1PRj5dN123Kv2odgsBVC">
              Riksdagen tillkännager för regeringen som sin mening vad som
              anförs i motionen om en EU-politik för en bättre miljö.
            </item>
            <item xml:id="i-SaBjHdTiACRC33gBe2nWF">
              Riksdagen tillkännager för regeringen som sin mening vad som
              anförs i motionen om en EU-politik för jämställdhet.
            </item>
            <item xml:id="i-WQaH5ZusdHtSunCyB4ixmJ">
              Riksdagen tillkännager för regeringen som sin mening vad som
              anförs i motionen om en EU-politik för kunskap.
            </item>
            <item xml:id="i-7f5zYnkLgGuYgSMQkuzgnr">
              Riksdagen tillkännager för regeringen som sin mening vad som
              anförs i motionen om en EU-politik för en bättre värld.
            </item>
          </list>
        </div>
        <div type="motContent">
          <head xml:id="i-Ndh1v44YgDKjgpfKZWzThw" type="h1">
            Motivering
          </head>
          <p xml:id="i-7WeGDtHBMDM7qjpiDzt5zn">
            Socialdemokraterna vill att EU i grunden ska vara ett mellanstatligt
            samarbete, där vi tillsammans med de andra medlemsstaterna kan
            lösa problem som kräver gemensamma lösningar.
          </p>
          <p xml:id="i-KQrRNC9hsH5JJ5UabBnf6A">
            Med EU kan vi göra Sverige bättre om vi samarbetar om saker som
            påverkar oss, som miljön eller jobben. Vi kan också påverka vår
            omvärld i kampen mot fattigdom, för demokrati och fred mycket
            effektivare om vi arbetar genom EU än vad vi kan genom att enbart
            agera på egen hand i utrikespolitiken.
          </p>
          <p xml:id="i-HsrAm1GSBfWu73DJdtf9Am">
            Därför är det viktigt att Sverige för en aktiv EU-politik för
            folkhälsa, jobb, en bättre miljö, jämställdhet, kunskap och en
            bättre värld.
          </p>
          <head xml:id="i-4PzqsNckw9qh7vraNhhkYc" type="h1">
            Folkhälsa
          </head>
          <p xml:id="i-5G1Mz24VAxzmfAjgqXf4E4">
            Precis som det framgår av regeringens skrivelse är folkhälsofrågorna
            i första hand en nationell kompetens. Men det händer att det som
            är grundläggande för EU, i det här fallet främst den fria rörligheten
            för varor, kommer i konflikt med folkhälsopolitiska överväganden.
            Det gäller till exempel alkohol, kemikalier och tillsatser i livsmedel.
          </p>
          <p xml:id="i-61dtcCrreu1ivQjieMmpbu">
            Sverige tillhör de länder som länge haft hög ambition när det
            gäller förebyggande folkhälsoarbete och restriktiv användning
            av kemikalier och tillsatser i mat och godis. Praktiska exempel
            på detta är hur en restriktiv alkoholpolitik formats för att främja
            folkhälsan och hur farliga färgämnen varit förbjudna i godis.
          </p>
          <p xml:id="i-Aiq6UK4nLtpsJgPnASpz9T">
            Båda dessa områden är exempel på praktiska fall där höga svenska
            ambitioner fått stå tillbaka på grund av olika regler och beslut
            i EU. En del i den svenska alkoholpolitiken var de införselregler
            som tidigare fanns. Dessa togs bort eftersom alkohol inom EU betraktades
            som en handelsvara vilken som helst.
          </p>
          <p xml:id="i-QQRZDZ6yhkfHrVUAJcVgPG">
            Nyligen har det slagits fast att EU inte ser någon anledning
            till att förbjuda s.k. azofärgämnen i godis och mediciner. Vissa
            studier tyder på att dessa leder till överaktivitet och koncentrationsstörningar
            hos barn, och de kan bevisligen leda till hudutslag. Framför allt
            på grund av det senare har dessa konstgjorda färgämnen inte använts
            i Sverige. Nu kommer det att bli fritt fram.
          </p>
          <p xml:id="i-CvGwjXVBDreqiwDXuovoPV">
            Den svenska regeringen måste bli betydligt mer pådrivande i EU
            för det förebyggande folkhälsoarbetet. Det som Sverige redan uppnått
            måste i största möjliga mån försvaras. Men det handlar inte enbart
            om ett nationellt intresse utan också en solidaritet med andra
            människor. EU ska ha regler som genom försiktighet och måttlighet
            värnar folkhälsan och gör det enkelt för konsumenterna att handla
            hälsosamt.
          </p>
          <p xml:id="i-7RR8VXKH5PgeEhqj8AnjN9">
            Sverige tog tillsammans med Finland tidigare olika initiativ
            i spritskattefrågan. Den borgerliga regeringen har inte i tillräcklig
            utsträckning följt upp eller drivit denna fråga vidare.
          </p>
          <p xml:id="i-Nie7LVDo8XP5SZ29HRgB6n">
            Denna passivitet är allvarlig. Sverige ska i EU driva på för
            minskade införselnivåer och ökade minimiskatter på alkohol. Det
            är inte rimligt att se alkohol som en handelsvara vilken som helst.
          </p>
          <p xml:id="i-AVHAJG1HfbMngQMkwL6RwS">
            Rörligheten för människor inom EU är en stor och viktig möjlighet
            som bör öka. Det betyder samtidigt att medborgare i ett EU-land
            allt oftare kommer att behöva söka vård i ett annat EU-land för
            att man arbetar eller studerar där. Det är naturligt att människor
            i första hand vill söka bra vård i sitt närområde, men det kommer
            att bli allt vanligare att denna vård av olika skäl är gränsöverskridande.
          </p>
          <p xml:id="i-4cpjFbxpUXxQZdoFYcL6yj">
            För att reglera ersättningsfrågor när medborgare i ett EU-land
            söker vård i ett annat EU-land finns i dag förordningen 1408/71.
            Utifrån denna förordning har EG-domstolen vid ett flertal tillfällen
            behandlat enskilda fall som format en praxis. Vi anser att det
            är olyckligt när enskilda rättsfall utformar viktig praxis på
            hälso- och sjukvårdens område. Det bör i stället vara de politiskt
            ansvariga regeringarna i medlemsstaterna som beslutar om vilka
            regler som ska gälla för den gränsöverskridande vården och medborgarnas
            möjlighet att söka vård i annat EU-land.
          </p>
          <p xml:id="i-AqFSXGBSEdAoCoKvZqHYVP">
            De grundläggande värden som bör prägla hälso- och sjukvården
            likvärdig vård för alla medborgare, vård som är tillgänglig för
            alla utifrån behov och en solidarisk finansiering som gör det
            möjligt för alla medborgare att få vård antogs av EU:s ministerråd
            i juni 2006. Vi socialdemokrater anser att sjukvården i första
            hand är en gemensam nyttighet för medborgarna som alla bör ha
            tillgång till utifrån dessa värden. Hälso- och sjukvården bör
            inte behandlas och regleras som en näringsverksamhet bland andra
            där medborgaren blir kund utan som en social rättighet som medborgaren
            har rätt till utifrån sina behov och sitt okränkbara människovärde.
          </p>
          <p xml:id="i-7QCGGksSahpzr265HSs72Q">
            Kommissionen arbetar just nu med ett direktiv som ska reglera
            den gränsöverskridande vården inom unionen. Vi vill att Sverige
            i den processen aktivt arbetar för att sjukvården ska vara en
            nationell angelägenhet där behoven styr tillgången till vård.
            Det är viktigt att skapa ett tydligt regelverk som ger förutsägbarhet
            för medborgarna och att motarbeta förslag som leder till att det
            utvecklas en europeisk vårdmarknad där sjukvård blir en handelsvara.
            För att medlemsstaterna ska kunna erbjuda sina medborgare högkvalitativ
            vård med rimliga planeringsförutsättningar och utan onödig väntan
            måste det finnas möjlighet att kräva förhandstillstånd för viss
            vård (sjukhusvård eller annan mycket specialiserad eller dyrbar
            vård).
          </p>
          <head xml:id="i-X5ix6mEV8xagEoi9K6Jpfb" type="h1">
            Jobb
          </head>
          <p xml:id="i-BqT11Ue3QgWmc7aTvjGu81">
            Under det gångna året var utan tvekan den s.k. Lavaldomen den
            mest avgörande händelsen för jobben och arbetsmarknaden i Sverige
            och EU. Domslutet överraskade de flesta och är ett hot mot den
            svenska avtalsmodellen.
          </p>
          <p xml:id="i-Exw1W2vSNcvX2mBUeUwMnT">
            Åtminstone delar av den borgerliga regeringen säger sig ställa
            sig bakom den svenska avtalsmodellen. Hur långt bakom får dock
            sägas vara oklart. Ändå är det just därifrån som initiativen nu
            måste komma. Det är i första hand genom ändringar och förtydliganden
            av den svenska lagstiftningen som problemen efter Lavaldomen måste
            lösas.
          </p>
          <p xml:id="i-6TyseWDxHxiQDWzYH5Jvpb">
            Sverige måste ständigt arbeta för att utformningen av olika EU-direktiv
            eller andra regler inte omöjliggör den svenska modellen för att
            reglera arbetsmarknaden genom dispositiv lagstiftning och avtal
            mellan arbetsmarknadens parter.
          </p>
          <p xml:id="i-QySUjuk5QhxubuRemT4qZA">
            Det är viktigt att utveckla EU:s arbetsmarknad så att fler kommer
            i arbete och att levnadsstandarden är på en jämn och hög nivå
            i samtliga medlemsstater. I dag är variationerna stora, och det
            skapar naturligtvis spänningar inom unionen. Den dynamik som finns
            kan vara negativ eller positiv det avgörande är hur den används.
          </p>
          <p xml:id="i-C1dW6j6DhfUqPNYFJFPFhw">
            Lavaldomen riskerar att skapa en situation med en negativ dynamik
            där lönerna i hela EU pressas nedåt. Blir det resultatet kommer
            det att innebära att EU-länderna tappar i välstånd och att samhällsutvecklingen
            stannar av.
          </p>
          <p xml:id="i-2YasnGBYUVAiQtXGWxEava">
            Målet måste vara att göra det möjligt för fattigare delar av
            EU att utvecklas. Människor i dessa områden måste få en utveckling
            som höjer dem till de högsta nivåerna inom EU. Vi vill inte ha
            en utveckling där anpassningen och utjämningen sker ned till de
            lägsta nivåerna.
          </p>
          <p xml:id="i-Q4Bok9wRkuj1QBEQaC4xTD">
            Den svenska regeringen måste i första hand på hemmaplan snarast
            slå fast att nödvändiga förändringar av den svenska lagstiftningen
            ska göras för att säkra den svenska avtalsmodellen. Vidare måste
            regeringen agera betydligt mer aktivt inom EU för att utveckla
            EU:s inre arbetsmarknad på ett sätt som leder till ökat välstånd,
            ökad trygghet, ordning och reda på arbetsmarknaden, att gällande
            avtal och regler i ett land tillämpas för alla som verkar där.
            I diskussioner och beslut om flexicurity måste regeringen betona
            tryggheten lika mycket som den hittills betonat vikten av flexibilitet.
            En verklig flexibilitet, som också blir accepterad bland företag
            och anställda, måste bygga på en väl fungerande trygghet. Det
            ena utan det andra är inte möjligt.
          </p>
          <p xml:id="i-Roqf4GcoQA6j9kLtz4s59w">
            Vi vill också slå vakt om kvinnors möjlighet att verka på arbetsmarknaden
            på samma villkor som män. Vi ser med oro på att en stor del av
            de nya jobben för kvinnor handlar om jobb med lägre löner och
            begränsad arbetstid.
          </p>
          <p xml:id="i-S6uDxnUUR8bBBSrnHiXCVm">
            Sverige och Europa ska konkurrera i en alltmer globaliserad värld.
            För att detta ska fungera och utvecklas med det intensiva konkurrenstryck
            som globaliseringen skapar, krävs ett nära samarbete mellan staten
            och arbetsmarknadens parter. I Sverige initierade vi socialdemokrater
            strategiska branschprogram som innehåller bl.a. forsknings-, utbildnings-
            och infrastrukturinsatser. De togs fram i samarbete mellan stat,
            näringsliv och fackliga organisationer för att stärka Sveriges
            konkurrenskraft i nyckelbranscher. Av EU ses detta som ett gott
            exempel, och vi socialdemokrater anser att det är ett sätt att
            genomföra Lissabonstrategin för tillväxt och sysselsättning, men
            regeringen är beklagligt ointresserad.
          </p>
          <head xml:id="i-CNuKFUkwBHGBxuXDEuzSsQ" type="h1">
            Bättre miljö
          </head>
          <p xml:id="i-D82Z71CePLBSS4Xp7knCE3">
            Den 1 juli 2007 började införandet av EU:s nya kemikalieregler
            Reach. Genom Reach kommer miljön i EU att totalt sett bli bättre,
            även om det i Sverige på vissa punkter kan bli försämringar. Det
            viktiga är att en ny, mer ambitiös europeisk nivå satts. Från
            den måste sedan arbetet gå vidare för ännu hårdare regler och
            ännu bättre miljö.
          </p>
          <p xml:id="i-FVWYKRMFLqnYnxGgEhacSz">
            Det är ingen tvekan om att det är på miljöområdet som EU har
            störst relevans i medborgarnas ögon. EU måste som helhet arbeta
            för kraftigt minskade utsläpp. Sverige måste vara pådrivande i
            det arbetet. Den linje som den borgerliga regeringen försöker
            välja, som går ut på att andra ska minska sina utsläpp så att
            Sverige slipper, är inte acceptabel.
          </p>
          <p xml:id="i-425RaWsmEjEFK99HMD1eQp">
            Det är bra att EU-kommissionen nu ställer konkreta krav när det
            gäller utsläppsnivåerna, men både EU och Sverige kan bättre. Även
            om Sveriges krav är bland de tuffaste ligger ambitionsnivån ändå
            under den som den socialdemokratiska regeringen slog fast.
          </p>
          <p xml:id="i-KujWTmjTr533oh8vGp5kWS">
            Ett viktigt verktyg för att förbättra miljön är att minska transporternas
            negativa miljöpåverkan. Sverige bör verka aktivt för ett effektivare
            tågtransportnät inom EU. De nationella järnvägssystemen måste
            bli kompatibla och lagstiftningen synkroniseras. Då först och
            parallellt med EU-kommis-sionens strävan att öka andelen förnybar
            energi har tågtrafiken en chans att bli ett realistiskt transportalternativ
            inom EU.
          </p>
          <p xml:id="i-BcMohWkUdwhYMk3L7eEjUi">
            Sverige har fram tills nu visat världen att det går att förena
            satsningar på förnybar energi och utsläppsminskningar med ökad
            tillväxt. Det har gjort oss till ett föregångsland. Regeringen
            Reinfeldts krav på lägre ambitioner för Sverige riskerar nu att
            förstöra vår trovärdighet i de internationella förhandlingarna.
            Detta kommer att göra det mycket svårt för Sverige att som EU-ordförande
            leda världen till ett nytt klimatavtal 2009. Den som ställer sig
            sist i ledet kan inte leda.
          </p>
          <head xml:id="i-H5oknGsD4KqWbaUbD8Bh3x" type="h1">
            Jämställdhet
          </head>
          <p xml:id="i-9k2UuDdjq3vsySaVWaif3o">
            Sverige har kommit långt på jämställdhetsområdet i många avseenden,
            men det finns mycket kvar att göra. Våra erfarenheter har gjort
            oss till förebild för många andra länder i deras arbete med att
            nu öka jämställdheten. Att det i dag sker en utveckling i övriga
            EU-länder, där. barn t.ex. erbjuds förskola och båda föräldrarna
            samtidigt får möjlighet att arbeta, är bra för EU som helhet,
            men det är också bra för Sverige.
          </p>
          <p xml:id="i-8Q4QvzVQqz5R9n1E1xtTym">
            När det Sverige redan gjort sprids till fler skapar det nya möjligheter
            att gå vidare i det svenska jämställdhetsarbetet. Då kan Sverige
            komma vidare bort från reaktionära förslag som i praktiken enbart
            syftar till att minska jämställdheten.
          </p>
          <p xml:id="i-PhYfEqvFV6rJhHPcqQ2DuV">
            Det europeiska jämställdhetsinstitutet med säte i Vilnius är
            en viktig institution för att utveckla jämställdhetsfrågorna inom
            EU. Dock finns i dag ingen direktör utsedd att leda institutet.
            Regeringen bör aktivt arbeta för att en sådan utses, gärna en
            svensk och gärna en kvinna inte minst med tanke på att de flesta
            jobb med hög position inom EU innehas av män.
          </p>
          <head xml:id="i-SLJQ13QNsQE6SsSRcQMsNd" type="h1">
            Kunskap
          </head>
          <p xml:id="i-Vv6gtmNeVy1iN47AmsjQe6">
            Lissabonstrategin syftar till att EU 2010 ska vara den ledande
            kunskapsbaserade ekonomin i världen. Att öka utbildningsnivån
            hos medborgarna inom EU är ett av målen. Denna ambition måste
            genomsyra hela utbildningspolitiken på alla nivåer. Därför är
            det viktigt att kunskapskraven inom gymnasiet inte sänks, utan
            kärnämnen ska vara obligatoriska på såväl yrkes- som studieförberedande
            program. Att minska antalet utbildningsplatser i högskolan går
            emot både Lissabonsstrategins mål och utvecklingen i Europa, och
            skulle sätta Sverige på efterkälken. Högskolan behöver tvärtom
            successivt byggas ut. Studenter måste också ha goda möjligheter
            att studera på olika lärosäten runt om i EU.
          </p>
          <p xml:id="i-FepfDQzmAMGqw5dahuBE33">
            Lissabonstrategin tar särskilt upp vikten av det livslånga lärandet.
            Därför är det viktigt att Sverige satsar på flera former av eftergymnasiala
            utbildningar och vidareutbildning för yrkesverksamma och arbetslösa.
            Ett tillgängligt och generöst studiemedelssystem och avgiftsfrihet
            för alla studenter från EES-länder är andra hörnstenar för att
            möjligheten till ett livslångt lärande ska vara en realitet för
            alla.
          </p>
          <p xml:id="i-GngdXawbSdcXhEk8XRycda">
            Vi ser ingen motsättning mellan satsningar på akademisk excellens
            inom forskning och högre utbildning och satsningar på en höjd
            kunskapsnivå för hela folket. Tvärtom bär de upp varandra. Ska
            EU vara den ledande kunskapsbaserade ekonomin i världen krävs
            ett brett synsätt, en hög kvalitet i alla skol- och utbildningsformer,
            och ambitionen att vilja höja hela folkets utbildningsnivå utifrån
            individens förutsättningar och ambitioner. För Socialdemokraterna
            är det viktigt att globaliseringen och den ökade konkurrensen
            möts genom ökad kunskap, inte genom sänkta löner. Arbetet inom
            Lissabonstrategins ram måste fortsätta, och Sverige måste vara
            pådrivande för en fortsättning efter 2010.
          </p>
          <head xml:id="i-FDWujYZChrvtAdFsV9pTCa" type="h1">
            En bättre värld
          </head>
          <p xml:id="i-HTcnqnbFGhDogfNnxp2Gpc">
            EU har en viktig roll att spela i världen och EU:s gemensamma
            utrikespolitik är en mycket viktigt del av EU-samarbetet. Grunden
            för den gemensamma utrikespolitiken är strävandet efter gemensamma
            ståndpunkter. Det här är naturligtvis inte alltid lätt. Ändå är
            det viktigt och värdefullt att hålla fast vid detta.
          </p>
          <p xml:id="i-XEqKgJHVr8EJ3JE9qJVLC9">
            Vetorätten på utrikespolitikens område måste gälla även i fortsättningen.
            Ytterst bidrar den till att utveckla gemensamma ståndpunkter inom
            EU, och när EU väl kan agera enat innebär det en betydande styrka
            på den internationella scenen.
          </p>
          <p xml:id="i-7DNeYGEvisN7fRYkwGEouV">
            Sverige ska naturligtvis i största möjliga mån eftersträva enighet
            inom EU, men går inte enighet att uppnå måste Sverige alltid vara
            berett att hävda sin uppfattning. Sverige har historiskt varit
            ett land som sett till vår storlek spelat en oproportionerligt
            stor roll i den internationella debatten. Genom att i dag agera
            tillsammans med övriga EU-länder kan vår utrikespolitik få den
            tyngd som ett gemensamt EU-agerande ger.
          </p>
          <p xml:id="i-GE8JFT8Pn68ro4jRqVnpwp">
            EU och dess medlemsstater är världens största biståndsgivare
            och detta har också en stark påverkan på vår omvärld. Genom olika
            samarbeten med de länder som finns i EU:s geografiska närområde
            kan EU arbeta för att skapa en utveckling som gör att skillnaden
            mellan innanför och utanför EU:s gräns blir lägre än i dag. Genom
            ett solidariskt handlande kan EU bidra inte bara till välstånd
            och utveckling inom EU utan också till välstånd och utveckling
            i hela världen.
          </p>
        </div>
        <div type="motSignatures">
          <list>
            <item xml:id="i-HxdZrDVA1BCV5KDsYMLtmz" who="i-9KG7jeGdkJDsSQQb3gKA2U">
              Urban Ahlin (s)
            </item>
            <item xml:id="i-3ZgXa23jDudydkuuxJ5kfs" who="i-8Nio1rUw3hSjL6pvCGw22Y">
              Carina Hägg (s)
            </item>
            <item xml:id="i-MxJYuJP16gadgK8Dv2iqCC" who="i-GsygH5UJM18UkfLBHFkVdD">
              Kent Härstedt (s)
            </item>
            <item xml:id="i-Qz7xEpWMWDwk3QENW8BWfM" who="i-Bmi9XXt8ni373cdiv3K6qx">
              Kenneth G Forslund (s)
            </item>
            <item xml:id="i-3RZeC56TKTrHEfVQyEtGGH" who="i-FrTJne8fam41FasSB9mLUA">
              Kerstin Engle (s)
            </item>
            <item xml:id="i-7FKc8APC3V5gXnwBqvJUxN" who="i-3YAEMbZXswzuyekFnSxXSF">
              Olle Thorell (s)
            </item>
            <item xml:id="i-YA3fU7yLPd8A5SqyLHJRTc" who="i-RZNwwHohbyBgLVVG4Dy1Bj">
              Carin Runeson (s)
            </item>
          </list>
        </div>
      </div>
    </body>
  </text>
</TEI>
