<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00378">
  <teiHeader>
    <fileDesc>
      <titleStmt>
        <title>Politik för jämlik hälsa</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Politik för jämlik hälsa</title>
          <idno type="rdwebb">GV02So378</idno>
          <rs type="number">So378</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So378/text</ref>
          <ref type="dokument_url_html">http://data.riksdagen.se/dokument/GV02So378</ref>
          <ref type="dokumentstatus_url_xml">http://data.riksdagen.se/dokumentstatus/GV02So378</ref>
          <ref type="doc">http://data.riksdagen.se/fil/3CE4471E-1497-4632-AE17-CD7F1D735B62</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Reshdouni</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-R9gpS87YniyccPXrQEUyYX" type="signed"/>
        <correspContext corresp="i-R9gpS87YniyccPXrQEUyYX">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-QLqgTK63kJXQsYw8tf26bw" type="referral">
          <date when="2007-10-16"/>
        </correspAction>
        <correspAction xml:id="i-XBcXGx2jReMmJeCcPFrqzE" type="dismissal">
          <date when="2007-10-16"/>
        </correspAction>
        <correspAction xml:id="i-KkDibpFEjtY8vTtNCDQS71" type="numbering">
          <date when="2007-10-05"/>
        </correspAction>
        <correspAction xml:id="i-6czaSHuxT9yt1wukNhbCdg" type="submission">
          <date when="2007-10-03"/>
        </correspAction>
        <correspAction xml:id="i-WPmCbmbyuiaBpAk7DtiacT" type="transfer">
          <date when="2007-10-02"/>
        </correspAction>
        <correspAction xml:id="i-6ym1Wz6j4UZh5ZNU1EBbwM" type="assigned"/>
        <correspContext corresp="i-6ym1Wz6j4UZh5ZNU1EBbwM">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-StNUCPb2ZrdqEUL7U3D8UE" type="motBody">
        <div xml:id="i-9VwvmPPiM8gVyBsMZevZrd" type="motProposal" subtype="förslag">
          <head xml:id="i-ULGgxwx87HCrG7wcE3YpGD">
            1 Förslag till riksdagsbeslut
          </head>
          <list xml:id="i-JwmCFDzvTZAAUm2m4jLGHh" style="ol">
            <item xml:id="i-Gakte8anU4VDGQZJkirzMZ">
              Riksdagen tillkännager för regeringen som sin mening vad som
              anförs i motionen om att föra en politik där både samhällets ansvar
              och människors förutsättningar att göra goda val som främjar hälsa
              beaktas.
            </item>
            <item xml:id="i-SxgPZka21dNRB4MP9PGh3G">
              Riksdagen tillkännager för regeringen som sin mening vad som
              anförs i motionen om att uppmärksamma de grupper i samhället som
              har sämst hälsa på ett bättre sätt i folkhälsoarbetet.
            </item>
            <item xml:id="i-TPJkbq3yuAugX2ZgMtMwi1">
              Riksdagen tillkännager för regeringen som sin mening vad som
              anförs i motionen om att uppmärksamma de ökande hälsoklyftorna
              och kopplingen till den ökande lönespridningen. 1
            </item>
            <item xml:id="i-BtxDjbY7qcY1W3FbyKfcf1">
              Riksdagen tillkännager för regeringen som sin mening vad som
              anförs i motionen om att mått på inkomst och inkomstojämlikhet
              kompletteras med mått på hur långvariga de ekonomiska svårigheterna
              är och att mått på långvarig ekonomisk utsatthet kompletteras
              med mått på hur ekonomiska svårigheter upplevs.
            </item>
            <item xml:id="i-RSQCuCG2M7qspdnFkSbqnZ">
              Riksdagen tillkännager för regeringen som sin mening vad som
              anförs i motionen om att den kommande parlamentariska utredningen
              om sjukförsäkringssystemet ska beakta folkhälsoforskningen om
              ekonomisk och social trygghets betydelse för hälsa och verka för
              att sjukförsäkringen ska ha ett skyddande perspektiv. 2
            </item>
            <item xml:id="i-Hs3XzJQTHYcbK7wh75bwdT">
              Riksdagen tillkännager för regeringen som sin mening vad som
              anförs i motionen om ansvar för uppföljning av de folkhälsopolitiska
              målområdena på regional och lokal nivå.
            </item>
            <item xml:id="i-6cQpbdDR86SYbPpJrbBZWP">
              Riksdagen tillkännager för regeringen som sin mening vad som
              anförs i motionen om lokalt folkhälsoarbete.
            </item>
          </list>
          <p xml:id="i-4mKkjtSq2N3nhhWj7wt5CH">
            1 Yrkande 3 hänvisat till AU.
          </p>
          <p xml:id="i-PwpGT5b2eha8FUDMorAQEk">
            2 Yrkande 5 hänvisat till SfU.
          </p>
        </div>
        <div xml:id="i-A2G8FD2yAbVvp5XgmVYzoJ" type="motContent">
          <head xml:id="i-E37GCJSv2tCxutjznKxFH5" type="h1">
            2 Övergripande mål för folkhälsoarbetet
          </head>
          <p xml:id="i-Bb6r5gsmiz8eMzMTvV2kR6">
            Skapa samhälleliga förutsättningar för en god hälsa på lika villkor
            för hela befolkningen.
          </p>
          <p xml:id="i-UurDSYWC3imTavVG82zqEy">
            Så lyder målet som riksdagen antog 2003. Att främja hälsa är
            ett sätt att styra samhället mot långsiktig hållbarhet både ekologiskt,
            socialt och ekonomiskt. Det handlar om samhällsstrukturer och
            inte bara om enskilda individers livsstil.
          </p>
          <p xml:id="i-AiknnDPS2RWVDSdfzMJfKG">
            Miljöpartiets mål för folkhälsopolitiken är att skapa dessa samhälleliga
            förut­sättningar så att människor ges verklig möjlighet att göra
            goda val och få en jämlik och god hälsa. Då behövs också politiska
            beslut, en politik där både samhällets ansvar och människors förutsättningar
            att göra goda val beaktas.
          </p>
          <p xml:id="i-RzgwP3bdWorjzvtSpj7Abd">
            Vi väljer i denna m otion att lyfta fram de strukturella frågorna
            för folkhäl soarbetet istället för att fokusera på enskilda livsstilsfaktorer.
          </p>
          <p xml:id="i-M7YJfxd14hzvp13eczRt6u">
            Folkhälsan är både samhällets och individens ansvar och det är
            viktigt att se de strukturella mönstren. Alla säger att Jeppe
            super, men ingen frågar varför heter det i Ludvig Holbergs berömda
            pjäs Jeppe på Bjerget. Att Jeppe super är inte bara så enkelt
            att man kan säga att det är hans eget val. Individen har givetvis
            ett ansvar för sina levnadsvanor men samhället har att underlätta
            bra val genom att sprida kunskap och öka möjligheterna till ett
            hälsosamt liv. Det kan ske exempelvis genom skattepolitik, lagstiftning
            och samhällsplanering som tar hänsyn till hälsokonsekvenser. I
            samhällen där social trygghet finns och där människor känner delaktighet
            och inflytande är missbruksfrekvensen lägre än där människor inte
            upplever social trygghet och där de känner att de inte kan påverka.
          </p>
          <head xml:id="i-66BKEgrzbc6df6x4FGkTbe" type="h1">
            3 Folkhälsopolitik och hållbar utveckling
          </head>
          <p xml:id="i-GW31LsV1pwAEF14rqvHz4J">
            Folkhälsans anknytning till hållbarhet har uppmärksammats sedan
            tidigt 1990-tal.
          </p>
          <p xml:id="i-67BQTzDdh9qzzdj9sBrRiE">
            Men redan på 1800-talet togs politiska beslut som kom att betyda
            mycket för folkhälsan. Vaccin och folkskola är de mest avgörande.
            Än i dag är det tydligt att politiska beslut har betydelse för
            folkhälsans utveckling och vilka beslut som tas påverkar utvecklingen
            både ekologiskt, socialt och ekonomiskt. Utmaningen är att få
            dessa tre perspektiv att harmoniera och utvecklas i samklang.
          </p>
          <p xml:id="i-SJfpZzQQPBskY1LowS8Li6">
            Flera av de nationella miljömålen har en direkt koppling till
            människors hälsa.
          </p>
          <p xml:id="i-Rvu9GyDRbtzh3qsqmEd6ko">
            De miljökvalitetsmål som beslutades av riksdagen våren 2001 är
            följande:
          </p>
          <list xml:id="i-FFeo184pDaviXkB1Cb9ihA" style="ul">
            <item xml:id="i-TMtXexsKzbL99k4ziwaznC">
              Begränsad klimatpåverkan
            </item>
            <item xml:id="i-8aNDhwPgFQUG8oq3PfLJdR">
              Frisk luft
            </item>
            <item xml:id="i-GuZGPvCgaSUNesVEwio8cK">
              Bara naturlig försurning
            </item>
            <item xml:id="i-2mPm8qMdCDfCoNzwiDz9x4">
              Giftfri miljö
            </item>
            <item xml:id="i-C1DhGeNS2jZ9VJSWYVwbnZ">
              Skyddande ozonskikt
            </item>
            <item xml:id="i-6ygd3VfzfCVkMAjYNw3BY6">
              Säker strålmiljö
            </item>
            <item xml:id="i-5JBwnTxkqRYjiZi4nNJbF3">
              Ingen övergödning
            </item>
            <item xml:id="i-AVXLX8iUBXgky75tsjNnt5">
              Levande sjöar och vattendrag
            </item>
            <item xml:id="i-Bn4k7Y6WUxKxSZAyKk9jCq">
              Grundvatten av god kvalitet
            </item>
            <item xml:id="i-2sV1L7RCjKK4bsnjAFThWA">
              Hav i balans samt levande kust och skärgård
            </item>
            <item xml:id="i-iUyG1PVSFh6AeUFxweRX5">
              Myllrande våtmarker
            </item>
            <item xml:id="i-VjqW4txzpRjWadvWwuXDNT">
              Levande skogar
            </item>
            <item xml:id="i-5YNcnX5rFfEfRrHaxRa4Lg">
              Ett rikt odlingslandskap
            </item>
            <item xml:id="i-Gr4871u9CtHtU2eB3xhQZc">
              Storslagen fjällmiljö
            </item>
            <item xml:id="i-V53RAAbhGtt7n6Ts2AwXVp">
              God bebyggd miljö
            </item>
          </list>
          <p xml:id="i-VXmsDhX3nMzZ31KTUJfseG">
            Senare lades även ett 16:e mål till: Ett rikt växt och djurliv.
          </p>
          <p xml:id="i-J1ANfT6gH4oZsABNQVt7Fq">
            Naturvårdsverkets uppföljning av målen 2007 visar att målen inte
            kommer att nås. Växthusgaserna fortsätter att öka, vilket kommer
            att påverka hälsan ännu mer.
          </p>
          <p xml:id="i-N6Nv6cYa2BsRRvfAjm6YtY">
            I Sverige kommer det att bli fler värmeböljor och längre rötmånadssäsong
            under somrarna.
          </p>
          <p xml:id="i-NMHY2yzhhvQe1jukqZdpQA">
            Fler och längre värmeböljor drabbar framför allt de riktigt små
            och de riktigt gamla samt personer med kroniska hjärt-, kärl-
            och lungsjukdomar. Under värmeböljan i Europa i augusti 2003,
            då framför allt Frankrike drabbades, räknar Världshälso­organisationen
            (WHO) med att det dog ca 25 00035 000 personer som en direkt följd
            av hettan.
          </p>
          <p xml:id="i-Au6ukf4XdfycXh1CV55S3V">
            Då klimatzonerna ändras kommer arter att överleva på platser
            där det tidigare har varit för kallt. Sjukdomsspridande fästingar
            förekommer nu längre norrut i Sverige och högre upp i bergsmassiven
            i Centraleuropa. I framtiden kommer såväl fästingar som myggor
            och andra sjukdomsspridande insekter att ändra sina utbredningsområden.
          </p>
          <p xml:id="i-BxTZZjdEUxrkHDSBbLXeRR">
            Den tidigare trenden mot förbättrad luftkvalitet i svenska tätorter
            har avstannat. Luftföroreningar skadar hälsan, naturen, material
            och kulturföremål. Luftföroreningar som partiklar och kvävedioxid
            uppskattas medföra över 5 000 förtida dödsfall per år i Sverige.
          </p>
          <head xml:id="i-6G8XDCghkRJ45aARRX5KLg" type="h2">
            3.1 En god hälsa är framtidens viktigaste resurs
          </head>
          <p xml:id="i-UUEqWVcTaxfABhKFZ7Km7N">
            Utvecklingen av vårt samhälle beror på hur vi förmår att förvalta
            och nyttja de resurser som fin ns i samklang med det ekologiska
            systemet. Nyckelresur ser är naturresurser, av människan skapade
            resurser som infrastruktur och bebyggelse och sist men inte minst
            mänskliga resurser.
          </p>
          <p xml:id="i-8GtefRKXBiZ6dBnXgeRSBw">
            Påverkan på miljön genom ohållbar konsumtion och produktion av
            varor och tjänster utgör redan idag ett ödesdigert hot mot klimatet,
            ekosystemen och människors hälsa.
          </p>
          <p xml:id="i-HCZbKfWXyabcEMAGAEazPZ">
            Höga sjuktal och upplevd fysisk och psykisk ohälsa, liksom sociala
            och köns­relaterade skillnader i hälsa, är grundläggande hot mot
            en hållbar utveckling. Mot det hjälper inte sänkta ersättningar
            i socialförsäkringssystemen.
          </p>
          <p xml:id="i-sr59iuTphm1HndKbVX7w2">
            Hälsa är en avgörande förutsättning för utveckling och välstånd.
            Vårt samhälle bärs upp av människors arbetskraft, kunskap, erfarenhet
            och kreativitet.
          </p>
          <p xml:id="i-HNfehJyim2sm8UDM6LjpX8">
            Inom samhällsvetenskaperna är det allmänt accepterat att ekonomin
            på­verkar folkhälsan. Ett ekonomiskt rikare samhälle har bland
            annat råd med bättre sjukvård, bättre sanitära förhållanden, mer
            hälsosam mat och dessutom är den absoluta fattigdomen lägre i
            rikare länder. Detta är faktorer som alla påverkar folkhälsan.
            Det är mer omdebatterat vilken roll folkhälsan har för den ekonomiska
            utvecklingen. Inom samhällsdebatten såväl som inom samhällsvetenskaperna
            har åsikterna varierat från tid till annan. Under första halvan
            av 1900-talet genomfördes hälsoprojekt i många utvecklade länder,
            bland annat med argumentet att förbättrad folkhälsa ökar befolkningens
            produktiva förmåga och därmed också är ekonomiskt lönsam, förutom
            de positiva effekterna för människors välstånd som förbättrad
            hälsa innebär. Under efterkrigstiden dominerade länge synsättet
            att folkhälsan inte har någon av­görande betydelse för den ekonomiska
            utvecklingen. Sedan 1980-talet har dock intresset för befolkningsutvecklingen
            och folkhälsan åter ökat.
          </p>
          <head xml:id="i-VZmprTRURxWgfQ8MAYkGed" type="h2">
            3.2 Hälsa och ekonomi
          </head>
          <p xml:id="i-Y4BQNP3zNVVjeDWtqLKYiX">
            Hur orsakssambandet mellan folkhälsa och ekonomi hänger ihop
            är intressant. Det påverkar hur en politik för ekologisk, social
            och ekonomiskt hållbar utveckling bör utformas.
          </p>
          <p xml:id="i-Eyuac6R6xrQWJuw5qBKbnf">
            Forskningen pekar mot att det är förbättrad hälsa som påverkar
            den ekonomiska utvecklingen snarare än tvärtom. Då blir det naturligt
            att i första hand göra satsningar på folkhälsan.
          </p>
          <p xml:id="i-7GALMYTmB4Fz7bfWisQWzP">
            Folkhälsoinstitutet har 2007 presenterat en rapport Hälsans betydelse
            för individens och samhällets ekonomiska utveckling. Där analyseras
            orsakssambandet mellan folkhälsa och ekonomisk utveckling i Sverige
            under perioderna 18002000 och 19502000.
          </p>
          <p xml:id="i-W1nw2vxnmqBLZBVptd9dPj">
            Genom att använda en variabel för hälsa kan man till skillnad
            från de tidigare neo­klassiska modellerna bestämma till exempel
            befolkningstillväxten eller den effektiva arbetskraften endogent,
            det vill säga inom modellen. I flera studier används den förväntade
            livslängden som en indikator på hälsa. En bättre folkhälsa ger
            en längre förväntad livslängd, vilken antas påverka tillväxten
            genom att leda till investeringar i utbildning och ett ökat sparande
            för framtiden. Genom ett ökat privat sparande blir mer kapital
            tillgängligt för investeringar, vilket får till följd att den
            arbetande befolkningen har tillgång till mer fysiskt kapital,
            med höjd produktivitet och medelinkomst som följd. Det sker även
            ett sparande genom uteblivna kostnader för hälso- och sjukvård.
            Om hälso- och sjukvårdssektorn domineras av offentliga resurser
            ökar därmed det offentliga sparandet.
          </p>
          <p xml:id="i-5LbBEm781oLmeMxCAR16im">
            Professor Bo Malmberg har i en studie undersökt hur sjukdom påverkar
            individens och närståendes ekonomi. Individen får, visar det sig,
            en sämre ekonomi på kort och lång sikt vid sjukdom, men även ekonomin
            hos anhöriga och arbetskamrater påverkas negativt. Fil.dr Eva
            Andersson har studerat frågan om regionala skillnader i hälsa
            och ekonomisk utveckling och finner att dessa följs åt; den ekonomiska
            situationen är sämre i kommuner där ohälsan är stor. Sammantaget
            pekar dessa två studier på hur en försämrad ekonomisk situation
            till följd av sjukdom kan sprida sig från ekonomins mikronivå
            till samhällsekonomins mer aggregerade nivåer. Tidsperspektivet
            har en av­görande betydelse för hur hälsa och ekonomisk tillväxt
            hänger samman. Insatser för hälsan som leder till positiva effekter
            kan få genomslag på den ekonomiska tillväxten långt senare. På
            kort sikt kan en positiv ekonomisk utveckling till och med vara
            negativ för hälsoläget, det vill säga det kan råda ett omvänt
            och negativt samband. Fil.dr Mats Johanssons studie av sambandet
            mellan dödlighet och ekonomisk utveckling klargör dessa kortsiktiga
            och långsiktiga relationer.
          </p>
          <p xml:id="i-FoxRkt8XWuatLQ3pnMApT9">
            Den sammantagna effekten av hälsan på ekonomin kommer således
            från flera samverkande faktorer, vilka tillsammans ökar ekonomins
            förmåga att tillgodogöra sig resurserna och använda dem på ett
            effektivare sätt i produktionen av varor och tjänster. Detta är
            ett aggregerat sätt att se på sambandet. Om man bryter ned det
            på en lägre nivå går det även att se hur hälsa hos enskilda individer
            har en direkt inverkan på individernas och hushållens ekonomi.
            För enskilda företag kommer på samma sätt ohälsa att innebära
            kostnader i form av produktionsbortfall, sjuklöner och upplärning
            av ersättare för långtidssjuk personal. För hälso- och sjukvården
            samt sjukförsäkrings­systemet innebär på samma sätt ohälsa en
            kostnad som kan undvikas om folkhälsan är god.
          </p>
          <p xml:id="i-As3dfFqhHQ2Gc8BDinPFqY">
            Insatser för hälsan som görs på en viss nivå i samhället kommer
            att ha konsekvenser för ekonomin på andra nivåer. Dessa insatser
            kommer även att verka över tid och en ökad medvetenhet om hur
            sambanden ser ut visar på betydelsen av att ha ett folkhälso­perspektiv
            när det gäller den ekonomiska utvecklingen på längre sikt. Och
            det gäller i allra högsta grad beslut som tas av regering och
            riksdag.
          </p>
          <head xml:id="i-H5ZKDFnVrokkz76RcdkmvF" type="h1">
            4 Ekonomisk och social trygghet
          </head>
          <p xml:id="i-K8bKieXRvuto3CT4bS59kM">
            Ojämlikhet i hälsa handlar om spridningen i hälsa, livskvalitet
            och livslängd för olika grupper av människor. Det finns stora
            variationer globalt sett men även mellan olika delar av Sverige
            och i olika stadsdelar i samma stad. Ett samhälle med stora välfärds­klyftor
            bär också på en stor ohälsobörda. Levnadsvillkor och hälsa samspelar
            med arbetsmarknad, sysselsättning och ekonomisk utveckling. Förebyggande
            insatser på folkhälsans område kan vara lika viktiga som arbetsmarknadspolitiska
            program när det gäller att öka utbudet av arbetskraft visar forskning
            vid Chess (Centre for Healt Equity Studies vid Stockholms universitet
            och Karolinska Institutet).
          </p>
          <p xml:id="i-RJE2UGCftWfFNgJGKzMAYu">
            Ekonomisk och social trygghet är en av de mest grundläggande
            förutsättningarna för en god hälsa på lika villkor. Att människor
            kan försörja sig genom eget arbete skapar självkänsla, vilket
            är en friskfaktor. Men för att främja en god hälsa behövs även
            insatser på strukturell nivå, främst ett socialförsäkringssystem
            som täcker väsentliga risker. Vidare behövs utbildningsmöjlig­heter
            under olika perioder i livet, en samhällsplanering som bidrar
            till trygga miljöer och sociala tjänster av hög kvalitet på lika
            villkor.
          </p>
          <p xml:id="i-TJn8kH4tww1pJgXH3JzK72">
            Den engelske professorn i folkhälsa och epidemiologi Michael
            Marmot förklarar i sin bok Statussyndromet hur hälsan i förvånansvärt
            hög utsträckning kan förutsägas av fattigdom, känslan av fattigdom
            och att man drabbas av fattigdom. I boken beskrivs hur vår sociala
            position påverkar hälsan och livslängden. I samhällsdebatten finns
            en utbredd tro att sjukvård och molekylärbiologi snart kommer
            att besegra alla sjukdomar, men hans forskning lyfter fram en
            social gradient eller social position som en viktig gradient för
            hälsa. Det kan handla om uppväxtvillkor, föräldrarnas sociala
            ställning, boendets sociala grammatik eller den stadsdel, ort
            eller region man bor i. Han skriver bland annat Människor med
            låg status på 1800-talet dog av tuberkulos och på 2000-talet av
            kranskärlssjukdom. Arbetsplatsen och dess roll för den sociala
            hälsogradienten har han utvecklat ihop med bland annat Töres Teorell,
            professor i psykosocial medicin, vid Karolinska Institutet.
          </p>
          <p xml:id="i-SX6TVdACe7cDdXQSiz5Drb">
            Den amerikanske statsvetaren Robert Putnamn har skrivit om begreppet
            socialt kapital.
          </p>
          <p xml:id="i-PnYHbCAzYzM8KKVfhSc3io">
            Hans tes är att ett starkt frivilligt organisationsliv är ett
            uttryck för förtroendefulla relationer mellan människor och att
            detta frivilliga engagemang och ömsesidiga förtroende (som han
            kallar socialt kapital) i sin tur skapar ekonomisk tillväxt. När
            socialt kapital minskar dramatiskt, som i USA, påverkar det enligt
            Putnam inte bara tillväxten i ett samhälle utan även brottslig­heten,
            sjukdomars utbredning, social utslagning och skolornas möjlighet
            att fungera.
          </p>
          <p xml:id="i-62EfFGg8rqr1HdFDNSi9Yo">
            Folkhälsans mest entydiga mått medellivslängden fortsätter att
            skilja sig mellan stadsdelsområden och kommuner i Sverige trots
            en hög genomsnittsnivå. De sämst ställda områdena har ungefär
            samma nivåer som genomsnittet för Kuba eller USA.
          </p>
          <p xml:id="i-Wz1BBKSyFpcr9xB7piGjrB">
            Mannen som bor i Mörby lever i snitt sex år längre än Sundbybergsbon.
            Det är lika stor skillnad som mellan Sverige och Albanien. I Danderyds
            kommun där Mörby ligger har man betydligt bättre levnadsförhållanden
            än i Sundbyberg. Bättre inkomster, bättre utbildning, bättre tillgång
            till sjukvård och man röker mindre. Chansen är större att man
            är född av föräldrar som har bättre förståelse för vilken kost
            som är mest näringsriktig.
          </p>
          <p xml:id="i-URD8jV4PxgZQNcGuB33CRS">
            Skillnaderna i medellivslängd mellan stadsdelar i Stockholms
            stad är större för män än kvinnor. Områdena med den längsta respektive
            kortaste medellivslängden för män är Östermalm och Kista där skillnaden
            är 3,7 år. För kvinnor är motsvarande siffra 2,3 år mellan Östermalm
            och Skärholmen. Av Stockholms 18 stadsdelsområden har Kista den
            lägsta medellivslängden för män, 75,5 år, och näst lägst för kvinnor,
            80,7. 1
          </p>
          <p xml:id="i-G4qXJ8XWAt8pwTNWLStFLG">
            En förklaringsmodell för detta är socialt kapital: hur mycket
            du litar på dina grannar, om du kan få hjälp av dina grannar eller
            vänner om det uppstår en nödsituation och hur aktiv man är i föreningslivet
            men också social position.
          </p>
          <p xml:id="i-22opjak9VYgwU28rSeaNV8">
            Ohälsotalet, det vill säga sjukfrånvaro, 2 varierar mellan 16
            och 42 dagar för män och mellan 29 och 61 dagar för kvinnor i
            de kommuner som har minsta respektive högsta ohälsotalen år 2002.
            Det finns i allmänhet en sam­variation mellan kommunernas medellivslängd
            och ohälsotal men också tydliga avvikelser från detta mönster.
          </p>
          <p xml:id="i-3pG9nfYkbAFjSj25exVzoU">
            Ohälsotalet har minskat och var i augusti 2007 38,9 dagar, det
            lägsta sedan 2001. Det finns en tydlig könsskillnad som består
            och om det är det ganska tyst i debatten. Kvinnor har betydligt
            högre ohälsotal, 46,9 mot 31,1 för män.
          </p>
          <p xml:id="i-4tenn3gRg7M4FDikMv3qB1">
            Stark koppling finns mellan hälsa och ekonomisk utveckling. Släpar
            stora grupper människor eller hela regioner efter i hälsoutvecklingen
            leder detta till en minskad ekonomisk utvecklingskraft för hela
            samhället. En bra och någorlunda jämt fördelad folkhälsa är också
            lönsam i rent monetära termer.
          </p>
          <head xml:id="i-GBrrbhDhN54W7RSfV9vcpW" type="h2">
            4.1 Boendemiljö
          </head>
          <p xml:id="i-HYfuEurvfE4b16Yf5U7e1K">
            Hur det ser ut där vi bor har stor betydelse för social trygghet.
            De människor som är mest beroende av sin närmiljö är barn och
            äldre, som vistas där stor del av sin tid. För människor med små
            inkomster och utan möjlighet till avkopplande semesterresor är
            också närmiljön extremt viktig. Om de gröna kilarna, skogspartierna
            och parkerna försvinner, så försvinner också en enkel men extremt
            viktig påverkansfaktor på människors möjlighet att koppla av,
            minska stresshormonerna och få andas lite frisk luft. Dessutom
            har det gröna en direkt påverkan på luften vi andas. Detta är
            viktigt att tänka på i diskussionen om förtätning av städer.
          </p>
          <head xml:id="i-AGq9Pn1MtL1WwPeqJGA6ZL" type="h2">
            4.2 Sämst hälsa kopplad till ekonomi
          </head>
          <p xml:id="i-aN16jgk1AQpWnLGQjkJFc">
            Svenska och internationella studier visar att människors hälsa,
            både den fy siska och den psykiska, förbättras med ökande inkomst
            men i avtagande ju högre inkomsten blir. I den mån människor har
            ekonomiska tillgångar är även dessa positiva för hälsan. En ekonomiskt
            utsatt situation, som inte bara är tillfällig, är däremot negativ
            för hälsan.
          </p>
          <p xml:id="i-HZaDAV27PnBPeJPKD4pS42">
            För att förbättra för dem med sämst hälsa är det viktigt att
            minska de ekonomiska klyftorna i samhället. Den folkhälsopolitiska
            rapporten 2005 visar en del negativa utvecklingstrender, fler
            har blivit långtidsarbetslösa och fler ensamstående föräldrar
            har fått en försämrad relativ ekonomisk standard under 2000-talet.
            Även om nu arbetslösheten sjunker har regeringens politik inneburit
            att sjuka och arbetslösa med redan pressad ekonomi fått det ännu
            tuffare ekonomiskt. Från folkhälsosynpunkt är det särskilt viktigt
            att uppmärksamma de grupper som har sämst hälsa och utsatt ekonomisk
            situation.
          </p>
          <p xml:id="i-3VsEjtC8xuSCAKkvFdsGUx">
            Töres Teorell skriver i sin bok I spåren av 90-talet:
          </p>
          <p xml:id="i-WCmtYGaL2YrTVNwt6gSoTC">
            Utmattningssyndromet blev symbolen för det nya samhällets psykiska
            ohälsa. De viktigaste förklaringarna till både den försämrade
            psykiska hälsan och den ökade långtidssjukskrivningen kan finnas
            i följande slutsatser:
          </p>
          <list xml:id="i-MZMvdm77zKQM21yjuyMqXX" style="ol">
            <item xml:id="i-CeqHbQuErF9r2fHXWdYmN4">
              De stora strukturella förändringarna i arbetslivet som har minskat
              behov av kort­utbildad arbetskraft och ökad intolerans mot partiell
              arbetsförmåga.
            </item>
            <item xml:id="i-4wEZFqYiyfgR7zzX9cnp5g">
              Överbelastning för den kvinnliga arbetskraften som fortfarande
              har huvudansvaret för hemarbetet.
            </item>
            <item xml:id="i-DR6qUMkaF4YJAJDSXknb9M">
              En ökande tystnad i arbetslivet som gör att sjukskrivning för
              den som inte kan påverka sin arbetssituation kan vara enda vägen
              ut.
            </item>
            <item xml:id="i-LQaJDZxhEdTySNcJp4znU8">
              Ett, med internationella mått, alltför inaktivt försäkringssystem
              och en otillräcklig satsning på effektiv rehabilitering.
            </item>
          </list>
          <p xml:id="i-VDS3mkPArdBzftCjeXYZi1">
            Det har kommit bort i den nuvarande offentliga debatten att sjukfrånvaro
            kan skydda. Det gäller speciellt korttidsfrånvaro bland människor
            som inte har makt. En stor ödesfråga för en bra förutsättning
            för en jämlik hälsa i Sverige är hur trygghetssy stemen ska se
            ut i framtiden. Ska vi ha ett skyddande sy stem, med bland annat
            en relativt hög ersättnings­nivå och liten självrisk (karens)
            och som omfattar de flesta? Eller ska vi satsa på att spara pengar,
            genom att minska statens utgifter för att sänka inkomstskatterna.
            Den moderatledda regeringen verkar ha valt den senare vägen. Det
            kommer att leda till ett hårdare samhälle som kan ge ökad dödlighet
            och tyngre sjuklighet. Det är stora politiska frågor som bör beredas
            i den parlamentariska utredning om sjukförsäkringssystemet som
            riksdagen har beslutat om. Den är tänkt som ett andra steg efter
            att en särskild utredare (Anna Hedborg) gjort en genomgripande
            analys av socialförsäkringarna i brett perspektiv. Den första
            utredningen skulle utgöra underlag för den andra (direktiv 2004:129).
          </p>
          <p xml:id="i-8zBiZbfaLxD5xKGYevN1mb">
            Den första utredningen, den så kallade socialförsäkringsutredningen,
            har presenterat sitt slutbetänkande Mera försäkring och mera arbete
            (SOU 2006:86). Men den parlamentariska utredningen är ännu inte
            tillsatt. Miljöpartiet anser att direktiven för utredningen ska
            beakta folkhälsoforskningen om ekonomisk och social trygghets
            betydelse för hälsa och verka för att sjukförsäkringen ska ha
            ett skyddande perspektiv.
          </p>
          <head xml:id="i-YAiyfZ9oHhyAxC5A15L66D" type="h2">
            4.3 Ökade löneskillnader leder till ökade hälsoklyftor
          </head>
          <p xml:id="i-35GPHxa5jqfZvtM7aFFdSg">
            Medlingsinstitutet och Statistiska centralbyrån redovisade i
            september 2007 att kvinnors lön i procent av mäns lön minskat
            endast marginellt mellan 2005 och 2006. Efter hänsyn till ålder,
            region, yrke och utbildning är den oförklarliga löneskillnaden
            nu att kvinnor i genomsnitt tjänar 93,4 procent av männens lön
            (jämfört med 93,2 procent år 2005). 335 yrken ingår i det statistiska
            underlaget.
          </p>
          <p xml:id="i-UaDTSaNipZLKm89Nzsuw79">
            Löneutvecklingen de senaste 10 åren visar på ökad lönespridning.
            De sämst avlönade har ofta fått de sämsta lönepåslagen.
          </p>
          <table xml:id="i-3D5zgyN7wfKR2eeqWNxy8C">
            <row xml:id="i-3U9dkLwwchmrU7YQadHz4o">
              <cell>
                Yrke
              </cell>
              <cell>
                Månadslön i kr 2006
              </cell>
              <cell>
                Löneökning 19982006 i kr
              </cell>
            </row>
            <row xml:id="i-CJTavjD7uRtu9sxTHmFywv">
              <cell>
                Vård och omsorg
              </cell>
              <cell>
                19 600
              </cell>
              <cell>
                4 900
              </cell>
            </row>
            <row xml:id="i-56XQPmRxaEj22GAzABjZ5o">
              <cell>
                Kontorssekreterare
              </cell>
              <cell>
                21 400
              </cell>
              <cell>
                5 500
              </cell>
            </row>
            <row xml:id="i-6oK4mV7BsMWauvMmxRUnPB">
              <cell>
                Kassapersonal
              </cell>
              <cell>
                20 600
              </cell>
              <cell>
                5 700
              </cell>
            </row>
            <row xml:id="i-2TSFZJVwb1N8qMotKHFyx6">
              <cell>
                Grundskolelärare
              </cell>
              <cell>
                23 500
              </cell>
              <cell>
                5 800
              </cell>
            </row>
            <row xml:id="i-7o2hbc2R4umwmhbEp3nMJc">
              <cell>
                Byggarbetare
              </cell>
              <cell>
                23 700
              </cell>
              <cell>
                6 800
              </cell>
            </row>
            <row xml:id="i-XMhswZJFgx3kpkt7Nt1jCz">
              <cell>
                Sjuksköterskor
              </cell>
              <cell>
                24 800
              </cell>
              <cell>
                6 900
              </cell>
            </row>
            <row xml:id="i-F2kZbWBja9TiNTm4d8Nbx7">
              <cell>
                Ingenjörer, tekniker
              </cell>
              <cell>
                28 700
              </cell>
              <cell>
                8 900
              </cell>
            </row>
            <row xml:id="i-SgD9F8feLpR65qREXQMT7t">
              <cell>
                Företagsekonomer
              </cell>
              <cell>
                35 000
              </cell>
              <cell>
                10 900
              </cell>
            </row>
          </table>
          <p xml:id="i-S4TvwRZnUe1J8GQGYeJuir">
            Källa LO-tidningen, Medlingsinstitutet.
          </p>
          <p xml:id="i-Lcdh9Ph3N9RNPLqZm56GEH">
            På var sin ytterkant i statistiken finns köksbiträdet med 16
            900 kronor per månad 2006 och direktören med 63 100 kronor per
            månad. Löneskillnaden är 46 200 kronor. Det innebär att skillnaden
            har ökat med 16 000 kronor per månad. 1998 var lönegapet 30 200
            kronor. Många avtal om lönelyft ligger på drygt 10 procent under
            tre år. I plånboken betyder det alltid att den högst avlönade
            får mer än den lägst avlönade. Vi vädjar till arbetsmarknadens
            parter att avtala lönepåslag i kronor istället så att det blir
            tydligt hur lönelyften fördelas.
          </p>
          <p xml:id="i-UG5kdYD9TrHA72FWRY1deq">
            Miljöpartiet har i senaste budgetmotionen avsatt pengar för jämställda
            lö ner i offentlig sektor. Vi utvecklar förslagen kring jämställda
            löner i vår jämställdhetsmotion 2007/08:A402 Jämställdhet.
          </p>
          <p xml:id="i-6pbigfJXsLrDcM5ZxkCfFU">
            De ökande löneskillnaderna i samhället förstärker den sociala
            hierarkin, och den sociala positionen för dem med låga inkomster
            blir ännu lägre, vilket ökar risken för ohälsa.
          </p>
          <p xml:id="i-JJTTRtep1F38Eer5D4K4EV">
            Nationella folkhälsoenkäten som görs årligen av Folkhälsoinstitutet
            visar att personer med låg inkomst, de som saknar kontantmarginal
            eller varit i ekonomisk kris, hade i betydligt större utsträckning
            fysisk och psykisk ohälsa än dem som inte varit ekonomiskt utsatta.
          </p>
          <p xml:id="i-LwMn2tEreGDfnTATtvbGqx">
            Rökning och övervikt är också vanligare bland dem med låg inkomst
            eller låg utbildning.
          </p>
          <p xml:id="i-K81jAFmgXcXeUZZLavMYwe">
            Ju kortare utbildning desto större andel hade fetma. Bland kvinnor
            fanns en betydligt större andel med fetma bland ålderspensionärer,
            arbetslösa, förtidspensionärer och långtidssjukskrivna än bland
            yrkesarbetande. Andelen män med fetma var betydligt större bland
            arbetslösa, förtidspensionärer och långtidssjukskrivna än bland
            yrkes­arbetande.
          </p>
          <p xml:id="i-GiBfi5DjdFKqxpeHx77QY9">
            För att tydliggöra de ökade ekonomiska klyftornas effekter på
            folkhälsan föreslår vi att mått på inkomst och inkomstojämlikhet
            kompletteras med mått på hur långvariga de ekonomiska svårigheterna
            är; mått på långvarig ekonomisk utsatthet bör även kompletteras
            med mått på hur ekonomiska svårigheter upplevs.
          </p>
          <head xml:id="i-Bs5U8aNwtVAce6V3rY97EA" type="h1">
            5 Modeller för styrning och uppföljning av verksamhet
          </head>
          <p xml:id="i-FpoudJCDDL3LpBTqoScVvT">
            Med den nya folkhälsopolitiken har det blivit tydligt att hälsans
            bestämningsfaktorer spänner över de flesta samhällsområden. Inkomst,
            arbete, boende och tillgång till service av olika slag, såsom
            affärer och transporter är exempel på bestämningsfaktorer för
            hälsa. För att påverka dessa bestämningsfaktorer har politiska
            beslut inom olika sektorer och nivåer i samhället stor inverkan.
            Därför är det viktigt att de styr- och uppföljningsmodeller som
            används inom såväl kommunal som regional och nationell verksamhet
            inkluderar hälsoaspekter.
          </p>
          <p xml:id="i-3XdKNbtuDBLuRhnHMMr74S">
            Statens folkhälsoinstitut har idag ansvar för uppföljningen av
            de 11 folkhälsopolitiska målen på nationell nivå. För att nå folkhälsomålen
            krävs ett aktivt och medvetet arbete med särskilda satsningar.
            För att de verkligen ska få genomslag anser vi att det behöver
            finnas ett samordningsansvar på regional nivå, såsom det även
            gör med de nationella miljömålen.
          </p>
          <p xml:id="i-UQUh36pUEkW72ZehzzJCA9">
            Aktivt och praktiskt arbete behöver ske närmare de konkreta verksamheterna.
            Vi anser att aktivitet på det folkhälsopolitiska området behöver
            främjas. Vi anser att landstingen/regionerna bör ges ett samordningsansvar
            för arbetet med de 11 folkhälso­politiska målen på regional nivå.
            Detta ansvar bör på sikt lagstadgads. Det naturliga är att ansvaret
            ingår i de kommande regionkommunernas ansvar, men fram till att
            de inrättas bör de landsting/regioner som finns idag ges ansvar
            för samordning och uppföljning lokalt.
          </p>
          <p xml:id="i-RJSwGD9nb3uzr5GTpq1xqP">
            Vi vill därför i enlighet med vår budgetmotion 2007/08:So493,
            tillsätta 15 miljoner kronor för att förstärka detta arbete, fördelat
            utifrån länens storlek.
          </p>
          <p xml:id="i-MWub1hS9brrfpoZDwzm7NC">
            Det pågår arbete där en rad olika myndigheter fått i uppdrag
            att ta fram rapporter och redovisa utvecklingen av folkhälsa och
            sociala förhållanden. Men den kunskapen borde få större genomslag
            i regeringens politik.
          </p>
          <head xml:id="i-XuP5TnRA7Rpu2TsXxZxTnf" type="h1">
            6 Utveckla lokalt folkhälsoarbete
          </head>
          <p xml:id="i-NuJRwbXA41qRUE9ubRNDrf">
            De mest grundläggande insatserna på lokal nivå i kommuner och
            landsting är sådana som ger möjlighet till ekonomisk och social
            utveckling samt ökat demokratiskt inflytande.
          </p>
          <p xml:id="i-D7oBvQJTjNxUJA94NdgsWU">
            Ett effektivt ekonomiskt utjämningssystem mellan olika kommuner
            och områden och en effektiv regionalpolitik är nyckelåtgärder.
            En bostadspolitik som motverkar eller förhindrar segregerat boende
            är av central betydelse. Viktiga förhållanden på områdes­nivå
            som påverkar hälsan är exempelvis fysisk planering som bland annat
            omfattar trafikseparering, minskad trafik i stadskärnorna, möjligheterna
            till god försörjning med kollektivtrafik, bullernivå och minskad
            förekomst av negativa miljöfaktorer samt tillgång till bra och
            säkra rekreationsområden.
          </p>
          <p xml:id="i-Vf9nmSUekTLTkcWKhsLWg2">
            Den sociala servicen på lokal nivå är av mycket central betydelse.
            Bra fritids­verksamheter för ungdomar, åtgärder för att ge vettig
            sysselsättning åt de stora grupper som befinner sig utanför arbetsmarknaden
            samt lokal brotts- och skadeförebyggande verksamhet är viktiga
            inslag i program som ökar känslan av social trygghet på lokal
            nivå.
          </p>
          <p xml:id="i-UCcLQNehP7oH8GLYzfz8Hg">
            För att stimulera lokalt folkhälsoarbete vill vi avsätta anslag
            till konkreta projekt kopplat till ett eller flera av de folkhälsopolitiska
            målen. Ansökningar sker av kommuner och landsting/regioner gemensamt,
            men kan givetvis även gälla frivillig­organisationers eller på
            annat sätt sammansatta projekt. Kommunen och landstinget/regionen
            ska dock vara eniga om projektbeskrivningen och dess koppling
            till ett eller flera av de folkhälsopolitiska målen. För detta
            ändamål avsätter vi i vår budgetmotion 2007/08:So493, 160 miljoner
            kronor per år under tre år. Medlen söks hos Statens folkhälsoinstitut.
          </p>
        </div>
        <div xml:id="i-HYznxLP7BSiajXPanUeB81" type="signatureBlock">
          <list xml:id="i-BpuiuAcEW3K52E4L15Uiqz">
            <item xml:id="i-2VbfTJhPUFUqdDe6gKyFAV" who="i-7YbH6oTUwG4Qn94QEVE6as" type="signature">
              Gunvor G Ericson (mp)
            </item>
            <item xml:id="i-GdpVvf4bMVQEkY3h9Wu2Jf" who="i-9hz9iPqymCdhBS9gVoZrbj" type="signature">
              Thomas Nihlén (mp)
            </item>
            <item xml:id="i-WbDBZ5S1akr379WLQYhy6e" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
            <item xml:id="i-J9dLRY6naDJ8zuNXUxfAAA" who="i-SNtv8jZRB19Jr8oegj1mGK" type="signature">
              Esabelle Reshdouni (mp)
            </item>
            <item xml:id="i-DrtdDzTW6U1HoaGqJavPSC" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
            <item xml:id="i-T1EDTixvQXDArNAEz646PS" who="i-34FRvyXQKUigF3Qr9AwKJe" type="signature">
              Bodil Ceballos (mp)
            </item>
            <item xml:id="i-SDAGuzuz95MbGdjUQ8kC4n" who="i-UFTZBKNRWWLXUXAtcCcVfH" type="signature">
              Tina Ehn (mp)
            </item>
            <item xml:id="i-33qsvbusftFdZz3z1e59wz" who="i-2GE534P2Foy3WpqKPVNeW8" type="signature">
              Mats Pertoft (mp)
            </item>
          </list>
        </div>
      </div>
    </body>
  </text>
</TEI>
