<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-FiU-00249">
  <teiHeader>
    <fileDesc>
      <titleStmt>
        <title>Underlätta skatteflyktsfri offentlig upphandling</title>
        <author corresp="i-DLt3BwBDVwBxqxVEki5m5B">av Annika Lillemets m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Underlätta skatteflyktsfri offentlig upphandling</title>
          <idno type="rdwebb">H002Fi249</idno>
          <rs type="number">Fi249</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H002Fi249/text</ref>
          <ref type="dokument_url_html">http://data.riksdagen.se/dokument/H002Fi249</ref>
          <ref type="dokumentstatus_url_xml">http://data.riksdagen.se/dokumentstatus/H002Fi249</ref>
          <ref type="doc">http://data.riksdagen.se/fil/75C34393-623B-40E7-9E23-6A75700EFF93</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Q6T8pKy9pERdSQEuTcARyR</idno>
            <name>Lotta Hedström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-H3zpauyciEDLosin9ENWvw" type="signed"/>
        <correspContext corresp="i-H3zpauyciEDLosin9ENWvw">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-iThmkGNxBe7XUsT8b92pZ"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-Q6T8pKy9pERdSQEuTcARyR"/>
          <note type="signatory" corresp="i-XSuWURvcJRjSbVSYUBBuD2"/>
        </correspContext>
        <correspAction type="numbering" xml:id="i-7DTDxwd41nNYn5dY7kpVSf">
          <date when="2012-10-05"/>
        </correspAction>
        <correspAction type="submission" xml:id="i-EyD18yrH3f4FcqscDvGuMx">
          <date when="2012-10-04"/>
        </correspAction>
        <correspAction type="transfer" xml:id="i-QmCKimXATu7TYq1mLhcY3j">
          <date when="2012-10-03"/>
        </correspAction>
        <correspAction type="assigned" xml:id="i-3m7v98VU5SWjhQ9i53VgeE"/>
        <correspContext corresp="i-3m7v98VU5SWjhQ9i53VgeE">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-DupsNnqPiaLDSyrAxn2qgy">
            Förslag till riksdagsbeslut
          </head>
          <list style="ol">
            <item xml:id="i-EVUgS4Zx1DUfM5xrVjmsZp">
              Riksdagen tillkännager för regeringen som sin mening vad som
              anförs i motionen om att skyndsamt identifiera och vidta åtgärder
              för att underlätta för kommuner, landsting och regioner som vill
              undvika samarbete med företag som har kopplingar till skatteparadis.
            </item>
            <item xml:id="i-NQvhrLRNCBXMjHMnuefjvB">
              Riksdagen tillkännager för regeringen som sin mening vad som
              anförs i motionen om att Sverige snarast ska följa Norges exempel
              och införa krav på land-för-land-rapportering.
            </item>
            <item xml:id="i-G1RimVqyAC8rxno9PVoYnd">
              Riksdagen tillkännager för regeringen som sin mening vad som
              anförs i motionen om att staten ska undvika samarbete med företag
              som har kopplingar till skatteparadis.
            </item>
            <item xml:id="i-47gH3umo7o4TTjVbuxAKSM">
              Riksdagen tillkännager för regeringen som sin mening vad som
              anförs i motionen om att Sverige aktivt ska driva på så att regelverket
              på EU-nivå ger möjlighet att i offentlig upphandling ställa krav
              på att utesluta leverantörer som utnyttjar skatteparadis.
            </item>
            <item xml:id="i-ESEUEoLfGpEjd7BVzUABaq">
              Riksdagen tillkännager för regeringen som sin mening vad som
              anförs i motionen om att Sverige aktivt ska driva på så att regelverket
              på EU-nivå ger möjlighet att i offentlig upphandling ställa krav
              på land-för-land-rapportering vid all form av verksamhet.
            </item>
          </list>
        </div>
        <div type="motContent">
          <head type="h1" xml:id="i-728bXketSFcJwV6jbZ9DkB">
            Bakgrund
          </head>
          <p xml:id="i-9eXkno715XTFeDqmu8Ggx">
            En aktuell rapport från Tax Justice Network visar att en internationell
            superrik elit har smusslat undan hisnande 140 000 miljarder kronor
            till världens skatteparadis. Detta motsvarar det sammanlagda värdet
            av USA:s och Japans bruttonationalprodukt. Samhällen i både nord
            och syd betalar priset för denna skatteflykt. Fattiga länder förlorar
            mest. För varje krona ett utvecklingsland får i bistånd försvinner
            tio kronor ut ur landet genom multinationella företags kapitalflykt.
            Dessa uteblivna skatteintäkter hade behövts för att bygga upp
            utbildning och sjukvård. Skatteflykten slår hårt mot de mest utsatta.
          </p>
          <p xml:id="i-RbuXsUrWJk6LYyFyVriMuX">
            I Europa pressas skuldsatta länder av långivarna att genomföra
            lönesänkningar, extrema nedskärningar inom välfärden och utförsäljningar
            av offentlig egendom. Fattigdom, arbetslöshet och förlorat framtidshopp
            sprider sig som en epidemi. I Grekland, som nu närmar sig statsbankrutt,
            betalar de rikaste invånarna nästan ingen skatt alls. Det har
            uppskattats att de har fört över cirka 600 miljarder euro till
            konton i skatteparadis. Detta är mer än landets totala statsskuld.
          </p>
          <p xml:id="i-WCJKwjs5zkD7FfCt65EkwS">
            Skattefusket drabbar alla länder. Sverige är inget undantag.
            Problemet ökar, eftersom riskkapitalbolag, med säte i skatteparadis,
            i snabb takt tar över samhällsservice som skolor, sjukvård, äldreomsorg,
            apotek och bilbesiktning.
          </p>
          <p xml:id="i-TdBa1JuVFML4rQwNKP43M5">
            Kommunledningarna i Kalmar och Nybro kommun har infört följande
            formulering i sin uppförandekod för hållbar upphandling: Våra
            leverantörer får ej ha någon koppling till företag baserade i
            så kallade skatteparadis. Kommunledningen i Malmö har uttalat
            samma ambition. Ställningstagandet är viktigt och relevant inte
            minst utifrån kommunallagens krav på god hushållning med skattemedel.
            Det är knappast god hushållning om en kommuns skattebetalare anlitar
            bolag som lever på skattemedel, men själva gör allt för att undvika
            att betala skatt. Det finns ingen anledning att seriösa företag
            som betalar ska få konkurreras ut av skattesmitare som kan lägga
            ett lägre anbud.
          </p>
          <p xml:id="i-DUGerUAjUrJid4wXUac72Y">
            Kalmar, Nybro och Malmö är inte ensamma om sin uppfattning. 75
            procent av kommunstyrelseordförande som deltog i en undersökning
            av tidningen Dagens Samhälle uppgav att de inte vill att riskkapitalbolag
            registrerade i skatteparadis ska få bedriva vård, skola och omsorg.
          </p>
          <head type="h1" xml:id="i-MVBQULU5kC6wjCr3Zazqen">
            Rättsläge
          </head>
          <p xml:id="i-CPs9YnvN5UAgWivsDbjXJn">
            Ändå ifrågasätts kommunernas beslut av jurister, med hänvisning
            till lagen om offentlig upphandling och till det faktum att det
            internationellt saknas en definition av skatteparadis. Enligt
            gällande lagstiftning går företagens rättigheter före medborgarnas
            även när det är helt uppenbart att företagen ägnar sig åt skatteflykt.
            Finanskrisen, skuldkrisen och skattekrisen är ett resultat av
            politiska beslut om avreglering av bankernas kreditgivning och
            de finansiella marknaderna, av kapitalets fria rörlighet på den
            globala marknaden. Det krävs nya demokratiska beslut för att vända
            den destruktiva utveckling vi nu befinner oss i.
          </p>
          <p xml:id="i-LvLQFSX4BTmMSrL4PFG5nV">
            Internationella initiativ till att stävja denna regelrätta plundring
            av våra samhällen har tagits, men urvattnats. Skatteparadis som
            tidigare fanns på OECD:s svarta lista har blivit vitlistade sedan
            de skrivit på ett antal bilaterala informationsutbytesavtal. Skattemyndigheterna
            har på så sätt fått en chans, om än liten, att tränga igenom skatteparadisens
            sekretess som döljer ekonomisk brottslighet, korruption och skatteflykt,
            men det är bara en skrapning på ytan än så länge. För att få tillgång
            till information krävs att man kan bevisa misstanke om brott,
            vilket kan vara svårt just i brist på information. Därför behövs
            ett multilateralt avtal om automatiskt informationsutbyte, så
            att skatteparadisen verkligen tvingas lägga alla papper på bordet
            och informationen blir tillgänglig för alla.
          </p>
          <p xml:id="i-FH7qseAEaKAJux9g8yoQ3C">
            Skärpta regler för räntesnurror, det vill säga koncerners sätt
            att trolla bort vinsten och därmed beskattning i Sverige genom
            höga avdragsgilla räntor på interna lån mellan företag i koncernen,
            räcker inte för att lösa problemet med skatteflykt via skatteparadisen.
            En annan populär metod är att via internprissättning manipulera
            bokföringen vid internhandel inom samma koncern för att på så
            sätt föra över vinsten obeskattad till skatteparadis. Detta är
            ingen detaljfråga. Enligt OECD utgörs 60 procent av världshandeln
            av internhandel inom transnationella koncerner.
          </p>
          <p xml:id="i-BDzgGUTUHm5xs2Daf3F2Ng">
            Det race to the bottom som pågår idag måste stoppas. Världens
            länder borde samarbeta i stället för att ägna sig åt skattekonkurrens
            som underminerar den ekonomiska basen för vår gemensamma välfärd.
          </p>
          <head type="h1" xml:id="i-NyCNazjhjE6MXo4KYkvXmS">
            Lokal handlingskraft i flera länder
          </head>
          <p xml:id="i-SCbuCMdYwU8MX66aDnqCc8">
            I väntan på globala överenskommelser som kan sätta stopp för
            skatteparadisen och skatteflykten reagerar nu aktiva medborgare
            och lokalpolitiker i flera länder. En enhällig kommunstyrelse
            i Helsingfors beslöt nyligen att motverka skatteparadis och att
            undvika samarbete med företag med kopplingar till skatteparadis.
            I Norge är Ulstein kommun först ut med ett beslut om att inte
            handla med företag som är registrerade i skatteparadis. Efter
            en kampanj av aktiva medborgare har nu den norske finansministern
            Sigbjörn Johnsen lovat att införa krav på land-för-land-rapportering
            i Norge. Det innebär att företagen ska redovisa omsättning, vinst
            och hur mycket skatt som betalas i varje land där de har verksamhet,
            i syfte att stävja skattefiffel och korruption.
          </p>
          <p xml:id="i-KbsqXVzV6UkPVUVodS4yPM">
            La Région Ile-de-France, Parisregionen, fattade 2010 beslutet
            att kräva av de banker man väljer att samarbeta med att de inte
            otillbörligt ska utnyttja skatteparadis. Metoden man valde var
            att kräva land-för-land-rapportering. Idag är hela 17 regioner
            i Frankrike involverade i denna målmedvetna strävan att befria
            sig från skatteparadisens skadliga inflytande.
          </p>
          <p xml:id="i-FmGnQBv77EzttjiirAFmuL">
            Växjö kommun är inne på samma spår. I mars 2012 fattade kommunfullmäktige
            beslut om att anbudsgivare ska vara beredda att redovisa en land-för-land-rapportering.
          </p>
          <head type="h1" xml:id="i-3CpnTuR5bgndB4ZsWiaTU9">
            Statens ansvar
          </head>
          <p xml:id="i-UBgMQ6mv8XMurpagLD5BQ4">
            Staten bör så långt möjligt underlätta för svenska kommuner,
            landsting och regioner som vill ta ansvar för medborgarnas pengar
            genom att undvika samarbete med företag, inklusive banker, som
            har kopplingar till skatteparadis. Därför bör riksdagen tillkännage
            för regeringen som sin mening att skyndsamt identifiera och vidta
            erforderliga åtgärder för att åstadkomma detta.
          </p>
          <p xml:id="i-3xX2eFRwxKLX8cRyRc5nfh">
            Det är viktigt att Sverige snarast följer Norges exempel och
            inför krav på land-för-land-rapportering. Detta bör riksdagen
            tillkännage för regeringen som sin mening.
          </p>
          <p xml:id="i-YA5cnQKzcXfKksqm3PNf4R">
            Det är också viktigt att staten själv, liksom flera kommuner,
            undviker samarbete med företag, inklusive banker, som har kopplingar
            till skatteparadis. Detta bör riksdagen tillkännage för regeringen
            som sin mening.
          </p>
          <p xml:id="i-NdoiR5u7Fpd3yuLSAP3Uq2">
            En särskild utredare har tillsats av regeringen, för att ge förslag
            till hur vissa bestämmelser i förslaget till Europaparlamentets
            och rådets direktiv om offentlig upphandling (KOM(2011) 896) och
            förslaget till Europarlamentets och rådets direktiv om upphandling
            av enheter som är verksamma på områdena vatten, energi, transporter
            och posttjänster (KOM(2011) 895) bör genomföras i svensk rätt
            enligt den lydelse direktiven får när de antagits. Uppdraget ska
            redovisas senast den 1 april 2013. I samband med denna översyn
            av EU:s upphandlingsdirektiv är det viktigt att regeringen driver
            på, så att regelverket på EU-nivå ger möjlighet att i offentlig
            upphandling ställa krav på att utesluta leverantörer som utnyttjar
            skatteparadis. Detta bör riksdagen tillkännage för regeringen
            som sin mening.
          </p>
          <p xml:id="i-W7taTLWtRtVZoEWxJXbsQB">
            EU-parlamentet har nyligen tagit ställning för lagstiftning som
            skulle kräva att alla stora gas-, olje-, gruv- och skogsbolag
            som är börsnoterade i EU eller har sitt säte i EU offentligt ska
            redovisa alla finansiella transaktioner över 80 000 euro till
            utländska regeringar över hela världen. Det är utmärkt. Ökad transparens
            behövs emellertid även i andra branscher. Därför är det viktigt
            att Sverige aktivt driver att det tydligt framgår i direktivet
            att det är tillåtet att i offentlig upphandling ställa krav på
            land-för-land-rapportering för alla former av verksamhet. Detta
            bör riksdagen tillkännage för regeringen som sin mening.
          </p>
        </div>
        <div type="motSignatures">
          <list>
            <item xml:id="i-LrPUtSxrCSyKr4ojwGzdDy">
              Annika Lillemets (MP)
            </item>
            <item xml:id="i-GuVwKVrm1gE6KYUr1UXDSP">
              Valter Mutt (MP)
            </item>
            <item xml:id="i-6uSq8WfmNpQxGje42fJmn8">
              Jabar Amin (MP)
            </item>
            <item xml:id="i-UFkyhNabdjJRQt3Wui9Jtq">
              Jan Lindholm (MP)
            </item>
            <item xml:id="i-CnrANDYwXXz7jQdXyp1PyV">
              Lotta Hedström (MP)
            </item>
            <item xml:id="i-7buHib7HhkjmaZw4zNu76g">
              Stina Bergström (MP)
            </item>
          </list>
        </div>
      </div>
    </body>
  </text>
</TEI>
