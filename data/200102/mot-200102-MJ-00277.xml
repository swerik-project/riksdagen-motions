<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0277/mot_200102_MJ_0277-0001.pdf"/>
      <div type="motHeader" xml:id="i-WAVWNp8UXbnxvqRqod22z5">
        <div type="motTitle" xml:id="i-2HzuoJkvZ2NNPCyxre91yx"/>
        <div type="motSubmissionInfo" xml:id="i-XnxMN3swzEnxGwsfAZzhCW"/>
      </div>
      <div type="motBody" xml:id="i-C6ABaLx7k56hGpF8hysnEj">
        <div xml:id="i-9Fk5eHeqbFzYxXUA1bAGzF">
          <p xml:id="i-RAwtJni5h1QtdLxz9zUBSv">
            2001/02 mnr: MJ277 pnr: mp539
          </p>
          <p xml:id="i-TbrvYnpfWYCzbNo5cSGtKn">
            Motion till riksdagen 2001/02:MJ277
          </p>
          <p xml:id="i-EmEauUGaMo2VqyoP437RxF">
            av Gudrun Lindvall m.fl. (mp)
          </p>
          <p xml:id="i-EFizBQHuuWUbomLaSY87xV">
            Sillgrisslor och drivgarn
          </p>
          <p xml:id="i-8JwhaJz78Av4LwnfBgwKRR">
            Förslag till riksdagsbeslut
          </p>
          <p xml:id="i-EhBUsPBRVHBvrcTKJydJYW">
            Riksdagen tillkännager för regeringen som sin mening vad i motionen
            anförs om drivgarn i Östersjön.
          </p>
          <p xml:id="i-3Yv6fVjkdEtP9t5zLGZYUr">
            Inledning
          </p>
          <p xml:id="i-JZvS1x78FFDgHQVc5DPhxM">
            Vid en flertal tillfällen, i såväl motioner som interpellationer
            och riksdagsdebatter, har Miljöpartiet agerat i frågan om drivgarnsfisket
            i södra Östersjön. Vi anser att det fisket inte bara hotar den
            viltreproducerande laxen utan också att de långa drivgarnen utgör
            en stor fara för tumlare och många fåglar.
          </p>
          <p xml:id="i-Cfyp5ZqaUfbHxFAEEcqAp1">
            Långa drivgarn i Östersjön
          </p>
          <p xml:id="i-JkDFCmDbVRL2rfboBxR9jq">
            FN antog 1991 en resolution om förbud mot allt storskaligt drivgarnsfiske
            i världshaven från och med 1992. Huvudsyftet var att minska bifångster
            av ma- rina däggdjur. Resolutionen ansågs inte gälla för Östersjön.
            EU tog hösten 1991 beslut om att efterleva resolutionen så tillvida
            att det i EU:s samtliga vatten endast tilläts fiske med 2,5 km
            drivgarn per båt. Undantag gjordes för Östersjön — dock med villkor
            att det vetenskapligt visades att undantaget inte utgjorde något
            ekologiskt hot. Sedan har diskussionens vågor gått höga om de
            21 km drivgarn per båt som tillåts. Nu senast handlar det om sillgrisslor.
          </p>
          <p xml:id="i-PbvyZfWgDGTk6bFbC1SzLx">
            21
          </p>
          <pb facs="riksdagen-motions-pdf/data/200102/mot_200102_MJ_0277/mot_200102_MJ_0277-0002.pdf"/>
          <p xml:id="i-YHcNd1e7K9VnaUCFAEe8sr">
            2001/02:MJ277
          </p>
          <p xml:id="i-V1rkxJyZy4Fciv9F2Np1se">
            12
          </p>
          <p xml:id="i-CKnHyDzFsoDEepNWVvPfQt">
            Sillgrisslor — Östersjöns pingviner
          </p>
          <p xml:id="i-CHi2G9RN5TxHuuqHeqGA3B">
            Östersjöns sillgrisslor var nästan utrotade i slutet av 1800-talet,
            då på grund av jakt och äggplundring. Bara ett 20-tal par fanns
            kvar på Stora Karlsö. Idag har Östersjöbeståndet ökat till ca
            45 000 individer. Fåglarna finns hela året i Östersjön. Under
            vintern finns de i de södra delarna för att redan i början av
            året röra sig mot Gotland. Sillgrisslor lever länge men fortplantar
            sig först vid fem års ålder och lägger endast ett ägg per år.
            Den häckar i täta kolonier på klippväggar mot havet, till exempel
            på Stora Karlsö. Ungarna hoppar från de höga bohyllorna i början
            av juli, ett skådespel som ser vådligt ut men som oftast slutar
            lyckligt. Den huvudsakliga födan är fisk. Eftersom många miljögifter
            anrikas i fisk är givetvis sillgrisslan utsatt och känslig.
          </p>
          <p xml:id="i-VRHc2Sx3MZZv3jSt34GbtE">
            Drivgarnen hotar sillgrisslor och andra alkfåglar
          </p>
          <p xml:id="i-GDDXjpbbLEnKyUxq5pR46c">
            Östersjöns sillgrisslor fångas i drivgarnen och drunknar. Naturvårdsverket
            och WWF har finansierat en unik studie baserad på data från 43
            000 sillgrisslor som ringmärktes i Östersjöområdet från 1912—1998.
            Rapporten — Long-term study of mortality in the common guillemot
            in the Baltic Sea. Analysis of 80 years of ringing data, rapport
            5057 — visar att bifångster i drivgarn för lax kan utgöra ett
            hot mot Östersjöns sillgrisslor. Av de 2 500 återfunna sillgrisslorna
            hade 50 24 fastnat i fiskeredskap. Även om Östersjöbeståndet av
            sillgrisslor har ökat, är överlevnaden hos de vuxna fåglarna låg
            jämfört med sillgrisslor i Nordsjön. Trots att tillgången på favoritfödan
            skarpsill varit riklig under de sista tio åren har överlevnaden
            minskat från cirka 90 26 under perioden 1962-89 till 78 90 under
            1989-97. Olof Olsson, projektledare vid Uppsala universitet, tror
            att nedgången i den årliga överlevnaden hos sillgrisslor under
            det senaste decenniet beror på en ökad dödlighet i drivgarnsfisket
            efter lax, ett fiske som tagit ordentlig fart efter andra världskriget.
          </p>
          <p xml:id="i-CBNJWa3F2w29KW9v5Y4VC1">
            Även tumlare och säl fastnar i drivgarnen
          </p>
          <p xml:id="i-Eqmj9fmfhhXdguPeZ8iJbd">
            Även tumlare och säl fastnar i drivgarn och drunknar. FN:s resolution
            kom till just för att rädda marina däggdjur, och undantaget förutsatte
            att sådana hot inte fanns i Östersjön. För tumlaren finns hot,
            vilket berörs i en särskild motion.
          </p>
          <pb facs="riksdagen-motions-pdf/data/200102/mot_200102_MJ_0277/mot_200102_MJ_0277-0003.pdf"/>
          <p xml:id="i-3XniW4csDEBmpZRyDWi1pU">
            Minska längden på drivgarnen!
          </p>
          <p xml:id="i-VDev1kyZfkHKxiCFSAopko">
            Sverige har varit aktivt för att få behålla drivgarnen på 21
            km per båt i Östersjön. När det nu visar sig att bifångster i
            fiskeredskap kan utgöra en allvarlig risk för sillgrisslorna i
            Östersjön borde det vara dags att tänka om. Att det dessutom finns
            hot mot tumlare och säl visar att det inte längre är möjligt att
            hävda att garnen inte utgör ett ekologiskt hot, vilket var kravet
            för undantaget. För att minska bifångster av havsfåglar och marina
            däggdjur anser WWF att samma regler bör gälla för drivgarnsfiske
            i Östersjön som i resten av EU. Miljöpartiet delar den uppfattningen
            och anser att regeringen aktivt ska se till att en ändring kommer
            till stånd.
          </p>
          <p xml:id="i-9FnqxzfK69GyTEM1tgYwKk">
            Stockholm den 2 oktober 2001
          </p>
          <p xml:id="i-DaSGEtcoW2HybwsMNocg5f">
            Gudrun Lindvall (mp) Gunnar Goude (mp) Kia Andreasson (mp) Helena
            Hillar Rosenqvist (mp) Ewa Larsson (mp) Ingegerd Saarinen (mp)
            Mikael Johansson (mp)
          </p>
          <p xml:id="i-SDzuNbvU4yc4HxnKC6UqT7">
            Barbro Feltzing (mp)
          </p>
          <p xml:id="i-JJ8h7FcgAFi1xf85vnSPu7">
            2000/01:c999
          </p>
          <p xml:id="i-QNFDCcYURfyVBMke3fSMCy">
            13
          </p>
        </div>
      </div>
    </body>
  </text>
</TEI>
