<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--00430">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__430/mot_1969__ak__430-001.pdf"/>
      <fw xml:id="i-C11XPo2xkgsLa3BMhRjDRm">
        2 Motion i Andra kammaren, nr 430 år 1969
      </fw>
      <div xml:id="i-JH6kE8wp6DsAKfyqhTJ5gf" type="motHeader">
        <div xml:id="i-RtSzi9ZAFiafD1PxVcUSqM" type="motTitle"/>
        <div xml:id="i-Fq41dA8ncNMdNJ6i9fvzZ6" type="motSubmissionInfo"/>
      </div>
      <div xml:id="i-Sgsuh5rxqESV1XqjFkgS88" type="motBody">
        <div xml:id="i-5dLyrDDHC3ZWtkVjawkJWh">
          <p xml:id="i-C8t5kQJ9MYomurRx2ESjsD">
            Nr 430
          </p>
          <p xml:id="i-WAarxKgJ3HyNSf1p6DkKLR">
            Av herr Holmberg m. fl., om åtgärder mot den stegrade krimi-
            naliteten.
          </p>
          <p xml:id="i-2FrCt46u6rhUZjM4MsYqf4">
            (Lika lydande med motion nr 373 i Första kammaren)
          </p>
          <p xml:id="i-TtoHpmcdUdBn9oykqYzjGg">
            Under senare år har kriminaliteten i Sverige ökat på ett skrämmande
            sätt. Statsverkspropositionen belyser med sin statistik i bilaga
            4 den all- varliga utvecklingen. Under de första tio månaderna
            av fjolåret noterades 395 000 brott mot brottsbalken, en ökning
            med drygt 16 7 i förhållande till motsvarande period 1967. Denna
            snabba stegring är i och för sig alarmerande. Icke mindre oroande
            är att brottsligheten, såsom vi redan i fjol och tidigare erinrat
            om och som nu även uppmärksammats i statsverkspropositionen, delvis
            ändrat ka- raktär. Våld och hot om våld har blivit vanligare.
            Ligabrottsligheten och an- nan kriminalitet, som är svår att komma
            till rätta med, har ökat betydligt. Till detta kommer de många
            narkotikabrotten och kriminella gärningar ut- förda av narkotikapåverkade
            personer. Föjden har blivit att de laglydiga medborgarna i växande
            omfattning känner sig hotade. Allt fler här i lan- det har en
            känsla av att myndigheterna inte förmår bemästra situationen och
            att samhället sålunda inte är i stånd att fylla sin elementära
            funktion att hävda rättssamhället och ge medborgarna ett rimligt
            mått av skydd till liv och egendom. Ett sådant tillstånd kan inte
            tolereras. Vi beklagar att regeringen enligt vår mening allt för
            sent uppmärksammat den oroande utvecklingen eller i allt fall
            inte med erforderlig kraft gripit sig an med uppgiften att skapa
            bättre förhållanden. Under en följd av år har vi fört fram förslag
            till kon- kreta åtgärder, syftande till att motverka brottsligheten.
            Tyvärr har de i stor utsträckning lämnats obeaktade. Läget skulle
            i dag otvivelaktigt ha varit långt mindre allvarligt om de av
            oss framförda förslagen genom- förts. I den aktuella situationen
            är det så mycket viktigare att man vidtar energiska och målmedvetna
            åtgärder för att äntligen åstadkomma en förbättring. Brottsligheten
            måste angripas på många olika sätt. Till det allra viktigaste
            hör att polisen ges avsevärt ökade resurser, att narkotika- bekämpningen
            bedrivs med all kraft och att kriminalvården får bättre resurser.
          </p>
          <pb facs="riksdagen-motions-pdf/data/1969/mot_1969__ak__430/mot_1969__ak__430-002.pdf"/>
          <fw xml:id="i-WHoLwgyiZ7qqwoGDryUS8b">
            Motion i Andra kammaren, nr 430 år 1969 3 Narkotikaproblemet
          </fw>
          <p xml:id="i-5svSzP1kFEL7SbrxLJkZvd">
            För att hejda den narkotikaepidemi som sedan några år hemsöker
            lan- det och som snabbt utvecklats från ett sällsynt förekommande
            missbruk till en allvarlig farsot krävs särskilda åtgärder. Framför
            allt är det angeläget alt man klarlägger narkotikans spridningsvägar
            och skapar förutsättningar för att strypa tillförseln och försvåra
            distributionen inom landet. Detta påkallar intensiva insatser,
            bland annat från tullens och polisens sida. I många fall måste
            samarbete etableras med myndigheter i andra länder, eftersom den
            illegala narkotikahandeln är en internationell företeelse. Uppenbarligen
            måste man också överväga ytterligare kraftig straffskärp- ning
            för dem som illegalt distribuerar narkotika och samvetslöst tjänar
            stora pengar på medmänniskors, inte minst ungdomars, fördärv.
            Man måste inrikta sig på att göra denna ohyggliga hantering så
            riskabel för vederbörande, att de upphör med eller åtminstone
            kraftigt begränsar sin verksamhet. Också vårdfrågorna för narkotikans
            offer måste aktualiseras. Inte minst viktigt är att upplysningsverksamheten
            om vådan av narkotika- missbruk intensifieras. Med hänsyn till
            att regeringen nu bebådat förslag, vilka inom kort kom- mer att
            framläggas, har vi icke ansett oss i detta sammanhang böra när-
            mare ingå på narkotikaproblemet utom såvitt det berör kriminalvården.
            Vi avser att återkomma till detta spörsmål, när regeringens förslag
            före- ligger, och kommer i anslutning därtill att framlägga våra
            konkreta förslag.
          </p>
          <p xml:id="i-EgA79P1ruga8PevQXgkWgK">
            Polisväsendet
          </p>
          <p xml:id="i-NAF9e9tFm8do6fMdQd6bxb">
            Från vårt håll har under en följd av år yrkats att polisen skulle
            förstärkas. Som skäl härför har vi bland annat anfört polisens
            betydelse som brott- förebyggande faktor. Riksdagsmajoriteten
            har tyvärr inte godkänt våra förslag. I årets statsverksproposition
            föreslås en icke obetydlig förstärkning av polisen. Vi anser emellertid
            icke den föreslagna ökningen av antalet tjänster tillräcklig.
            Den ökade trafiken kräver stora insatser från polisens sida. Ett
            betydande antal polismän behövs för bevakning av demonstra- tioner
            och ambassader. I Stockholm har krävts 160 årsarbetskrafter för
            bevakning av ambassader. Övertidsarbete måste tillgripas i stor
            omfatt- ning. Budgetåret 1967/68 uppgick kostnaden härför till
            drygt 48 milj. kro- nor. Rikspolisstyrelsen har beräknat att det
            blir 7 000 kronor billigare att anställa en polisman än att betala
            övertidsersättning. Rikspolisstyrelsen har föreslagit att 970
            nya tjänster inrättas under nästa budgetår. Departementschefen
            har godkänt 470. Som tidigare påpekats anser vi denna ökning otillräcklig.
            Vi vill därför föreslå att ytterligare 300 tjänster inrättas —
            225 för polismän och 75 för annan personal. Då kost-
          </p>
          <pb facs="riksdagen-motions-pdf/data/1969/mot_1969__ak__430/mot_1969__ak__430-003.pdf"/>
          <fw xml:id="i-MCzxUZNKAbr8fjzXG4MoB5">
            4 Motion i Andra kammaren, nr 430 år 1969
          </fw>
          <p xml:id="i-GxjEcWMHduaTstJjBcjQp8">
            naderna för övertidsersättning härigenom kan minskas, beräknar
            vi ut- giftsökningen för nästa budgetår till 14 milj. kronor.
            Som en följd av vårt förslag bör utrustningsanslaget höjas med
            1 miljon kronor.
          </p>
          <p xml:id="i-CBy55cjWWvVpHaSaUU2frk">
            Kriminalvården
          </p>
          <p xml:id="i-VGjEdVn3nyRHaVNwnYss9k">
            Vad beträffar kriminalvården är det principiellt önskvärt att
            frivård kan komma till användning i så stor utsträckning som möjligt.
            Men även om frivården successivt utvidgas måste man förutsätta
            att också i framtiden ett betydande antal lagbrytare måste omhändertas
            på anstalt. Detta torde vara nödvändigt redan med hänsyn till
            den allmänna laglydnaden. Ingen nation har hittills kunnat avstå
            från att använda frihetsstraff som ett led i påföljdssystemet.
            Att förekomsten av detta straff har en allmän- preventiv verkan
            lär inte kunna på allvar bestridas. Helt säkert skulle den grova
            brottsligheten öka på ett katastrofalt sätt om man radikalt be-
            gränsade användningen av frihetsstraff. Det är också uppenbart
            att far- liga brottslingar måste omhändertas på anstalt om laglydiga
            medborgares berättigade krav på skydd till liv och egendom skall
            kunna tillgodoses. Samtidigt är det angeläget att den institutionella
            kriminalvården blir något mer än inspärrning. Omhändertagandet
            måste bli meningsfyllt för den omhändertagne och målmedvetet inriktas
            på hans anpassning till ett socialt fullvärdigt liv i frihet.
            Tyvärr är resurserna för detta alltjämt syn- nerligen otillfredsställande,
            även om icke oväsentliga framsteg gjorts under senare år. Till
            det mest värdefulla hör att den största personalkategorin, vårdarna,
            numera erhåller en viss utbildning, vilken är inriktad inte bara
            på vakt- utan även på vårduppgifter. De största svårigheterna
            betingas av bristen på kvalificerad personal. Det torde bli nödvändigt
            att successivt förstärka fångvårdens resurser i fråga om psykiatrisk
            och psykologisk sakkunskap. Även socialarbetare behövs i betydande
            antal för att hjälpa de intagna med problem som hör samman med
            deras ofta besvärliga sociala och ekonomiska situation och för
            att bistå dem vid anpassningen till det liv i frihet som ofta
            — särskilt av långtidsinterner — emotses med djup oro och känslor
            av otillräcklighet. Från snart sagt alla håll inom fångvården
            omvittnas att även ett numerärt blygsamt tillskott av kvalificerad
            personal har en gynnsam effekt och påtagligt bidrar till att skapa
            en lugnare och för terapi mer tjänlig an- staltsatmosfär. Mot
            den bakgrunden finner vi det angeläget att kriminal- vårdens personalbehov
            ägnas ökad uppmärksamhet. I längden räcker det inte med mer eller
            mindre improviserade punktinsatser. Det är också viktigt att intagna
            placeras på anstalter, som är lämpliga med hänsyn till deras personliga
            förutsättningar och prognos, så långt denna i ett tidigt skede
            av omhändertagandet kan ställas. Differentiering
          </p>
          <pb facs="riksdagen-motions-pdf/data/1969/mot_1969__ak__430/mot_1969__ak__430-004.pdf"/>
          <fw xml:id="i-JAbXhh3673eiQksPSL4FSq">
            Motion i Andra kammaren, nr 430 år 1969 5
          </fw>
          <p xml:id="i-J5k8WrMpYhhXXU2D46ex75">
            av klientelet är en nödvändig förutsättning för adekvat vård
            och ett till- fredsställande behandlingsresultat. För ett uppenbart
            farligt eller starkt rymningsbenäget klientel behövs anstalter
            med en hög grad av slutenhet. Säkerheten kräver också att man
            på dessa anstalter har särskilt noggrann uppsikt över de intagna.
            Endast genom lämplig placering och noggrann kontroll kan man nedbringa
            den nu oroande stora rymningsfrekvensen. Rymningarna innebär inte
            bara allvarliga risker för allmänheten, de skapar också ökade
            svårigheter för brottslingarna själva, eftersom rym- marna så
            gott som alltid hamnar i en undrevärldstillvaro och ser sin enda
            chans i fortsatt brottslighet. För det mindre belastade kriminalvårdsklientelet
            bör främst anstalter med en lägre grad av slutenhet ifrågakomma.
            Man bör också där sträva efter att införa så fria former för anstaltstillvaron
            som omständigheterna medger. Särskilt bör uppmärksammas att måttligt
            brottsbelastade interner, som inte är problematiska i narkotikahänseende,
            skall ha möjlighet att avtjäna sitt straff på anstalter med icke
            alltför rigorösa rutiner och be- stämmelser och som — framför
            allt — icke medför risk för narkotisk smitta. Tyvärr har på kort
            tid en mycket stor del av kriminalvårdens klientel kommit att
            utgöras av personer med narkotikabesvär. Enligt uppgift är var
            tredje av dem som numera tas in på Stockholms häkte narkoman,
            så- ledes icke blott narkotikabrukare utan klart narkotikaberoende.
            Inom kriminalvårdens ungdomsräjong har alla eller nästan alla
            som nu tas in någon gång brukat narkotika; en del av ungdomarna
            är att betrakta som narkomaner. För interneringsräjongens del
            beräknas att en tredjedel av klientelet antingen har narkotikabesvär
            eller befinner sig i den omedel- bara farozonen för narkotisk
            smitta. Narkotikan har under loppet av tre år blivit ett av den
            svenska fångvårdens allra största problem. En bland många beklagliga
            konsekvenser av detta är att åtskilliga liberaliserings- strävanden
            har måst skrinläggas. Det har blivit nödvändigt att skärpa i stället
            för lätta på övervakningen. Trots denna skärpning förekommer en
            icke obetydlig insmuggling av narkotika till anstalterna. Företeelsen
            be- lyser i sin mån behovet av personell förstärkning inom kriminalvården.
            Kriminalvårdens stora och växande narkotikaproblem påkallar emeller-
            tid inte enbart en förstärkning av uppsiktspersonalen. Problemet
            måste resolut angripas i hela dess vidd. Det får anses ytterst
            anmärkningsvärt att kriminalvårdssektorn har blivit fullständigt
            bortglömd vid iscensättningen av den stora offensiv mot narkotikan
            som i dagarna initierats av regeringen, en offensiv som i sig
            själv naturligt nog kommer att bidra till att ännu fler narkotikaberoende
            människor hamnar i fängelse och därmed ytter- ligare förvärrar
            fångvårdens narkotikaproblem. Det är uppenbarligen i högsta grad
            otillfredsställande att allt fler narkomaner skickas i fängelse
          </p>
          <pb facs="riksdagen-motions-pdf/data/1969/mot_1969__ak__430/mot_1969__ak__430-005.pdf"/>
          <fw xml:id="i-Qdh29C8uEuzDeLC2Qwn3Hs">
            6 Motion i Andra kammaren, nr 430 år 1969
          </fw>
          <p xml:id="i-NPQYST3qKdZvC8ah2JYSqD">
            utan att man vidtagit åtgärder för att möta och bemästra den
            extra vård- kris som därigenom med nödvändighet uppkommer. De
            som är svårt narkotikaskadade men likväl inte blir omhändertagna
            vid psykiatriska eller somatiska kliniker måste inom fångvårdens
            ram kunna beredas sjukvård. Det förutsätter att kriminalvården
            tillförs be- tydande sjukvårdsresurser både med avseende på lokaliteter
            och personal. Vikten av att klientelet bättre kan differentieras
            har i det föregående berörts. Enligt vår mening är det nu en angelägenhet
            av allra största vikt att det här berörda problemet uppmärksammas
            och att åtgärder vidtas i syfte att förbättra situationen. En
            utredning av kriminalvårdens narkotika- problem bör sålunda snarast
            komma till stånd.
          </p>
          <p xml:id="i-TgoHcv9BY39tU5rhXjCKmz">
            Kortvarigt frihetsberövande
          </p>
          <p xml:id="i-HXZcAh9WBdNgAif6bJQZ2H">
            Den snabbt växande ungdomsbrottsligheten medför speciella problem.
            Undersökningar har på ett övertygande sätt visat att kriminalitet
            bland ungdom inte är begränsad till en relativt liten personkrets.
            Den är tvärtom vanlig, så vanlig att den av många kriminologer
            betraktas som »normal&gt;. I regel är det emellertid därvid fråga
            om förhållandevis lindriga brott, huvudsakligen smärre egendomsbrott.
            Erfarenheten visar att det stora flertalet av dessa ungdomar utan
            särskilda åtgärder från samhällets sida upphör att bryta mot lagen
            när de kommit över det mest problematiska åldersstadiet, vilket
            i regel är de lägre eller mellersta tonåren. Endast en relativt
            liten restkategori fixeras i kriminalitet. Generellt sett torde
            nuvarande regler och praxis, vilka innebär en milt tillrättaförande
            och närmast stödjande attityd från samhällets sida, vara ändamålsenliga,
            såvitt det rör sig om enkla förstagångsfall eller eljest lindriga
            fall av lagöverträdelse. Undantagsvis eller då det rör sig om
            upp- repad eller något mer avancerad kriminalitet kan en mer påtaglig
            samhälls- reaktion vara erforderlig såsom en stoppsignal för att
            med tillräcklig tyd- lighet markera att samhället inte kan tolerera
            brott. Nuvarande reaktions- system saknar sådana påföljder. Detta
            kan medföra att en del ungdomar inte i ett tillräckligt tidigt
            skede får klart för sig att fortsatt brottslig akti- vitet leder
            till en allvarlig situation för dem själva. Vi anser att man borde
            överväga att komplettera det svenska påföljds- systemet med någon
            form av kortvarigt frihetsberövande, väsentligen av- sett för
            unga lagöverträdare som är på väg in i så allvarlig kriminalitet
            att ett mera långvarigt omhändertagande efter någon tid kan bli
            aktuellt. Syftet är alltså att om möjligt bryta en brottsaktivitet,
            som till sist kan medföra ingripande påföljder av typen ungdomsvårdsskola,
            fängelse eller ungdoms- fängelse. Vi förordar att en utredning
            om hithörande problem kommer till stånd.
          </p>
          <pb facs="riksdagen-motions-pdf/data/1969/mot_1969__ak__430/mot_1969__ak__430-006.pdf"/>
          <fw xml:id="i-NTtmNiYH8qnH5c3GBE5fYS">
            Motion i Andra kammaren, nr 430 år 1969 iu
          </fw>
          <p xml:id="i-YNuJCY4bwfWUFBDtWGR8K">
            Målsägandens rätt att utfå skadestånd
          </p>
          <p xml:id="i-M5XJiPx4hASAjavLqhWfa">
            Enligt gällande rätt är den som genom brott tillfogar annan skada
            i princip skyldig att betala skadestånd. För att öka den skadelidandes
            möjligheter att verkligen utfå skadestånd innehåller brottsbalken
            vissa bestämmelser, innebärande att domstolen kan meddela föreskrifter
            om tid och sätt för betalningen av skadestånd i samband med att
            den dömer till påföljd för brottet (villkorlig dom, skyddstillsyn
            m.m.) En dom med sådana föreskrifter är dock av föga värde i de
            till antalet övervägande fall då skadegöraren saknar betalningsförmåga.
            Att märka är också att målsäganden icke tillerkänts samma privilegierade
            ställning som staten då det gäller företrädesrätt till gäldenärens
            egendom. Till detta kommer att skadegöraren mycket ofta undgår
            att bli ertappad. De möjligheter som sålunda står målsäganden
            till buds då det gäller att få ersättning för liden skada är ej
            tillräckligt effektiva. Konsekvenserna blir därför att målsäganden
            i många fall själv får stå för den skada eller förlust som drabbat
            honom. Ju allvarligare och mera ingripande dessa verk- ningar
            kan vara för den enskilde — såväl till följd av brottslighetens
            stora omfattning som dess ökade farlighet — desto mera otillfredsställande
            fram- står det från allmän synpunkt att den enskilde icke kan
            påräkna erfor- derligt bistånd från samhällets sida. Brottsskadorna
            kan ju dessutom upp- fattas som ett uttryck för samhällets oförmåga
            att upprätthålla lag och ord- ning. Annorlunda uttryckt: samhället
            övervältrar av brott föranledda kost- nader på den enskilde, ett
            handlingssätt som kan sägas stå i bjärt kontrast till den i andra
            sammanhang hävdade principen om solidaritet. Den enskildes rätt
            att hållas skadeslös vid rättskränkningar bör följakt- ligen skyndsamt
            göras till föremål för lagstiftningsåtgärder. Dessa bör icke förhalas
            genom hänvisning till det reformarbete inom andra områden av skadeståndsrätten
            som för närvarande pågår. På nuvarande stadium är det vanskligt
            att söka ange hur skyddet för målsäganden närmare bör ut- formas.
            Tanken på statlig gottgörelse i någon form kan vara en lösning
            — självfallet med rätt för staten att föra regresstalan mot skadegöraren
            i de fall då denne är känd. På många håll utomlands tillämpar
            man en sådan ordning. Som framgår av första lagutskottets utlåtande
            1968 nr 44 lämnar det allmänna i åtskilliga kulturstater gottgörelse
            åt den som drabbats av våldsbrott. Det förtjänar vidare understrykas
            att staten enligt gällande rätt i viss begränsad omfattning redan
            ansvarar för skador uppkomna genom brott. Det gäller beträffande
            rymlingar. Varför målsäganden skall vara mera gynnad om den av
            brott föranledda skadan tillfogats honom av en rymling än av t.ex.
            en villkorligt frigiven synes vara svårt att inse. Att skadeer-
            sättningsreglerna avser endast rymlingar förefaller godtyckligt.
            Ett slo-
          </p>
          <pb facs="riksdagen-motions-pdf/data/1969/mot_1969__ak__430/mot_1969__ak__430-007.pdf"/>
          <fw xml:id="i-LX2Qmk31Pm8qvFhxr5Wxr">
            8 Motion i Andra kammaren, nr 430 år 1969
          </fw>
          <p xml:id="i-KUUBrCHpXeNUKTN3rqkpbR">
            pande av denna begränsning skulle därför ligga i linje med motionens
            syfte.
          </p>
          <p xml:id="i-PdWZZSz8VXbrGRcz1XbgTM">
            Utredning angående allmänpreventionen
          </p>
          <p xml:id="i-3pdj9SMoTxZQECSDYcyjtL">
            Av grundläggande betydelse för en realistisk kriminalpolitik
            är avväg- ningen mellan allmänpreventiva hänsyn, rena skyddssynpunkter
            och indi- vidualpreventiva skäl. Kunskaperna om de olika brottspåföljdernas
            verkan är emellertid mycket bristfälliga. Åtskilligt material
            om brottslighet och brottslingar har samlats och studerats. En
            del undersökningar av påföljders verkningar (för dem som fått
            påföljd) har gjorts. För lagstiftaren och de rättstillämpande
            myndig- heterna är dock allt detta av begränsat värde så länge
            man inte har säkrare mark att stå på när det gäller att avgöra
            vilken betydelse den ena eller andra åtgärden kan ha för den allmänna
            laglydnaden (allmänpreventio- nen). Mycket litet forskning har
            bedrivits på detta centrala område inom
          </p>
          <p xml:id="i-RwwgbFSyRxWuWpkGtRC1Ki">
            kriminologin. Vi finner det ytterst otillfredsställande att man
            från svensk sida — under en tid då brottsligheten blir allt allvarligare
            och mer omfattande — gör
          </p>
          <p xml:id="i-Ka7vwmwF6wbTrqpKFtARvh">
            så litet i detta avseende för att skapa en bättre grundval för
            kriminal- politik och straffrättskipning. Det är därför angeläget
            att kriminologisk forskning rörande allmän- preventionens betydelse
            snarast igångsättes och att erforderliga resurser ställs till
            förfogande härför. Samarbete bör därvid etableras med övriga nordiska
            länder via &gt;»Nordiska kriminologiska samarbetsrådet&gt;.
          </p>
          <p xml:id="i-2VL129qSsbw5Luf2ZxTYNu">
            Åberopande det anförda hemställes,
          </p>
          <p xml:id="i-NmSwAGyTgyyaZpJaAoDr3z">
            att riksdagen måtte 1. till Lokala polisorganisationer: Förvaltningskostnader
            för budgetåret 1969/70 anvisa ett förslagsanslag av 771 100 000
            kronor, varav 175 000 000 kronor att avräknas mot automobilskattemedlen;
          </p>
          <p xml:id="i-2FAGoa3vZ5MoPa6ZewZWJy">
            2. till Lokala polisorganisationer: Utrustning för budget- året
            1969/70 anvisa ett reservationsanslag av 14700 000 kro- nor, varav
            2 500 000 kronor att avräknas mot automobilskatte- medlen;
          </p>
          <p xml:id="i-3CBsQztLzgFqMYX5qeZ95g">
            3. i skrivelse till Kungl. Maj:t hemställa a) att kriminologisk
            forskning rörande allmänpreventio- nens betydelse snarast igångsättes
            och att erforderliga resur- ser härför ställs till förfogande,
          </p>
          <pb facs="riksdagen-motions-pdf/data/1969/mot_1969__ak__430/mot_1969__ak__430-008.pdf"/>
          <fw xml:id="i-VYpDt4zd1rDKjg3w1wpFyv">
            Motion i Andra kammaren, nr 430 år 1969 9
          </fw>
          <p xml:id="i-cZFseX8ojSPiJDnjqu7hk">
            b) om utredning angående kriminalvårdens narkotikapro- blem.
          </p>
          <p xml:id="i-LMdkLadJieLPNLkr98gep3" type="date">
            Stockholm den 28 januari 1969
          </p>
          <div xml:id="i-NrCQhQGobt6SA8YCDQoi1D" type="signatureBlock">
            <p xml:id="i-VDgoaDfKejDQmrj55dWJ3H" who="i-MTA6YhhXtmnmGGwd2tXXRL" type="signature">
              Yngve Holmberg (m)
            </p>
            <p xml:id="i-6gFK8YRyU7KmqpxwpN7Mzs" who="i-LQKP5CDY62YpFZWUbs7QiW" type="signature">
              Gösta Bohman (m)
            </p>
            <p xml:id="i-T481vo6jnXLgg6bwtgWpV8" who="i-3R5C8vQo1FXLQaqX7yYqq8" type="signature">
              Leif Cassel (m)
            </p>
            <p xml:id="i-FrD43MRx6nkuTwrNeq8ZS1" who="i-YTMf7Ds7TsUv3tGpFLxE7N" type="signature">
              Rolf Eliasson (m)
            </p>
            <p xml:id="i-3NqMX2t1PbRfZLDQRdrm7g" who="i-Hg2Wz95RvQx3yUWLWY7d8f" type="signature">
              Carl Eric Hedin (m)
            </p>
            <p xml:id="i-Ugd4npZHV6Vku2VdTPG8YS" who="i-CrKFd8YrUoQVBgUYnwpDY7" type="signature">
              Astrid Kristensson (m)
            </p>
            <p xml:id="i-BsQDtXwwXEiwLRoaj1EuPR">
              i Moholm
            </p>
            <p xml:id="i-U6SKeyb9Ex6bfgTpCsrGwA" who="i-FoZGPWdjE7CaiMyuRthV17" type="signature">
              Tage Magnusson (m)
            </p>
            <p xml:id="i-XokVBfoxiT3JRimjz8DE8W" who="i-QJQMD7isQ7v6yQvCE9CMfC" type="signature">
              Karin Wetterström (m)
            </p>
          </div>
          <p xml:id="i-KtVeGg3mE6pUzbHuJeKVdW">
            i Borås
          </p>
        </div>
      </div>
    </body>
  </text>
</TEI>
