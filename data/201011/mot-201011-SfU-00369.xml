<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SfU-00369">
  <teiHeader>
    <fileDesc>
      <titleStmt>
        <title>För en ny rehabiliteringsstrategi</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>För en ny rehabiliteringsstrategi</title>
          <idno type="rdwebb">GY02Sf369</idno>
          <rs type="number">Sf369</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GY02Sf369/text</ref>
          <ref type="dokument_url_html">http://data.riksdagen.se/dokument/GY02Sf369</ref>
          <ref type="dokumentstatus_url_xml">http://data.riksdagen.se/dokumentstatus/GY02Sf369</ref>
          <ref type="doc">http://data.riksdagen.se/fil/CA24DA4D-57AC-4323-ACD1-12C73BCD4C84</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Bc68ucHuQLHZwzHgWWR8C4" type="signed"/>
        <correspContext corresp="i-Bc68ucHuQLHZwzHgWWR8C4">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-27zf9Xp2Ae2h81etxsRSMe" type="numbering">
          <date when="2010-10-29"/>
        </correspAction>
        <correspAction xml:id="i-DrH9Xr8wkHE6z9XFptjkQy" type="submission">
          <date when="2010-10-27"/>
        </correspAction>
        <correspAction xml:id="i-3uvaABjDjXcYKCXBdLn1qx" type="transfer">
          <date when="2010-10-25"/>
        </correspAction>
        <correspAction xml:id="i-GmvYBWbgZDLdvdtfLVF1Yq" type="assigned"/>
        <correspContext corresp="i-GmvYBWbgZDLdvdtfLVF1Yq">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-R5GR7uptpv6DNnr2RjLazS">
            1 Förslag till riksdagsbeslut
          </head>
          <p xml:id="i-THMNb7xUoy9WDuQkayQjE9">
            Riksdagen tillkännager för regeringen som sin mening vad som
            anförs i motionen om behovet av en ny rehabiliteringsstrategi
            som utgår från de sjukas behov och människors verkliga förutsättningar
            och om att en särskild rehabiliteringsmyndighet bör övervägas.
          </p>
        </div>
        <div type="motContent">
          <head xml:id="i-DQbQARBngn3qTEveZEW3Uv" type="h1">
            2 Inledning
          </head>
          <p xml:id="i-TnwiMo1VFpGqXGMRDrt2Qt">
            Den borgerliga regeringen har drivit igenom en politik som innebär
            att människor far illa. Svårt sjuka blir automatiskt friskförklarade
            efter ett visst antal dagar och hänvisas till Arbetsförmedlingen.
            Tanken bakom detta är att öka arbetsutbudet så att arbetsvillkoren
            och lönekraven dämpas i delar av arbetsmarknaden. Det handlar
            också, enligt regeringen, om att finna finansiering till skattesänkningar.
            De borgerliga har sagt att man gjort en rekordstor satsning på
            rehabilitering, hela 17 miljarder kronor på tre år. Men denna
            satsning består i huvudsak av att människor byter ersättningsform,
            från sjukpenning till aktivitetsersättning. En del byter också
            sedan tillbaka till sjukpenning, vilket de borgerliga också räknar
            med i sin rekordsatsning (se pm dnr 2009:1549 från riksdagens
            utredningstjänst).
          </p>
          <p xml:id="i-X37xmv8AnQAphYnVFjJtrC">
            I Försäkringskassans återrapportering till regeringen (dnr 052245-2010)
            ser vi att mycket få har ett reguljärt arbete, många återvänder
            till sjukförsäkringen. Vid årsskiftet hade 17 843 personer uppnått
            maximal tid i förlängd sjukpenning eller tidsbegränsad sjukersättning.
            Den 31 augusti var 408 av dessa personer i reguljärt arbete i
            någon form inklusive visstidsanställningar. Vid samma tidpunkt
            befann sig 55 procent av dem vilkas maximala tid uppnåddes vid
            årsskiftet åter i sjukförsäkringen. Andelen som återvänder till
            sjukförsäkringen ökar hela tiden.
          </p>
          <p xml:id="i-DrFg5FJiV8nzYaLxoTfBZB">
            För många svårt sjuka människor har denna karusell varit en mycket
            smärtsam period. Det hade varit bättre om de hade fått det stöd
            och den hjälp de behöver för sin rehabilitering eller habilitering.
            Men det hade också behövts satsningar på att bl.a. minska överbeläggningen
            på sjukhusen, öka antalet platser på komvux och reguljär arbetsmarknadsutbildning.
            Enligt Vänsterpartiet bör också den s.k. stupstocken tas bort,
            dessutom bör prövningen mot arbetsmarknaden ska ske utifrån verkliga
            och lämpliga jobb. De krångliga och svårtolkade diagnosbaserade
            reglerna med diverse undantag bör avskaffas. Fokus måste ligga
            på arbetsförmågan.
          </p>
          <head xml:id="i-FbcmMrTmDk67QisydENnGv" type="h1">
            3 Behovet av en ny rehabiliteringsstrategi
          </head>
          <p xml:id="i-LGzzXCKiVstXLvZErh9m23">
            Vem som helst kan drabbas av ohälsa och få en nedsatt arbetsförmåga.
            Andra har från födseln en nedsatt arbetsförmåga. Oavsett orsak
            ska ha vi rätt till stöd till ett bra liv och möjlighet att komma
            tillbaka till ett arbetsliv anpassat till våra olika förutsättningar.
            Alla ska självklart ha rätt till rehabilitering och habilitering
            även om man inte direkt, eller någonsin, kan återvända till den
            reguljära arbetsmarknaden.
          </p>
          <p xml:id="i-Vu3hbfHN3MKb7ft5opgwnM">
            Den starkaste drivkraften till att öka arbetsförmågan har den
            enskilda människan som själv drabbats av ohälsa. Ökad ekonomisk
            otrygghet ökar inte de enskildas arbetsförmåga inte heller deras
            möjligheter att få en bättre hälsa, snarare tvärtom. De fyra borgerliga
            regeringspartierna har främst fokuserat på hur många ersättningsdagar
            man ska ha. Den enskilde har dock mycket små möjligheter att påverka
            när olika sjukvårdsinsatser görs, arbetsgivares arbetsanpassningsåtgärder
            m.m. Ekonomiska incitament bör i stället ligga på dem som har
            verkliga påverkansmöjligheter.
          </p>
          <p xml:id="i-Uu4GJ6nYq2ofFFbMuR7n3e">
            Arbetsförmågeutredningen (SOU 2008:66) betonar den enskildes
            delaktighet för en lyckosam rehabilitering. I andra studier påvisas
            att t.ex. vid avstämningsmöten har tjänstemännen ibland redan
            en bestämd plan när de träffar den försäkrade. Den försäkrades
            egna vilja kan tryckas tillbaka. Det är viktigt att den försäkrades
            egna mål och förslag följer med dokumenten i rehabiliteringsprocessen.
          </p>
          <p xml:id="i-Po8yYAhhrbNPAFsiBjtCVJ">
            Det är även Vänsterpartiets utgångspunkt i vår rehabiliteringsstrategi;
            i stället för misstro och bestraffning av sjuka och personer med
            funktionsnedsättning måste den enskildes kraft och vilja snabbare
            tas tillvara. De offentliga systemen har länge haft en oförmåga
            att ta tillvara den enskildes egen kraft och bl.a. skriften Rehabilitering
            ett långt lidandes historia (nr 10) från Socialförsäkringsutredningen
            visar på detta. Under lång tid har det funnits problem med att
            återge människor arbetsförmåga efter en långvarig sjukfrånvaro.
            Ansvaret för arbetsgivarna har varit diffust och utan sanktioner.
            Försäkringskassan har fått allt fler uppdrag rehabiliteringsprocessen
            har inte varit någon kärnverksamhet. Många långtidssjuka har haft
            flera och ibland diffusa symptom och diagnoser. Sjukvården har
            haft svårigheter att behandla dessa patienter. Långa passiva sjukskrivningar
            har förekommit. Företagshälsovården har efter 90talskrisen kraftigt
            försvagats. Varken sjukvård eller försäkringskassa har haft tydliga
            verktyg att bedöma arbetsförmågan och därmed hur den ska utvecklas
            från ett yrke eller en arbetsplats man haft. Olika myndigheter
            har haft olika uppdrag där enskilda hamnat mellan stolarna.
          </p>
          <head xml:id="i-4FPDhbEHQBkgs4iQtt34nE" type="h2">
            3.1 Rehabiliteringsombud
          </head>
          <p xml:id="i-WhZvNbMbBGkJHWUcURa9Vm">
            En långtidssjuk kan behöva många kontakter med myndigheter och
            arbetsgivare. Försäkringskassan har ett samordningsansvar för
            rehabiliteringsprocessen. Detta samordningsansvar bör stärkas,
            den långtidssjukskrivne bör ha ett rehabiliteringsombud på Försäkringskassan
            som driver på rehabiliteringsprocessen. Detta ombud ska enbart
            vara den långtidssjukes företrädare. Ombudet ska inte t.ex. ha
            i uppgift att besluta om ersättningar till den sjukskrivne. De
            professionella handläggarna som i dag finns på Försäkringskassan
            och arbetar med samordningsuppdraget får då en starkare roll i
            rehabiliteringsprocessen.
          </p>
          <p xml:id="i-GzY9w3S9QdVbSMf9bhH1JT">
            Samordningsuppdraget via rehabiliteringsombud måste bli en egen
            kärnverksamhet. Det ska enbart ha som kärnverksamhet att tillsammans
            med den försäkrade driva rehabiliteringsprocessen framåt. Det
            ska ha alla yrkesgrupper som målgrupp. Det är viktigt med bred
            kompetens som ger hög legitimitet. Rehabilitering ska vara en
            del i den generella välfärdspolitiken och inte en särlösning för
            vissa grupper. Detta är viktigt inte enbart för systemets legitimitet
            utan även för att ha en dynamisk arbetsmarknad.
          </p>
          <p xml:id="i-WVSDgsPQqVLAKRMTV62JkQ">
            I SOU 2000:78 (Rehabilitering till arbete) sades det att en hörnsten
            var att det fanns en offentlig huvudaktör. Det kan gälla besök
            på arbetsplatsen och stöd i arbetsanpassning, kontakt med sjukvård
            och andra myndigheter såsom arbetsförmedling och utbildningsanordnare.
            Ett rehabiliteringsombud utformar tillsammans med den försäkrade
            en rehabiliteringsplan. Erfarenheter från bl.a. Danmark tas tillvara
            kring arbetsförmågebedömningar och hur den enskilde bättre ska
            bli mer delaktig. På sikt kan detta bli en egen rehabiliteringsmyndighet.
          </p>
          <p xml:id="i-XSiDRm7qDBAuCXzvpwVasx">
            Samordningsfunktionen bör förstärkas med utrednings-, utvecklings-
            och forskningsresurser. Utbyggda forskarresurser är viktigt även
            utifrån att Arbetslivsinstitutet lagts ner. Det är viktigt att
            huvudaktören kring rehabilitering forskar och utvecklar verksamheten
            så att sjuka får bättre stöd för återkomst till arbetslivet. Forskningsverksamheten
            bör samverka med Arbetsmiljöverket och arbetsmarknadens parter
            för informationsinhämtning och kunskapsspridning.
          </p>
          <head xml:id="i-Dzhvnof7Vhef2Q5CpYSQH4" type="h3">
            3.1.1 Lokalt
          </head>
          <p xml:id="i-GP6U9yGYjb8NMmhMo9PJ5C">
            För att se till att människor på väg tillbaka till arbetslivet
            inte fastnar mellan olika myndigheters ansvarsområden vill vi
            samla Arbetsförmedlingens, Försäkringskassans och delar av kommunernas
            insatser för sjuka och arbetslösa i en och samma organisation
            på lokal nivå. Vi kallar det MOA-kontor, där MOA står för människor
            och arbete. En dörr in ska alltså gälla i människors kontakt med
            ansvariga myndigheter. Resurserna ska kunna användas gemensamt
            för individers bästa genom att erbjuda aktiva, individanpassade
            insatser som leder till arbete.
          </p>
          <head xml:id="i-GWohjquhqvzzpuGwQJ9jgR" type="h1">
            4 Parallella processer i stället för kedjor och trappor eller
            steg
          </head>
          <p xml:id="i-Vsj4me6fcF7svyB8EeQJxP">
            Den borgerliga regeringens centrala utgångspunkt är att rehabiliteringen
            förbättras och snabbas på genom tidsgränser för den enskildes
            rätt till ersättning. Denna typ av tidsgränser påverkar dock inte
            den enskildes möjligheter att påverka sjukvårdens insatser, Försäkringskassans
            hantering av dokument eller arbetsgivarens insatser för arbetsanpassning.
            I stället för dagens kedjor med den försäkrades ersättningsrätt
            som länkar (eller tidigare sju steg) bör parallella processer
            med individuell anpassning stå i centrum. Det kan handla om t.ex.
            samtidiga sjukvårdsinsatser, utbildning, arbetsanpassning och
            arbetsprövning. Då är det viktigt att ha en ekonomisk trygghet
            för den försäkrade. Försäkringskassan ska lägga kraft på att stödja
            återskapandet av arbetsförmågan, inte tvingas lägga kraft på att
            den försäkrade ska byta mellan olika ersättningssystem vid olika
            insatser. Vi behöver en rymlig sjukförsäkring.
          </p>
          <head xml:id="i-9JyDDB35p48oHwMvoUwmmk" type="h2">
            4.1 Stimulera kollektivavtal
          </head>
          <p xml:id="i-UNcSMJHgTLpguKjZAadn4j">
            Det finns kollektivavtal om arbetsmiljöfrågor i olika former
            i knappt 60 branscher. Dessa skulle kunna utvecklas för att spela
            en större roll i det förebyggande arbetsmiljöarbetet men även
            i det arbete som rör arbetsanpassning och rehabilitering. Diskussioner
            har förts om omställningsavtal för personer med anpassnings- och
            rehabiliteringsbehov. Avtal finns även på elektrikerområdet som
            rör tillsynsprocessen, vilket delvis ersätter lagens regler. Kollektivavtal
            bevakas av fler personer än lag. Företagshälsovårdens täckningsgrad
            liksom inriktning varierar kraftigt. Behoven kan också skilja
            mellan olika arbetsplatser och branscher. Olika lösningar kan
            ges i landsbygd och storstad.
          </p>
          <p xml:id="i-288idkVsNztCsv7LibqqLp">
            Heltäckande kollektivavtal bör ges statlig stimulansersättning
            om de godkänns av en statlig myndighet. Stimulans kan ske via
            en rehabiliteringsfond. Innehåll som krävs kan vara
          </p>
          <list style="ul">
            <item xml:id="i-ADjUWxjPXv8ypiebQRYSU1">
              system för arbetsanpassning
            </item>
            <item xml:id="i-2WG8JCdqSuYLCxkoWF1oBa">
              deltagande i arbetsgivarring
            </item>
            <item xml:id="i-CcLLtxoix6M8RY5wgkP9ZZ">
              anslutning till godkänd företagshälsovård
            </item>
            <item xml:id="i-Xn1JCZpHp4GvrDMDZ5MW4A">
              utbildning i arbetsmiljöfrågor.
            </item>
          </list>
          <head xml:id="i-TVk9hVp7bkoQzbNjtQ7ZU2" type="h1">
            5 För en ny strategi
          </head>
          <p xml:id="i-9aRbg2ghdxa7321hrvp5Ew">
            Den moderatledda regeringen har skapat ett otryggt system för
            långtidssjuka. Svårt sjuka människor kan hanteras olika beroende
            på diagnos och dess undantag, t.ex. om man ligger på sjukhus,
            medföra risk för allvarlig försämring av den försäkrades sjukdom
            m.m. Tidsgränser kan slå hårt mot den enskilde och säger ingenting
            om den försäkrade fått bättre hälsa eller ej.
          </p>
          <p xml:id="i-JV1iArvKxgkauK7LTxCv5r">
            Regeringen utgår ifrån att människor måste jagas för att vilja
            arbeta. Fokus ligger numera på att räkna antalet ersättningsdagar
            inte på att ge aktiv medicinsk och arbetsinriktad rehabilitering.
          </p>
          <p xml:id="i-LEZ2N9k9Vgsx6TrATJpPf1">
            Det är ett cyniskt system som har ett högt pris. Det skapar stor
            oro hos sjuka kvinnor och män och deras familjer, men även hos
            alla andra som i dag befinner sig i arbete finns en berättigad
            oro för vad som händer om man blir sjuk eller skadad. Många ser
            hur de nya rigida reglerna drabbar människor. Försäkringskassans
            personal är hårt pressad och fråntagen möjligheten till individuella
            bedömningar av vad som är bäst för den enskilda individen.
          </p>
          <p xml:id="i-QoyCpNEUHvjzqNkY8Vk8KV">
            Ett samhälle kan mätas utifrån hur det tar hand om sina sjuka
            och utsatta. I Sverige har sjuka och utsatta fått det svårare
            under den borgerliga regeringen.
          </p>
          <p xml:id="i-6rLHmmCwWcVMxUSKqgoo3m">
            Det behövs en ny rehabiliteringsstrategi som utgår från de sjukas
            behov och människors verkliga förutsättningar och en särskild
            rehabiliteringsmyndighet bör övervägas. Detta bör riksdagen ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-DhtFwFz1BJeaKi5yi8YgXb" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-SwYF1Hp5fLsk4FpFkPkaoV" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-5BW4QvAtxaiRMnuj13Broa" who="i-RnWtNUQCpycyMXbuRLTXcR">
              Josefin Brink (V)
            </item>
            <item xml:id="i-D8FNQEyDbRTSsyfzgRXJ5m" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-5RBq9ZHace48zrLP1PeSwT" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-UWf8qAnPMcGbDwHmjgk7bp" who="i-CNBy5dFgNNyEozHVpAj93c">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
